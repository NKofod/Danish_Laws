Tendenser  

 i afgørelser om kontanthjælp, aktivering og enkeltydelser  af  

 fuldmægtigene  

 Carsten Lærkholm og Ivan Jørgensen (Uddrag: Socialministeriets område) (Nyt fra  

 Ankestyrelsen, nr. 2 af maj 2003) De sociale nævn indsender som led i praksiskoordineringen  

 afgørelser af principiel eller generel betydning til Den Sociale  

 Ankestyrelse.  

 Det sker med hjemmel i bekendtgørelsen om retssikkerhed og administration på  

 det sociale område § 13, stk. 3. I Nyt fra Ankestyrelsen offentliggøres  

 løbende de tendenser, der kan udledes af de indsendte afgørelser.
 De refererede afgørelser er indsendt i 4. kvartal af 2002 og 1.  

 kvartal af 2003.
 .
Aktivloven § 81 - Rimeligt begrundede enkeltudgifter Sag om  

  

 hvorvidt en  

 ansøger var berettiget til økonomisk støtte til ophold på højskole med  

 henblik  

 på at tabe sig.
Højskoleopholdet varede 16 uger og kostede 15.000 kr.  

 Personlige udgifter under opholdet var beregnet til 8.000 kr.
For at deltage på højskolekurset skulle ansøger stoppe sit  

 arbejde som pædagogmedhjælper i en børnehave.
Hun stod derfor uden indtægt i  

 de  

 16 uger, som højskoleopholdet varede.
 På ansøgningsskemaet var det anført, at ansøger havde en  

 boligopsparing på 30.600 kr.
 Kommunen gav afslag på økonomisk hjælp med begrundelsen, at  

 ansøger ikke opfyldte betingelserne for at modtage hjælp til enkeltudgift i  

 henhold til aktivlovens § 81. Kommunen henviste i øvrigt til, at ansøger  

 havde økonomisk mulighed for selv at afholde udgiften.
 Nævnet tiltrådte kommunens afgørelse med henvisning til, at  

 klager selv havde økonomisk mulighed for selv at betale udgifterne.
 Nævnet lagde vægt på, at klager havde en boligopsparing på  

 30.600 kr.
 Nævnet fandt ikke, at man kunne bortse fra en del af formuen,  

 idet de retningslinier som fremgår i aktivlovens § 14 alene vedrører  

 løbende hjælp som kontanthjælp, starthjælp og aktivering i lovens kapitel 4  

 og  

 ikke hjælp i særlige tilfælde i lovens kapitel 10.
 Nævnet bemærkede desuden, at kommunen havde behandlet ansøgning  

 efter aktivlovens § 81, og at muligheden for at se bort fra formue var  

 den  

 samme, hvad enten der er tale om aktivlovens § 81 eller § 82.
Ankestyrelsens bemærkninger Begrundelsen for afgørelsen må anses for at være forkert.
Efter § 81 kan der som udgangspunkt kun ydes hjælp til  

 uforudseelige udgifter.
Det forudsætter, at ansøger selv sparer op og dermed  

 naturligt skal have mulighed for at oparbejde et mindre beløb til  

 forudsigelige  

 udgifter.
I den forbindelse kan henvises til bemærkningerne til § 79  

 (nu § 81) i lovforslag nr. 230 i 96/97 om Aktiv Socialpolitik, hvoraf  

 det  

 bl.a. fremgår:  

 »Hvorimod udgifter til  

 f.eks. boligindskud, almindelig udskiftning af køleskabe og andre  

 anskaffelser  

 til husholdningen samt udgifter i anledning af fødsel, dåb og konfirmation,  

 normalt må anses for at være forudsigelige udgifter, som det må forventes, at  

 man sparer op til.  

 « I Kontanthjælpsudvalgets 2. rapport fra 1994 omkring  

 bistandslovens § 39 (nu aktivlovens § 14) hedder det desuden:  

 »Muligheden for at se bort fra en mindre  

 formue uanset formålet ville være i overensstemmelse med de foretagne  

 ændringer  

 af bistandslovens § 46 (nu aktivlovens § 81), hvorefter det  

 forudsættes, at man selv sparer op til forudsigelige udgifter og dermed  

 naturligt skulle oparbejde en mindre  

 »reserve  

 ««.
 Det må anses for rigtig, når nævnet finder, at § 14, stk.  

 1, 2. pkt. alene vedrører løbende hjælp som kontanthjælp, starthjælp og  

 aktivering i lovens kapitel 4 og ikke hjælp i særlige tilfælde i lovens  

 kapitel  

 10. (se SM A-10-03).
 Man må derfor formode at der altid skal foretages en konkret  

 vurdering af, om den til enhver tid stående formue (både over og under de  

 10.000 kr.) er  

 »øremærket  

 «.
 Hvis den ikke er bestemt til en forventet fast udgift i  

 fremtiden, må den skulle indgå i vurderingen af, om ansøgeren i afgørende  

 grad  

 vil få påvirket muligheden for at klare sig selv i øvrigt.
 Det kan måske være lidt mere tvivlsomt, om reglen i § 14,  

 stk. 1, 1. pkt. og stk. 2 alene vedrører løbende hjælp som kontanthjælp.
 Man skal i den forbindelse bl.a. hæfte sig ved, at det fremgår  

 af § 81, at der kun kan ydes hjælp til uforudseelige udgifter, hvis  

 afholdelse af udgifterne i afgørende grad vil vanskeliggøre muligheder for at  

 klare sig selv og sammenholde dette med, at der jf. § 14, stk. 1, 1.  

 pkt.  

 ikke kan ydes hjælp, hvis ansøger har formue, som kan dække det økonomiske  

 behov.
Det fremgår desuden af til § 14i lovforslag nr. 230 i 96/97  

 om Aktiv Socialpolitik, at:  

 »Det er  

 fortsat som i bistandslovens § 39 stk. 1, hovedreglen, at personer, der  

 har formue, ikke kan få hjælp.
Derfor fremgår det af stk. 1, 1. pkt., at  

 kommunen ikke kan yde hjælp, hvis ansøgeren eller ægtefællen har formue, som  

 kan dække det økonomiske behov.  

  

 Dette er  

 en følge af, at loven skal fungere som det underste økonomiske sikkerhedsnet  

                                                                         .  

                                                                            «  

 « § 82 - Sygebehandling 2 sager om hjælp til tandbehandling.
 En sag  

  

 handlede om  

 størrelsen af egenbetaling til en tandbehandling.
Der var søgt om hjælp til tandbehandling på i alt 28.198 kr.,  

 jf. behandlingsforslag.
Kommunen fandt, at den billigst forsvarlige løsning  

 var  

 på i alt 10.211 kr.
 Under hensyn til ansøgers økonomiske forhold vurderede kommunen,  

 at ansøger selv var i stand til at betale 1.500 kr. evt. ved at indgå en  

 afdragsordning.
Nævnet ændrede kommunens afgørelse, således at der skulle ydes  

 økonomisk hjælp til den billigst forsvarlige løsning.
Begrundelsen for  

 afgørelsen var, at nævnet fandt, at kommunens skøn var åbenbart urimeligt.
 Nævnet lagde vægt på, at ansøger havde 2.794 kr. til rådighed  

 til forsørgelse af ansøger selv og ansøgers 2 børn, når godkendte faste  

 udgifter var fratrukket ansøgers månedlige indtægter.
 Den  

  

 anden sag  

  

 handlede  

 om afslag på økonomisk hjælp til tandbehandling med henvisning til ansøgers  

 formue.
Nævnet tiltrådte kommunens afslag på økonomisk hjælp til udgift  

 til tandbehandling på 1.684 kr.
Begrundelsen var, at ansøger på  

 ansøgningstidspunktet selv havde økonomisk mulighed for at betale denne  

 udgift,  

 jfr. aktivlovens § 82.
 Nævnet lagde vægt på, at ansøgeren på ansøgningstidspunktet  

 havde en formue på 2.200 kr., der kunne dække behovet.
 Nævnet fandt ikke, at der ved vurderingen af ansøgers  

 økonomiske behov efter aktivlovens § 82 var hjemmel til at se bort fra  

 formuen på 2.200 kr. efter bestemmelsen i aktivlovens § 14, stk. 1, 2.  

 pkt.
 Nævnet lagde vægt på, at det fremgik af forarbejderne til  

 aktivlovens § 82, at der ikke kunne ydes hjælp efter denne bestemmelse,  

 hvis ansøgeren (eller ægtefællen) havde indtægter eller formue, som kunne  

 dække  

 behovet.
 Nævnet lagde endvidere vægt på, at det hverken af  

 bestemmelserne i aktivlovens § 14 og § 82, aktivlovens øvrige  

 bestemmelser eller af lovens forarbejder fremgår, at bestemmelsen i  

 § 14,  

 stk. 1, 2. pkt., om at der skal ses bort fra et beløb på op til 10.000 kr.  

 (for  

 enlige), også skal finde anvendelse ved vurderingen af en ansøgers behov  

 efter  

 § 82.
Ankestyrelsens bemærkninger Afgørelserne ses ikke umiddelbart at være i strid med praksis.
 Vedrørende den sidste afgørelse kan der henvises til SM A-10-03,  

 som omhandler nøjagtig samme problemstilling.
 Dog skal det påpeges (som nævnt under § 81), at det altid  

 må bero på en konkret vurdering af, om formuen er  

 »opsparet  

 «  

 til at skulle  

 dække andre forventelige (kommende) udgifter.
 .
