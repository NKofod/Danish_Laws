Kriminalforsorgens fængsler og Kriminalforsorgens Uddannelsescenter 1. Med henblik på at effektivisere den offentlige  

 restanceinddrivelse besluttede Finansministeriet i 1991 at samle inddrivelsen  

 af statslige fordringer i Kongeriget Danmarks Hypotekbank og  

 Finansforvaltning (Hypotekbanken).
 Spørgsmålet om overdragelse af Kriminalforsorgens fordringer til  

 Hypotekbanken har beroet på forskellige overvejelser i Justitsministeriet.  

 Der er imidlertid nu truffet beslutning om at overføre inddrivelsen af  

 Kriminalforsorgens restante fordringer til Hypotekbanken.
 2. Det påhviler derfor fremover tjenestestederne at oversende  

 restante fordringer til Hypotekbanken.
Til brug herfor vedlægges et udsnit af Hypotekbankens vejledning af  

 november 1991 om procedure m.v. for overdragelse.
Der henvises endvidere til  

 LRK-information nr. 74 af 8. marts 1995, som vedlægges.
 3. Fordringer på 500,- kr. og derover overdrages løbende, når  

 sædvanlig rykkerprocedure er gennemført, uden at dette har ført til betaling.
 Fordringer vedr. de indsatte oversendes til Hypotekbanken, når sædvanlig  

 rykkerprocedure er gennemført efter løsladelsen, uden at dette har ført til  

 betaling.
 I sager, hvor der ikke foreligger dom eller lignende for  

 Kriminalforsorgens krav, skal der fremsendes en specificeret oversigt over de  

 enkelte udgiftsposter.
 4. Det bemærkes, at de inkassosager, der for tiden beror i  

 direktoratet, vil blive oversendt til Hypotekbanken herfra.
 5. Diskette indeholdende det i vejledningen, bilag 1, optrykte  

 skema kan rekvireres i direktoratets EDB-afdeling.
6. Såfremt der opstår tvivl om en fordrings overdragelse, kan der  

 rettes henvendelse til henholdsvis direktoratets 1. og 3. kontor.
Såfremt der  

 opstår tvivl vedr. regnskabsmæssige forhold, kan der rettes henvendelse til  

 direktoratets løn- og regnskabskontor.
 E.B.
Helle Thiesen DIREKTORATET FOR KRIMINALFORSORGEN Løn- og regnskabskontoret 1. Generelt:
Alle restante fordringer hos debitorer skal jf.
Finansministeriets  

 skrivelse af 28. juni 1991 overdrages til Kongeriget Danmarks Hypotekbank og  

 Finansforvaltning.
 De overdragne fordringer vil af Hypotekbanken blive forsøgt inddrevet ved  

 lønindholdelse, retslig inkasso og/eller modregning i overskydende skat og  

 andre udbetalinger fra det offentlige.
 Der skelnes ved overdragelsen af restancer mellem skyldige beløb  

 vedrørende økonomidriften (12.6xx) og restancer, der er indtægtsført enten  

 under supplerende mindre virksomhed (12.6xx) eller arbejdsfriften (12.5xx).
 Kontakt med Hypotekbanken forestås af fængslets økonomiafdeling, der kan  

 rette henvendelse til direktoratets 1. og/eller 3. kontor, hvis der opstår  

 tvivl om en fordrings overdragelse.
 2. kriterier for overdragelse:
I princippet skal alle fængslets restante fordringer på 500 kr. og derover  

 overdrages.
En fordring anses for at være i restance, når sædvanlig  

 rykkerprocedure er gennemført, uden at dette har ført til betaling.
 Fordringer vedrørende de indsatte skal overdrages til Hypotekbanken, når  

 sædvanlig rykkerprocedure er gennemført efter løsladelsen.
 Rykkerprocedure:
 Sidste rykkerskrivelse bør indeholde passus om, at såfremt fængslets  

 tilgodehavende ikke er betalt indenfor fristen jf. regnskabsinstruksens punkt  

 3.3.e, vil dette blive overgivet til Hypotekbanken til inddrivelse, samt at  

 inddrivelse kan ske ved lønindholdelse, hvis der er hjemmel til det, retslig  

 inkasso og/eller modregning i overskydende skat og andre udbetalinger fra det  

 offentlige.
 Undtagelser:
 1. Mellemværende med andre offentlige myndigheder.
 2. Tilgodehavender, hvor retsgrundlag for inddrivelse  

 anses for at være tvivlsomt - for eksempel når manglende betaling skyldes  

 andet end manglende betalingsevne eller manglende betalingslyst hos debitor.
 3. Tilgodehavender, hvor debitor rejser indsigelse mod  

 en fordrings eksistens eller størrelse, og hvor dette ikke fuldt ud kan  

 afvises.
 4. Tilgodehavender, hvor fængslet har større  

 inddrivelsesmuligheder til rådighed end Hypotekbanken for eksempel husleje  

 tilgodehavender, hvor fængslet i givet fald vil kunne opsige lejemålet eller  

 tilgodehavender vedrørende ansatte, hvor der kan træffes aftale om  

 tilbagebetaling ved lønindholdelse.
 Ad 1-3: I disse tilfælde indsendes sager vedr. arbejdsdriften og/eller  

 fordringer jf. cirkulære om arbejdstid og arbejdspenge m.v. til behandling i  

 direktoratets 3. kontor og alle andre sager til 1. kontor.
 Ad 4: Eventuelle restkrav skal indsendes til Hypotekbanken, som andre  

 restante fordringer.
 3. Oplysninger til Hypotekbanken:
 Oplysningsskema:
De oplysninger, som Hypotekbanken skal bruge ved inddrivelsen, fremgår af  

 det vedlagte oplysningsskema (bilag 1). Skemaet udfyldes udelukkende med de  

 oplysninger, der er relevante for den pågældende fordringstype.
Husk at  

 opgive en kontaktperson som Hypotekbanken kan henvende sig til i  

 tvivlsspørgsmål.
 Bilag:
Hypotekbanken skal endvidere have medsendt alle relevante dokumenter til  

 brug for den fremtidige administration.
Eksempler på vigtige dokumenter:
 - pantebreve, garantier, gældsbreve, opgørelser over erstatninger og/eller  

 kopier af korrespondance.
 4. Regnskabsmæssige forhold:
 Overdragelse af restante fordringer fra 1. januar 1995.
 Fordringer vedrørende økonomidriften (12.6xx):
Fordringer overdrages løbende.
Når fængslet beslutter, at et  

 tilgodehavende skal overdrages til Hypotekbanken til inddrivning, udfyldes  

 oplysningsskema, der fremsendes med bilag til Hypotekbanken.
Fordringerne skal tabsafskrives inden overdragelsen.
Fordringer under 500  

 kr. afskrives, når fast rykkerprocedure er gennemløbet.
 Kontering:
 Fængslet foretager samtidig følgende omkontering:
- konto 17.40.--.xx debiteres - relevant debitorkonto krediteres.
 Inddrevet beløb:
De inddrevne beløb og de omkostninger, der pålægges Hypotekbanken i  

 forbindelse med overdragelse af fængslets fordringer vedr. økonomidriften,  

 vil blive posteret direkte på statsregnskabet af Hypotekbanken.
Fængslet vil  

ikke modtage de indrevne beløb af denne type.
 Fordringer vedrørende supplerende mindre virksomhed og  

 arbejdsdriften.
 Ved overdragelse af restante fordringer, der vedrører supplerende mindre  

 virksomhed bl.a. erstatninger for hærværk m.v. og arbejdsdriften, skal dette  

 fremgå af oplysningsskema (punkt 2.7), således at Hypotekbanken er orienteret  

 om, at der er lovhjemmel til at genanvende inddrevne beløb.
 Skema udfyldes i øvrigt med relevante oplysninger og fremsendes med bilag  

 til Hypotekbanken.
 Kontering:
 Ved fordringer af denne art varetages restanceinddrivelsen af  

 Hypotekbanken på fængslets vegne.
 Fængslet foretager følgende omkontering:
- konto 95.72.02 »Debitorer overført til Hypotekbanken«  

 debiteres - relevant debitorkonto krediteres.
 Inddrevne beløb:
 Inddrevne beløb samt de med inddrivningen forbundne direkte omkostninger  

 vil løbende blive overført til fængslets regnskab ved TIL-REG-posteringer fra  

 Hypotekbanken.
 LRK-info nr. 72 er kun tilsendt arresthuse og pensioner.
 LRK-info nr. 73 er kun tilsendt politemestrene i kreds 1-8, Gribskov, KF  

 og arresthuset i Helsingør.
Bilag 1 Oplysningsskema til indberetning af fordringer Bilag 2 Finansministeriets skrivelse af 28. juni 1991 om inddrivelse af  

 fordringer OVERDRAGELSE AF RESTANTE FORDRINGER TIL KONGERIGET DANMARKS HYPOTEKBANK OG FINANSFORVALTNING --------------------------------------------------------------------- GENERELT Overdragelsen til Kongeriget Danmarks Hypotekbank og Finansforvaltning  

 (Hypotekbanken) sker på grundlag af regeringsbeslutning af 16. april 1991,  

 jf.
Finansministeriets skrivelse af 28. juni 1991 (bilag 2) og vedrører  

 restante fordringer, der ikke i forvejen administreres af Told- og  

 Skattestyrelsen eller af amter og kommuner.
 I vejledningens punkt I er anført, hvilke fordringer der skal overgives  

 til Hypotekbanken.
 I vejledningens punkt II er anført, hvilke konkrete oplysninger  

 Hypotekbanken så vidt muligt skal have ved overdragelsen.
 I vejledningens punkt III er anført, hvilke regnskabsmæssige konsekvenser  

 overførslen har, ligesom der er angivet en praktisk procedure for den  

 regnskabsmæssige overførsel.
 Efter at fordringerne er overgivet til Hypotekbanken, vil de blive søgt  

 inddrevet ved lønindholdelse, hvis det pågældende område har hjemmel hertil,  

 samt ved bl.a. retslig inkasso og/eller modregning i overskydende skat og  

 andre udbetalinger fra det offentlige.
I HVILKE FORDRINGER SKAL OVERDRAGES Hovedregel Alle fordringer, der er i restance, bortset fra de fordringer der  

 administreres af Told- og Skattestyrelsen eller af amter og kommuner, skal  

 overgives til Hypotekbanken.
 Alle ikke forældede fordringer, herunder fordringer, der er afskrevet i  

 tidligere finansår, skal overgives til inddrivelse.
 Tabsafskrevne statslån og regreskrav efter indfrielse af statsgarantier  

 behandles ligeledes som fordringer (restancer).
Restance En fordring anses for at være i restance, når sædvanlig rykkerprocedure er  

 gennemført, uden at dette har ført til betaling i henhold til institutionens  

 regnskabsinstruks.
Fordringer, hvor der er indgået en afviklingsordning med  

 debitor, anses at være omfattet af overgivelsen.
Rykkerprocedure Det henstilles, at sidste rykkerskrivelse inden fordringens overgivelse  

 til Hypotekbanken indeholder en passus om, at såfremt fordringen ikke er  

 betalt indenfor en nærmere angivet frist, vil den blive overgivet  

 Hypotekbanken til inddrivelse.
Det bør ligeledes fremgå af rykkerskrivelsen,  

 at fordringen af Hypotekbanken vil blive søgt inddrevet ved lønindholdelse,  

 hvis der er hjemmel hertil, samt ved bl.a. retslig inkasso og/eller  

 modregning i overskydende skat og andre udbetalinger fra det offentlige.
Undtagelser Fordringer i restance skal som hovedregel overgives til Hypotekbanken.
1. fordringen er et led i justitsvæsenets  

 retsforfølgning (f.eks. inddrivelse af afgifter, bøder,  

 afsoningsomkostninger, udbytte- og værdikonfiskationer m.v.), 2. fordringen vedrører uretmæssig udbetalte beløb i  

 forbindelse med tildeling af statens uddannelsesstøtte, 3. fordringen hidrører fra området af særlige fonde og  

 ønskes udtaget.
Undtagelse af disse fordringer kræver dog, at der træffes  

 særlig aftale med Hypotekbanken herom, 4. fordringen er et mellemværende med en anden  

 offentlig myndighed, 5. retsgrundlaget for inddrivelsen anses for at være  

 tvivlsomt, idet den manglende betaling skyldes andet end manglende  

 betalingsevne eller manglende betalingslyst hos skyldneren, 6. den afgivne myndighed har særlige  

 inddrivelsesmuligheder til rådighed, der først skal være udtømte, 7. sagen i øjeblikket verserer hos Kammeradvokaten Ad 5.
Er debitor kommet med indsigelser mod fordringens eksistens eller  

 størrelse, som ikke kan afvises fuldt ud, skal indsigelsen behandles af den  

 afgivne myndighed.
Om nødvendigt skal fordringen overgives til  

 kammeradvokaten eller anden advokat for at fremskaffe et sikkert  

 retsgrundlag.
 Hvis det under inddrivelsen af en fordring måtte vise sig påkrævet at  

 erhverve et sikkert retsgrundlag mod debitor, vil Hypotekbanken tilbagegive  

 sagen til den oprindelige institution med henblik på overgivelse til  

 Kammeradvokaten eller anden advokat.
 Efter erhvervelse af sikkert retsgrundlag overgives fordringen igen til  

 Hypotekbanken.
 Ad 6.
 Der kan her være tale om, at den afgivne myndighed har et særligt  

 pressionsmiddel overfor skyldneren, ved f.eks. at kunne nægte at udstede  

 yderligere tilladelser, stille behandlingen af nye ansøgninger i bero eller  

 opsige eventuelt lejemål.
 Ad 7.
Hypotekbanken har truffet aftale med Kammeradvokaten om, at  

 Kammeradvokaten færdigbehandler verserende inkassosager, enten indtil fuld  

 betaling er sket, eller til debitor har afgivet insolvenserklæring.
Skønner  

 Kammeradvokaten, at yderligere inddrivelsesforsøg vil være udsigtsløse,  

 sidestilles dette med sager, hvori der er afgivet insolvenserklæring.  

 Inddrivelsen af eventuelle restkrav overgives herefter til Hypotekbanken, når  

 Kammeradvokaten har afregnet sagen overfor den pågældende institution.
Aftale Undtagelser af områder i henhold til punkt 3 og 6 skal godkendes af  

 Hypotekbanken.
Godkendelse af undtagelse af områderne nævnt under pkt. 6 vil  

 altid være betinget af, at fordringerne overføres til inddrivelse i  

 Hypotekbanken, når undtagelserne ikke længere har betydning for fordringens  

 inddrivelse.
Bagatelgrænse Der vil for hvert område kunne aftales en bagatelgrænse for størrelsen af  

 de fordringer, der skal overgives til inddrivelse.
Bagatelgrænsen må påregnes  

 at blive lav.
CFR I forbindelse med oversendelsen skal den afgivende myndighed afmelde  

 kravet i Det Centrale Fordringsregister (CFR). Hypotekbanken vil efter  

 overdragelsen tilmelde alle fordringer påny.
II BASISOPLYSNINGER OM FORDRINGERNE Skemaer De oplysninger, som Hypotekbanken skal bruge ved inddrivelsen, fremgår af  

 det vedlagte oplysningsskema (bilag 1). Skemaet anvendes ved overdragelse af  

 fordringer.
Det er tanken, at den enkelte institution kan oprette skemaet som standard  

 i sit tekstbehandlingsanlæg.
Der skal kun anføres de oplysninger, der er  

 relevante for den pågældende fordringstype.
Der vil således formentlig være  

 rubrikker, som i det konkrete tilfælde ikke skal anvendes.
 Hvis man ikke ønsker at anvende skemaerne, skal oplysningerne fremgå på  

 anden tilsvarende måde.
Myndighed Til brug for Hypotekbankens registrering af fordringen skal det altid  

 oplyses, hvilket regnskabsmæssigt registreringsnummer (institutionsnummer) i  

 SCR-systemets bevillingsregnskab fordringen vedrører.
Det er desuden vigtigt,  

 at der opgives en kontaktperson, som Hypotekbanken kan henvende sig til, hvis  

 der er tvivlsspørgsmål.
 Bemærkninger til skemaets punkt 1:
Personkreds For interessentskaber og andre solidarisk hæftende dibitorer skal der  

 gives oplysninger for hver interessent eller deltager.
 For anparts-og aktieselskaber bør registreringsnummer oplyses.
 For kommanditselskaber skal der gives oplysninger for både kommanditister  

 og komplementar(er).
For partrederier skal der gives oplysninger for hver enkelt partreder.  

 Endvidere skal anpartsfordelingen oplyses.
Hvis partredernes hæftelse afviger  

 fra Sølovens § 40, skal dette også oplyses.
 For andelsforeninger bør hæftelsesformen oplyses.
 For kautionister og medgaranter medtages oplysningerne, hvis det findes  

 formålstjenligt.
 Bemærkninger til skemaets punkt 2:
Rentesats Hvis rentesatsen er variabel, anføres dette sammen med angivelse af  

 beregningsmodel.
Skal fordringen forrentes med den alminelige morarentesats  

 anføres blot »morarente«.
 Hvilke bilag skal vedlægges:
Udover de oplysninger, der er indeholdt i skemaerne, skal Hypotekbanken  

 have medsendt relevante dokumenter til brug for den fremtidige  

 administration.
Eksempler på vigtige dokumenter er:
Fundament Grundlag for fordringen i form af underliggende dokumenter,  

 skyldererklæringer, gældsbreve, opkrævninger m.v. skal altid vedlægges.  

 Såfremt beregningen af fordringens oprindelige størrelse ikke fremgår  

 umiddelbart eller er givet på forhånd, oplyses beregningsgrundlag og -måde.
 Pant, udlæg etc.
 For fordringer sikret ved pant, udlæg eller lignende, vedlægges originale  

 sikkerhedsdokumenter (pantebreve, håndpantsætningserklæringer, udlægsattester  

 m.v.). Ved fordringer sikret i fast ejendom, skal der desuden vedlægges  

 underskreven allonge til de underliggende tinglyste dokumenter, hvorefter  

 meddelelser efter retsplejelovens kap. 51 fremover skal sendes til Kongeriget  

 Danmarks Hypotekbank og Finansforvaltning, Landgreven 4, 1301 København K.
Garantier For garantiforhold vedlægges tiltransporteret gældsbrev samt samme  

 dokumenter, som er nævnt ovenfor.
Endvidere vedlægges  

 garantitilsagnsskrivelse/garantierklæring og eventuel  

 garantinedskrivningsplan.
Andre bilag Øvrige dokumenter, herunder kopi af korrespondance, vedlægges i det  

 omfang, det skønnes nødvendigt.
Bilag 1 OPLYSNINGSSKEMA Bilag 1.
28. juni 1991 Til samtlige ministerier og styrelser Vedr. samling af restanceinddrivelse og finansforvaltning i  

 Hypotekbanken.
 1. I forbindelse med overvejelserne om effektivisering  

 af den offentlige restanceinddrivelse er restancerne til det offentlige  

 opgjort til ca. 30 mia.kr.
De opgjorte restancer vedrører imidlertid alene fordringer, som opkræves  

 og inddrives af Told- og Skattestyrelsen og kommunerne.
Hertil kommer  

 betydelige restancer af vekslende karakter og oprindelse.
Det anslås, at der  

 findes mere end 100 forskellige restancearter omfattende mere end 1,2 mill.  

 fordringer, som borgerne/virksomhederne skylder til det offentlige.
Disse  

 fordringer opkræves og inddrives af mange forskellige myndigheder, der  

 anvender forskellige betalingskontrolsystemer, og hvis primære formål iøvrigt  

 er af en helt anden karakter.
Fordringerne hviler som nævnt på vidt forskelligt grundlag.
Ikke alle  

 fordringstyper er lovbestemte, hvilket gælder erstatningskrav o.lign.
Fælles  

 er imidlertid, at kun få af fordringerne er forsynet med udpantningshjemmel  

 (hjemmel til tvangsinddrivelse uden forudgående dom eller forlig), og at  

 ingen af fordringerne kan inddrives af told- og/eller pantefogederne.
 Det er imidlertid af væsentlig betydning, at også disse fordringer indgår  

 i størst muligt omfang, og det har derfor været overvejet, hvorledes den  

 offentlige restanceinddrivelse på dette område kan effektiviseres.
 2. Regeringen har på denne baggrund besluttet med  

 henvisning til § 8, stk. 2, i lov om Kongeriget Danmarks Hypotekbank og  

 Finansforvaltning at henlægge og dermed samle inddrivelsen af statslige  

 fordringer uden for Told- og Skattestyrelsen og kommunerne's regi i en  

 central myndighed, nemlig Kongeriget Danmarks Hypotekbank og  

 Finansforvaltning (Hypotekbanken).
 Sideløbende hermed har Folketinget ved lov nr. 380 af 6. juni 1991  

 tilvejebragt mulighed for en yderligere effektivisering af Hypotekbankens  

 inddrivelsesmuligheder på en række områder (lønindeholdelse m.v.).
Man skal i denne anledning anmode alle ministerier, styrelser og  

 institutioner m.v. om til Hypotekbanken at overgive udestående fordringer af  

 enhver art, hvor rettidig betaling ikke har fundet sted.
Ligeledes skal  

 fremtidige fordringer fortløbende overgives til Hypotekbanken, efterhånden  

 som de måtte blive restante.
 Undtaget fra denne ordning er dog fordringer, der er et led i  

 justitsvæsenets retsforfølgning og fordringer som følger af uretmæssigt  

 udbetalte beløb i forbindelse med tildeling af statens uddannelsesstøtte.  

 Endvidere vil særlige fonde kunne undtages fra ordningen efter særskilt  

 aftale.
 For så vidt angår fastlæggelse af de nærmere vilkår og hensigtsmæssige  

 tidspunkter for overdragelsen af fordringer i inddrivelsesforløbet mv.  

 forudsættes det iøvrigt, at der optages drøftelser med alle berørte  

 institutioner, jf. herom nedenfor under punkt. 4.
 For statsvirksomheder, nettostyrede virksomheder, indtægtsdækkede  

 virksomheder, selvejende institutioner, institutioner med mindre supplerende  

 virksomhed og særlige fonde vil denne ordning på grund af disses særlige  

 status kunne kombineres med en aftale om tilbageførsel af  

 inddrivelsesprovenuet.
I konsekvens heraf skal man anmode om, at alle inddrivelsesskridt bringes  

 til ophør senest den 1. september 1991, ligesom eventuelle inkassosager, som  

 er overgivet til Kammeradvokaten, bedes tilbagekaldt.
Allerede iværksatte  

 retlige inddrivelsesskridt, hvor øjemedet ellers ville forspildes, vil dog  

 kunne videreføres.
Med henblik på tilvejebringelse af en oversigt over de statslige restancer  

 skal man endvidere anmode alle ministerier om ligeledes inden 1. september  

 1991 hertil at fremsende en opgørelse af alle restante fordringer, som  

 henhører under ministeriets område.
Opgørelsen bedes foretaget for hver  

 fordringstype, og eventuelt lovgrundlag bedes anført.
I modsat fald beskrives  

 fordringstypens karakter (erstatningskrav, lønrefusionskrav o.lign.).
 3. For at begrænse statskassens risiko for tab på  

 udestående fordringer mest muligt og dermed mindske restancerne har man  

 herudover truffet beslutning om ligeledes at samle den finansielle  

 administration af statslån og statsgaranterede lån i Hypotekbanken, som i  

 forvejen forvalter størstedelen af statens låne- og garantiforhold.
 Man skal derfor ligeledes anmode om, at administrationen af samtlige  

 bestående og kommende låne- og garantiforhold overgives til Hypotekbanken,  

 når lånet/garantien er bevilget, og der således alene resterer kontrol med  

 den finansielle afvikling af forholdet.
 På grund af de særlige relationer til uddannelsesområdet er  

 statslån/studielån, der er og vil blive ydet til uddannelsessøgende efter  

 reglerne i lovgivningen om statens uddannelsstøtte, dog undtaget fra denne  

 ordning.
 4. For så vidt angår tilrettelæggelsen af  

 overdragelsen af fordringer, lån og garantier vil der være en række forhold  

 af materiel, regnskabsmæssig og proceduremæssig karakter, som skal afklares.  

 F.eks. vil overførelsen af fordringer efter aftale kunne ske EDB-mæssigt,  

 ligesom der for statsvirksomheder, nettostyrede virksomheder, selvejende  

 institutioner og særlige fonde, hvortil indgåede beløb vil kunne  

 tilbageføres, skal træffes nærmere aftaler.
 Iøvrigt vil der af Hypotekbanken blive udarbejdet en vejledning om de  

 oplysninger, der skal tilvejebringes i forbindelse med overførelsen.
 Med henblik på den praktiske gennemførelse af overdragelsen vil  

 Hypotekbanken i den kommende tid rette henvendelse til alle berørte  

 ministerier, styrelser og institutioner.
 Eventuelle spørgsmål m.v. vil ligeledes kunne rettes til Hypotekbanken,  

 Sekretariatet, Landgreven 4, 1301 København K, tlf. 33 92 80 00.
