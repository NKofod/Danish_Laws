Betænkning afgivet af Kommunaludvalget den 9. december 2004 Betænkning over Forslag til folketingsbeslutning om  

 tilbagebetaling af strafafgift på  

  

 skattestigninger i 2003 [af Klaus Hækkerup (S) m.fl.] 1. Udvalgsarbejdet Beslutningsforslaget blev fremsat den 26. oktober 2004 og var  

 til 1. behandling den 30. november 2004. Beslutningsforslaget blev efter 1.  

 behandling henvist til behandling i Kommunaludvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra amtsrådsmedlemmer fra Vestsjællands Amt.
Deputationer Endvidere har amtsrådsmedlemmer fra Vestsjællands Amt mundtligt  

 over for udvalget redegjort for deres holdning til beslutningsforslaget.
Spørgsmål Udvalget har stillet 3 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Indstillinger Et  

  

 flertal  

  

 i udvalget  

 (S, SF, RV, EL og KD) indstiller beslutningsforslaget til  

  

 vedtagelse uændret.
 Et  

  

 mindretal  

  

 i  

 udvalget (V, DF og KF) indstiller beslutningsforslaget til  

  

 forkastelse.
Politiske bemærkninger Socialdemokratiets, Socialistisk Folkepartis, Det Radikale  

 Venstres og Enhedslistens medlemmer af udvalget skal hermed pointere, at den  

 eneste gang, skattestoppet er effektueret, er i 2003 og det med urimelig  

 brutalitet over for Vestsjællands Amt og Frederiksberg Kommune.
Alle andre er  

 sluppet.
Derfor er det rimeligt, at den strafafgift, disse to kommunale  

 enheder blev pålagt i 2003 på tilsammen 146 mio. kr., nu tilbagebetales, når  

 regeringen og Dansk Folkeparti ikke agter at gribe ind over for den  

 primærkommunale overskridelse i 2005 på tilsammen 156 mio. kr.
Ellers er der  

 ikke lighed for loven og forudsigelighed i forvaltningen i Danmark.
Det har længe været klart, at regeringens skattestop stod for  

 fald.
Senest med finanslovsaftalen for 2005. Her sættes afgifterne på  

 alkoholsodavand og cigaretter op, og afgifterne på øl og vin ned.
 Når regeringen har kunnet fastholde skattestoppet, skyldes det  

 alene, at der er afdraget mindre på statens gæld end efter SR-regeringens  

 plan  

 om at have halveret statens gæld målt som andel af BNP i år 2010. Opgjort  

 efter  

 underskuddet på statens budget, finansloven, er der tale om følgende  

 udvikling  

 i VK-regeringens tid:
 Følgende oplysninger fremgår af statens drifts-, anlægs- og  

 udlånsbudget (DAU) efter plan 2010, jf. finansministerens besvarelse af  

 finansudvalgets spørgsmål nr. 13 af 29. januar 2004 (§ 7  bilag 85).
År DAU efter Plan 2010 DAU på Finanslov 2002 20,1 16,5 2003 21,5 11,1 2004 23,7 10,0 2005 26,3 23,4 Herved er der skabt økonomisk mulighed for at finansiere den  

 kommunale del af skattestoppet gennem særlige tilskud til kommunerne.
Der er  

 flere  

 metoder, hvormed dette er gennemført.
I det følgende angives tre eksempler.
 Det  

  

 første  

  

 eksempel er  

 Københavns Kommune:
Første år for VK-regeringens skattestop var 2003.  

 Primærkommunerne overholdt under et skattestoppet, medens amtskommunerne  

 under et  

 overskred det med et provenu på 146 mio. kr.
Det udløste en strafafgift for  

 Frederiksberg Kommune (den amtskommunale del) og for Vestsjællands  

 Amtskommune  

 på 146 mio. kr.
De to kommunale enheder blev dermed pålagt en særlig straf.
 Men når primærkommunerne samlet set kunne overholde skattestoppet,  

 var det, fordi Københavns Kommune havde sat skatten ned med 0,1 procentpoint.
 Hvordan kunne den få råd til det? Ved at Københavns Kommune  

 havde fået ydelseshenstand i 2003 vedrørende de udskudte skatteafregninger  

 fra  

 1989 og 1990. Altså betalt af staten.
For 2004 overholdt amterne skattestoppet, medens  

 primærkommunerne overskred det med 0,009 procentpoint.
En bagatelagtig  

 overskridelse, der ikke udløste statslige sanktioner.
 Men når primærkommunerne samlet set (næsten) kunne overholde  

 skattestoppet også i 2004, var det, fordi Københavns Kommune havde sat  

 skatten  

 ned med 0,1 procentpoint.
 Hvordan kunne de få råd til det? Ved at Københavns Kommune fik  

 nedskrevet de udskudte skatteafregninger fra 1989 og 1990 med 240 mio. kr.  

 Altså betalt af staten.
For 2005 fik Københavns Kommune de resterende udskudte  

 skatteafregninger fra 1989 og 1990 afskrevet helt, dog uden at skatten blev  

 sat  

 ned, men holdt i ro.
Altså betalt af staten.
Dette var imidlertid ikke nok.
En række andre primærkommuner  

 besluttede at hæve skatten, og i alt blev regeringens skattestop i 2005  

 overskredet med et provenu på 152 mio. kr.
Det valgte regeringen ikke at gøre noget ved.
Skattestoppet er  

 derfor i praksis væk.
 Det  

  

 andet  

  

 eksempel er  

 betalingen til de øvrige kommuner for at holde skatten i ro:
 Det blev praktiseret ved at give flere penge  mange flere penge  

  til de såkaldt vanskeligt stillede kommuner.
I årene fra 2001 til 2005 er der stillet følgende midler til  

 rådighed til vanskeligt stillede kommuner, jf. indenrigs- og  

 sundhedsministerens  

 besvarelse af spørgsmål 3.  

 / År mio. kr.
2001 200,0 2002 255,4 2003 463,9 2004 514,5 2005 599,8 I august og september 2004 blev det klart, at et større antal  

 kommuner havde planer om at hæve skatten for 2005. Indenrigs- og  

 sundhedsministeriet  

 vurderede, »at der kunne være behov for at få uddybet disse oplysninger i  

 forbindelse med en vurdering af de pågældende kommuners økonomiske situation.  

 På denne baggrund kontaktede ministeriet telefonisk 17 kommuner med henblik  

 på  

 at indhente supplerende oplysninger om baggrunden for den planlagte  

 skattestigning.« Af de 17 kommuner, indenrigs- og sundhedsministeriet havde  

 kontaktet på eget initiativ, fik de 16 tilskud som vanskeligt stillet  

 kommune.  

 Det var så  efter indenrigs- og sundhedsministeriets oplysninger   

 »op til den  

 enkelte kommunalbestyrelse at beslutte, hvorvidt tilskud skulle anvendes til  

 at  

 reducere eller fjerne en forventet skattestigning, eller om et eventuelt  

 tilskud skulle anvendes på anden måde«, jf. indenrigs- og sundhedsministerens  

 besvarelse af spørgsmål 8 den 7. december 2004 på lovforslag L 42 om forslag  

 til lov om ændring af lov om kommunal udligning og generelle tilskud til  

 kommuner og amtskommuner.
På denne baggrund forekommer fordelingen på de enkelte kommuner  

 ikke så overraskende.
Nogle kommuner er vanskeligt stillet i 2004, men ikke i  

 2005. F.eks.
Maribo, der fik knap 7,3  

 mio. kr. i tilskud som vanskeligt stillet kommune i 2004, men intet i 2005.  

 Og nogle  

 er ikke vanskeligt stillet i 2004, men pludselig vanskeligt stillet i  

 2005. F.eks.
Morsø, der fik 6 mio.  

 kr. i tilskud som vanskeligt stillet kommune i 2005, men intet i 2004, jf.  

 indenrigs- og sundhedsministerens besvarelse af spørgsmål 2 den 24. november  

 2004 på lovforslag L 42 om forslag til lov om ændring af lov om kommunal  

 udligning og generelle tilskud til kommuner og amtskommuner.
Det minder mest  

 af  

 alt om statsligt tilskud for at holde skatten i ro.
Også når man tager de  

 telefoniske kontakter, der har været mellem ministeriet og (nogle af) de  

 pågældende kommuner i betragtning.
Et  

  

 tredje  

  

 eksenpel på metode  

 er låneadgangen og dispensationerne fra deponeringspligten ved sale and lease  

 back-arrangementer.
Tager vi Frederiksborg Amt som eksempel, havde amtet en  

 økonomisk udvikling som følger:
År Driftsresultat Kort- og langfristet gæld Udskrivningsprocent 1997 - 109 mio. kr.
 1.339 mio. kr.
11,2 1998 - 54 mio. kr.
 1.565 mio. kr.
11,4 1999 + 36 mio. kr.
 1.539 mio. kr.
11,6 2000 + 61 mio. kr.
 1.455 mio. kr.
11,6 2001 - 155 mio. kr.
 1.619 mio. kr.
11,6 2002 + 52 mio. kr.
 1.489 mio. kr.
11,6 2003 - 147 mio. kr.
 1.630 mio. kr.
11,6 Tallene fremgår af henholdsvis  

 de årlige økonomiske beretninger fra Frederiksborg Amt og indenrigs- og  

 sundhedsministerens svar på spørgsmål 1. Forskellen mellem det årlige  

 driftsresultat  

 og forskydningerne i den lang- og kortfristede gæld skyldes især ændringer i  

 kortfristede tilgodehavender og likviditetsforskydninger.
 I den nuværende indenrigs- og sundhedsministers 4-årige  

 amtsborgmesterperiode var det samlede underskud på godt 100 mio. kr., og  

 gælden  

 voksede fra 1,56 mia. kr. til 1,61 mia. kr.
Ubalancen i amtets økonomi er fortsat siden.
For at undgå den  

 skattestigning, der burde gennemføres for at bringe amtets økonomi i balance,  

 når amtets flertal bestående af Venstre, Det Konservative Folkeparti og Dansk  

 Folkeparti  

 ikke vil skære i udgifterne, har Frederiksborg Amt, der er et af landets  

 rigeste  

 og har en af de laveste udskrivningsprocenter, fået dispensation til at låne  

 83  

 mio. kr. i 2005, jf. indenrigs- og sundhedsministerens svar på spørgsmål 2.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid afspejler et flertal/mindretal ved afstemninger i  

 Folketingssalen.
Helga Moos (V)   

 Gudrun Laub (V)   

 Ester Larsen (V)   

 Marianne Pedersen (V)  

  

  nfmd.  

  

 Jens Vibjerg (V)   

 Uno Larsson (DF)  

 Poul Nødgaard (DF)  

  

  fmd.  

  

 Knud Erik Kirkegaard (KF)   

 Tove Videbæk (KD)   

 Arne Toft (S)   

 Inger Bierbaum (S)   

 Jørn Pedersen (S)   

 Karen J.
Klint (S)   

 Ole Stavad (S)   

 Kristen Touborg (SF)   

 Margrethe Vestager (RV)   

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende B 39 Bilagsnr.
Titel 1 Henvendelse af 7/12-04 fra amtsrådsmedlemmer fra  

 Vestsjællands Amt 2 1. udkast til betænkning Oversigt over spørgsmål og svar vedrørende B 39 Spm.nr.
