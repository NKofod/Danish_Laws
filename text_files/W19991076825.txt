Kendelse fra Pressenævnet i sag nr.  

 119/1999 Troldhede og Omegns Borgerforening har ved formand [K]  

 klaget til Pressenævnet over en artikel bragt i Herning Folkeblad den  

 18. september 1999, idet foreningen mener, at god presseskik er  

 tilsidesat.
 Artiklen havde overskriften "Når en natursti  

 føles som hån mod naturen" og bl.a. følgende  

 indhold:
 "- Vil du kalde det her en natursti, når man har  

 knoklet løs med gravemaskiner og motorsav for at lave den? Og så  

 endda midt i yngletiden, spørges en utilfreds  Finn  Alexandrowiz,  

 mens han slår ud med armen.
Vi traver ud af naturstien, som vi stadig vil kalde den i  

 artiklen på trods af klagerens uvilje mod ordet.
Den ligger bag  

 Troldhede Idrætscenter og går forbi storparcellerne på  

 Feddet og helt over til Kulsøen.
Når  Finn  Alexandrowiz er  

 utilfreds med naturstien, skyldes det, at han nærmere mener, at man  

 ødelægger naturen med stien.
Den blev indviet grundlovsdag 1997 af daværende  

 borgmester  John  Kristiansen, som havde mange roser til initiativet bag  

 stien.
Det var Troldhede Erhvervsudvikling med  Bertel  Jensen i spidsen, der  

 skaffede 35.000 kroner til den 900 meter lange sti hos amtet, og kommunens  

 parkhold leverede det praktiske arbejde.
Nul skilte Siden har Troldhede Borgerforening overtager naturstien,  

 og når  Finn  Alexandrowiz farer frem mod naturstien i blandt andet  

 læserbreve netop nu, skyldes det borgerforeningens ansøgning om  

 tipsmidler til at sætte skilte, borde og bænke op langs  

 naturstien.
Ho Chi Minh-stien Et stykke ude ad naturstien, som blandt andet benyttes af  

 institutionen Troldefritten, bliver den knapt så dresseret at se  

 på.
Her vokser græsset igen, og træerne er ikke  

 beskåret.  Finn mener, at det er, fordi man her ikke har kunnet  

 få gravemaskinerne igennem.
Men klatrer man op ad skrænten til  

 grundene på Feddet, med velvillig håndsrækning fra en  

 stærk fotograf, finder man den gamle sti, hvor folk stadig lufter deres  

 hunde   efter  Finn  Alexandrowiz mening.
Han tror nemlig, at folk synes, at  

 det er hyggeligere at bruge de gamle stier.
Og der er godt nok også mere natur over dem.
Ind  

 imellem er det en hel Ho Chi Minh-sti, hvor man skal sidesteppe og holde fast  

 i grene for ikke at skride ned.
Folk er glade Bertel  Jensen, som var primus motor bag naturstien i sin  

 tid, mener, at den er en god løsning, og erklærer, at folk i  

 Troldhede er glade for stien.
- Hvis folk og deres hunde går på fem-syv  

 forskellige stier i stedet for at følge naturstien, forstyrrer de  

 vildtet unødigt meget.
Og jeg synes, at det er en god idé med  

 borde og bænke.
Der er nu små siddepladser af telefonpæle,  

 hvor børnehavebørnene sidder, men kom der borde og bænke,  

 kunne familien også komme på picnic, siger han.
 - Den eneste måde, folk får respekt for  

 naturen på, er ved at komme ud i den.
Men så er det, at kulturen kvæler naturen  

 efter  Finn  Alexandrowiz mening.
Men hvad ønsker han da, at der nu  

 skal ske?" Klageren har anført, at den omtalte   og  

 kritiserede   natursti ejes af klageren, der imidlertid ikke er blevet  

 kontaktet forud for offentliggørelsen.
 Klageren har videre anført, at det er usmageligt,  

 at stierne er blevet sammenlignet med Ho Chi Minh-stien.
 Bladet har i en udtalelse anført, at der i artiklen  

 ikke står et ondt ord om Troldhede og Omegns Borgerforening.
 Bladet har videre anført, at det er Troldhede  

 Erhvervsudvikling ved  Bertel  Jensen, der har anlagt stien, og at  Bertel  

  Jensen udtalte sig i artiklen.
Bladet har herudover anført, at bladet gentagne  

 gange siden stiens etablering i foråret 1997 og forud for den  

 påklagede artikel har omtalt stien, senest den 4. september 1999. I den  

 seneste artikel blev omtalt klagerens forsøg på at gøre  

 stien "endnu mere attraktiv". Det var den artikel, der gav anledning til, at  

  Finn  Alexandrowiz kontaktede bladet.
Interviewet med  Finn  Alexandrowiz  

 blev bragt ud fra en betragtning om, at også modstandere af projektet  

 har ret til at komme til orde i medierne.
 Bladet har vedrørende brugen af ordet "Ho Chi  

 Minh-sti" anført, at det klart fremgår af artiklen, at det ikke  

 er den omtalte natursti, men nogle gamle stier, der er tale om.
 Bladet har fremlagt kopi af den anførte omtale i  

 bladet.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
Pressenævnet lægger til grund, at det  

 område, der blev omtalt i artiklen, tilhører klageren.
Da  

 artiklens kritik imidlertid i alt overvejende vedrørte selve  

 etableringen af naturstien   en etablering, der var foretaget forud for  

 klagerens erhvervelse af området,   og da en repræsentant for den  

 forening, der etablerede stien blev hørt i artiklen, finder  

 Pressenævnet, at bladet ikke var forpligtet til tillige at indhente en  

 udtalelse fra klageren.
 Pressenævnet finder derfor ikke grundlag for kritik  

 af bladet.
 Afsagt den 3. november 1999.
