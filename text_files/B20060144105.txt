Bekendtgørelse om tilskud  

 til pasning af børn med handicap eller langvarig sygdom I medfør af § 32, stk. 3, § 36, stk. 2,  

 § 41, stk. 5, § 42, stk. 2, og § 43, stk. 5 og 6, i lov om  

 social service, jf. lovbekendtgørelse nr. 929 af 5. september 2006, og efter  

 indstilling fra Arbejdsmarkedets Tillægspension, fastsættes:
Kapitel 1 Merudgiftsydelse § 1.  

  

 Kommunalbestyrelsen skal yde dækning af de nødvendige merudgifter til  

 forsørgelse i hjemmet af børn og unge under 18 år med betydelig og varigt  

 nedsat fysisk eller psykisk funktionsevne eller indgribende kroniske eller  

 langvarige lidelser.
 Stk. 2.  

  

 Med indgribende  

 lidelse forstås, at lidelsen skal være af en sådan karakter, at den har  

 alvorlige følger i den daglige tilværelse.
 Stk. 3.  

  

 Med kronisk  

 lidelse forstås sygdomstilfælde o.l., som fra det tidspunkt, hvor de opstår,  

 normalt vil vare i flere år.
 Stk. 4.  

  

 Med langvarig  

 lidelse forstås, at lidelsen normalt skønnes at vare et år eller mere.
§ 2.  

  

 Barnet eller den unge skal bo hos forældrene eller andre pårørende.
Børn  

 eller  

 unge, der af kommunen er anbragt uden for hjemmet, anses ikke for  

 hjemmeboende.
 § 3.  

  

 Kommunalbestyrelsen skal alene yde hjælp til dækning af nødvendige  

 merudgifter,  

 som er en konsekvens af den nedsatte funktionsevne.
 Stk. 2.  

  

 Beløbet til  

 dækning af merudgifter er uafhængigt af forsørgerens indtægt og skattefrit.
 § 4.  

  

 Merudgifterne kan fastsættes på grundlag af sandsynliggjorte eller  

 dokumenterede udgifter.
 § 5.  

  

 Der  

 kan ikke ydes dækning af merudgifter, hvis det samlede beløb er mindre end 12  

 gange 1/8 af standardbeløbet inden for et år.
 Stk. 2.  

  

 Udgifterne til  

 særlige diætpræparater til børn med de livsvarige sygdomme phenylketonuri  

 (Føllings sygdom) og Alcaptonori afholdes af staten (Kennedy Instituttet  

   

 Statens Øjenklinik) og gives uafhængig af det fastsatte minimumsbeløb i  

 lovens  

 § 41, stk. 3.
Kapitel 2 Tabt arbejdsfortjeneste § 6.  

  

 Kommunalbestyrelsen skal yde hjælp til dækning af tabt arbejdsfortjeneste til  

 personer, der i hjemmet forsørger et barn under 18 år med betydelig og varigt  

 nedsat fysisk eller psykisk funktionsevne eller indgribende kronisk eller  

 langvarig lidelse.
Hjælp til dækning af tabt arbejdsfortjeneste er en  

 bruttoydelse, hvoraf der betales A-skat, arbejdsmarkedsbidrag, den særlige  

 pensionsopsparing (SP-bidrag) og ATP-bidrag.
 § 7.  

  

 Til  

 personer, der opfylder betingelserne for at få hjælp til dækning af tabt  

 arbejdsfortjeneste, er udgangspunktet for beregningen:
1)  

 	  

 den seneste  

 lønindtægt, som vedkommende har haft inden modtagelse af tabt  

 arbejdsfortjeneste, 2)  

 	  

 den indtægt, som  

 forsørgeren efter sine forhold i øvrigt ville have kunnet opnå i de tilfælde,  

 hvor vedkommende endnu ikke har opnået tilknytning til arbejdsmarkedet, 3)  

 	  

 dokumenterede  

 indtægtstab på baggrund af regnskab m.v. for en selvstændig erhvervsdrivende  

 eller 4)  

 	  

 et beregnet beløb på  

 grundlag af den pågældendes hidtidige disponible indkomst i de særlige  

 tilfælde, hvor det ikke er muligt at tilvejebringe et realistisk  

 beregningsgrundlag for en selvstændig erhvervsdrivende, eller eventuelt  

 udgift  

 til en vikar.
 Stk. 2.  

  

 Tillæg, som er  

 et integreret led i lønnen, indgår i beregningsgrundlaget, hvis pågældende  

 normalt modtager tillæggene.
§ 8.  

  

 Kommunen skal indregne bidrag til pensionsordning i hjælp til dækning af tabt  

 arbejdsfortjeneste.
Bidrag til pensionsordning beregnes alene for personer,  

 der  

 umiddelbart før overgangen til hjælp til dækning af tabt arbejdsfortjeneste  

 havde en arbejdsgiverfinansieret pensionsordning.
Der kan ikke ydes  

 kompensation for andre ydelser, der kommer til udbetaling i fremtiden,  

 herunder  

 lønstigninger, også som følge af skift til andet arbejde.
Stk. 2.  

  

 Bidrag til  

 pensionsordning udgør 10 pct. af bruttoydelsen, dog højest et beløb svarende  

 til det hidtidige arbejdsgiverbidrag.
For personer ansat i staten med  

 tjenestemandspensionsordning anses et pensionsdækningsbidrag på 15 pct. som  

 arbejdsgiverbidraget i relation til servicelovens § 42. Et sådant  

 pensionsdækningsbidrag udgør således en overgrænse for det kommunale  

 pensionsdækningsbidrag, jf. servicelovens § 42, stk. 1, 5. pkt.
 Stk. 3.  

  

 Kommunen skal så  

 vidt muligt indsætte bidraget til pensionsordning på kontoen i modtagerens  

 pensionskasse, eller kommunen kan efter aftale med den pågældende oprette en  

 pensionsopsparing for den pågældende, fx i Kommunernes Pensionsforsikring.  

 Udbetalingstidspunktet afhænger af de enkelte pensionskassers bestemmelser.  

 Er  

 en statslig eller kommunal ansættelsesmyndighed, hvor ydelsesmodtageren er  

 ansat, indstillet på at indbetale et samlet pensionsdækningsbidrag til den  

 ansattes pensionsordning, indbetaler kommunen et bidrag til pensionsordningen  

 til ansættelsesmyndigheden.
 § 9.  

  

 Ved  

 beregning af hjælp til dækning af tabt arbejdsfortjeneste skal der tages  

 hensyn  

 til de besparelser, som arbejdsophøret medfører, dog ikke besparelser  

 vedrørende fagforeningskontingent og bidrag til arbejdsløshedsforsikring.
 Stk. 2.  

  

 Fradrag sker i  

 den nettoydelse, som fremkommer efter, at der er foretaget beregning af skat,  

 arbejdsmarkedsbidrag, SP-bidrag samt ATP-bidrag.
 § 10.  

  

 Der kan ikke ske udbetaling af hjælp til dækning af tabt arbejdsfortjeneste  

 under ferie i det omfang, modtageren samtidig får feriegodtgørelse eller  

 ferietillæg for optjent ferie, og der herved opstår dobbeltforsørgelse.
Regulering § 11.  

  

 Bruttoydelsen reguleres én gang årligt pr. 1. januar med  

 satsreguleringsprocenten, jf. lov om en satsreguleringsprocent.
Tillæg til ferieformål § 12.  

  

 Til personer, der modtager hjælp til dækning af tabt arbejdsfortjeneste, skal  

 kommunen ved årsskiftet beregne et tillæg til ferieformål på 1 pct. af  

 bruttoydelsen i det foregående kalenderår.
Beløbet udbetales pr. 1. maj.
§ 13.  

  

 Til personer, der ophører med at modtage hjælp til dækning af tabt  

 arbejdsfortjeneste, skal kommunen udbetale et tillæg på 12,5 pct. af  

 bruttoydelsen i det foregående kalenderår.
Tillæg beregnet efter § 12  

 indgår ikke i beregningsgrundlaget.
Stk. 2.  

  

 Kommunen skal  

 endvidere beregne et tillæg på 12,5 pct. af bruttoydelsen i det kalenderår,  

 hvor ophøret finder sted.
Beløbet udbetales til personen ved ferieårets  

 start.
Afviklingsperiode § 14.  

  

 Kommunen skal udbetale hjælp til dækning af tabt arbejdsfortjeneste i 3  

 måneder  

 efter udgangen af den måned, hvor betingelserne for at modtage hjælpen er  

 bortfaldet.
 Stk. 2.  

  

 Reglen i stk. 1  

 gælder ikke, når modtageren har truffet aftale med kommunen om, at hjælpen  

 ydes  

 i en på forhånd fastsat periode, eller når afviklingsperioden efter  

 modtagerens  

 ønske fastsættes til en kortere periode.
 Stk. 3.  

  

 Opnår modtageren  

 i afviklingsperioden en arbejdsindtægt, ophører udbetalingen af hjælp i det  

 omfang, indtægten modsvarer den ydede hjælp.
Kapitel 3 Særlig  

 supplerende ydelse ved ledighed § 15.  

  

 I  

 tilfælde af ledighed skal kommunen udbetale en særlig supplerende ydelse til  

 personer, der modtager hjælp til dækning af tabt arbejdsfortjeneste, i op til  

 3  

 måneder efter udgangen af den måned, hvor ledigheden indtræffer.
Betingelsen  

 for udbetaling af ydelsen er, at personen:
1)  

 	  

 er  

 arbejdsløshedsforsikret, 2)  

 	  

 ikke er berettiget  

 til at modtage dagpenge efter lov om arbejdsløshedsforsikring m.v., 3)  

 	  

 ikke er selvforskyldt  

 ledig, 4)  

 	  

 ikke har et rimeligt  

 tilbud om ansættelse i et deltidsarbejde og 5)  

 	  

 ikke modtager andre  

 ydelser til forsørgelse efter anden lovgivning.
 Stk. 2.  

  

 Kommunen skal  

 udbetale den særlig supplerende ydelse uden hensyn til modtagerens og  

 ægtefællens indtægts- og formueforhold.
Stk. 3.  

  

 Ydelsen udgør et  

 beløb svarende til højeste dagpengebeløb, jf. § 9, stk. 2, i lov om  

 dagpenge ved sygdom eller fødsel.
Ydelsen kan dog højest udbetales med et  

 beløb, som den ansatte eventuelt modtager fra arbejdsgiveren eller fra  

 Lønmodtagernes Garantifond i forbindelse med ophør af ansættelsen.
Kapitel 4 Særlig  

 Pensionsopsparing ved udbetaling af den særlige supplerende ydelse Personkreds § 16.  

  

 Kommunen skal efter § 17 f, stk. 3, i lov om Arbejdsmarkedets  

 Tillægspension indbetale bidrag til Særlig Pensionsopsparing af den særlige  

 supplerende ydelse.
 Stk. 2.  

  

 Særlig  

 Pensionsopsparing indbetales af ydelser, der er udbetalt inden udgangen af  

 det  

 år, hvor lønmodtageren fylder 64 år.
 Stk. 3.  

  

 Indbetaling af  

 bidrag til Særlig Pensionsopsparing er suspenderet for 2004, 2005, 2006 og  

 2007.
Beregning og indeholdelse § 17.  

  

 For personer omfattet af § 16 skal kommunen indbetale 1 pct. af ydelsen  

 til Særlig Pensionsopsparing.
Beregningen foretages efter fradrag af  

 ydelsesmodtagerens andel af ATP-bidraget.
Opsparingsbeløb pr.  

 udbetalingsperiode  

 afrundes til nærmeste hele kronebeløb.
 Stk. 2.  

  

 Kommunen skal  

 tilbageholde opsparingsbeløbet ved udbetalingen af ydelsen.
Indbetaling § 18.  

  

 Kommunen skal opgøre det samlede opsparingsbeløb kvartalsvis.
Indbetaling  

 sker  

 på det indbetalingskort, som Arbejdsmarkedets Tillægspension udsender ved  

 hvert  

 kvartals udløb til en særlig konto for Særlig Pensionsopsparing.
Hvis  

 kommunens  

 udbetaling af den særlige supplerende ydelse og dermed også indbetaling af  

 Særlig Pensionsopsparing sker over et andet SE-nummer end det, som kommunen  

 anvender til betaling af Særlig Pensionsopsparing, når der udbetales  

 kontanthjælp efter lov om aktiv socialpolitik, skal kommunen give ATP  

 meddelelse om, hvilket SE-nummer der anvendes.
Stk. 2.  

  

 Det samlede  

 opsparingsbeløb forfalder til betaling den 1. i måneden efter hvert kvartals  

 udløb.
Kommunen skal indbetale det samlede opsparingsbeløb til  

 Arbejdsmarkedets  

 tillægspension senest den 14. i måneden efter kvartalets udløb.
For  

 opsparingsbeløb, der skal indbetales i januar måned, er den sidste rettidige  

 indbetalingsdag dog den 20. januar samme år.
 Stk. 3.  

  

 Arbejdsmarkedets  

 Tillægspension kan give henstand med indbetaling og eftergive bidrag og  

 renter,  

 jf. § 17, stk. 2, i ATP-loven.
 Stk. 4.  

  

 Sker indbetaling  

 af opsparingsbeløbet ikke rettidigt, skal kommunen betale renter af beløbet  

 med  

 1,5 pct. for hver påbegyndt måned fra kvartalets udløb, jf. § 17, stk.  

 3,  

 i ATP-loven.
 Stk. 5.  

  

 Arbejdsmarkedets  

 Tillægspension har udpantningsret for renter og bidrag, jf. § 17, stk.  

 4,  

 i ATP-loven.
 Stk. 6.  

  

 Krav, der  

 tilkommer Arbejdsmarkedets Tillægspension i medfør af § 43, stk. 6, i  

 lov  

 om social service, forældes efter reglerne i lov nr. 274 af 22. december 1908  

 om forældelse af visse fordringer, jf. § 17, stk. 5, i ATP-loven.
Indberetning § 19.  

  

 Kommunen skal senest den 1. juni indberette det samlede  

 opsparingsbeløb for det foregående år for den enkelte ydelsesmodtager.  

 Indberetningen sker særskilt til indkomstregistret efter § 3, stk. 1,  

 nr.  

 10, i lov om et indkomstregister.
Tilbagebetaling og regulering § 20.  

  

 Hvis en ydelsesmodtager skal tilbagebetale den særlige supplerende ydelse,  

 skal  

 det indbetalte opsparingsbeløb af ydelsen overføres fra Arbejdsmarkedets  

 Tillægspension til kommunen.
Beløb under 50 kr. tilbagebetales ikke.
 Stk. 2.  

  

 Hvis en  

 ydelsesmodtager er fyldt 64½ år, og det efterfølgende konstateres, at der er  

 indbetalt for lidt eller for meget i pensionsopsparing, skal der ske en  

 regulering af de indbetalte beløb.
Kapitel 5 Det samlede  

 ATP-bidrag § 21.  

  

 Kommunen skal indbetale bidrag til Arbejdsmarkedets Tillægspension for  

 personer  

 i alderen 16-66 år, der modtager hjælp til dækning af tabt  

 arbejdsfortjeneste.  

 Kommunen skal ligeledes indbetale ATP-bidrag for de pågældende personer, når  

 de  

 modtager den særlige supplerende ydelse.
Stk. 2.  

  

 Kommunen skal  

 betale det bidrag, der er fastsat efter § 15 i lov om Arbejdsmarkedets  

 Tillægspension.
Størrelsen af det ATP-bidrag, kommunen skal betale, afhænger  

 af  

 det antal timer, som den pågældende person modtager hjælp for i den enkelte  

 udbetalingsperiode.
ATP-medlemmets del af ATP-bidraget § 22.  

  

 Modtageren af en ydelse som nævnt i § 21 betaler 1/3 af det samlede  

 ATP-bidrag efter § 21.
 Stk. 2.  

  

 Kommunen skal  

 tilbageholde ydelsesmodtagerens andel af ATP-bidraget ved udbetaling af den  

 ydelse, der ligger til grund for beregning af ATP-bidraget.
Kommunens del af ATP-bidraget § 23.  

  

 Kommunen skal betale 2/3 af det samlede ATP-bidrag efter § 21.
Stk. 2.  

  

 Staten skal  

 refundere 50 pct. af kommunens del af ATP-bidraget ved udbetaling af hjælp  

 til  

 dækning af tabt arbejdsfortjeneste.
Kommunen skal endeligt afholde kommunens  

 del af ATP-bidraget i forbindelse med udbetaling af hjælpen.
Kommunens indbetaling og indberetning af ATP § 24.  

  

 Det samlede ATP-bidrag opgøres kvartalsvis af kommunen.
Kommunen skal betale  

 ved brug af det indbetalingskort, som Arbejdsmarkedets Tillægspension  

 udsender  

 ved hvert kvartals udløb under det SE-nummer, der anvendes til udbetaling af  

 ydelserne.
Stk. 2.  

  

 Bidragene efter  

 § 21 forfalder til betaling den 1. i måneden efter hvert kvartals udløb.  

 Kommunen skal betale det samlede bidrag til Arbejdsmarkedets Tillægspension  

 senest den 14. i måneden efter hvert kvartals udløb.
For bidrag, der skal  

 indbetales i januar måned, er sidste rettidige indbetalingsdag dog den 20.  

 januar.
Stk. 3.  

  

 Hvis kommunen  

 ikke indbetaler bidraget rettidigt, ifalder den ansvar for betaling af renter  

 for forsinket indbetaling.
Renten opkræves af Arbejdsmarkedets Tillægspension  

 og udgør 1½ pct. af det samlede bidrag for hver påbegyndt måned regnet fra  

 kvartalets udløb.
§ 25.  

  

 Kommunen skal en gang månedligt under det SE-nummer, som er nævnt i  

 § 24,  

 stk. 1, indberette det samlede ATP-bidrag, der er indbetalt for hver enkelt  

 ydelsesmodtager, til Arbejdsmarkedets Tillægspension.
Indberetningen sker til  

 indkomstregisteret efter § 3, stk. 1, nr. 10, i lov om et  

 indkomstregister.
Tilbagebetaling af ATP-bidrag § 26.  

  

 Hvis en ydelsesmodtager skal tilbagebetale en ydelse, der er nævnt i denne  

 bekendtgørelse, skal indbetalte ATP-bidrag af denne ydelse overføres fra  

 Arbejdsmarkedets Tillægspension til kommunen.
 Ikrafttræden, overgangsordning mv.
 § 27.  

  

 Bekendtgørelsen træder i kraft den 1. januar 2007 og har virkning for  

 ydelser,  

 der vedrører perioden efter den 31. december 2006, jf. dog stk. 2.
 Stk. 2.  

  

 Foretages der  

 ikke indberetning til indkomstregisteret for 2007 eller for en del heraf,  

 foretages indberetning efter §§ 19 og 25 på SKATs årlige  

 oplysningsseddel  

 for 2007. Dette gælder dog ikke, hvis kommunen senest samtidig med den første  

 indberetning i 2007 til indkomstregistret foretager indberetning til SKAT  

 efter  

 §§ 19 og 25 for perioden fra starten af 2007 og frem til den første  

 indberetning til indkomstregistret.
 Stk. 3.  

  

 Bekendtgørelse  

 nr. 630 af 15. juni 2006 om tilskud til pasning af børn med handicap eller  

 langvarig sygdom ophæves.
 Stk. 4.  

  

 Bekendtgørelse  

 nr. 146 af 6. marts 2003 om tilskud efter servicelovens § 28 og  

 § 29  

 til pasning af børn med handicap eller langvarig sygdom bortfalder.
 Stk. 5.  

  

 Bekendtgørelse  

 nr. 645 af 15. juni 2006 om tilskud til ophold i særlige dagtilbud og særlige  

 klubtilbud til børn og unge med betydelig og varigt nedsat fysisk eller  

 psykisk  

 funktionsevne ophæves.
