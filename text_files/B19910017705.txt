 I medfør af § 7, stk. 4, og § 28, stk. 5, i lov om kvalitetskontrol med  

 fisk og fiskevarer, jf. lovbekendtgørelse nr. 339 af 29. maj 1987,  

 fastsættes:
Almindelige bestemmelser § 1.  Bekendtgørelsen omfatter kun fisk og fiskevarer  

 bestemt til menneskeføde.
 § 2.  Rum i fartøjer, der anvendes til opbevaring,  

 tilvirkning eller anden behandling af fisk og fiskevarer, skal være rene, vel  

 vedligeholdte samt fri for ildelugt, og de må ikke benyttes til opbevaring og  

 behandling af varer, som ved lugt eller på anden måde kan forringe fiskenes  

 og fiskevarernes kvalitet, eller i øvrigt til formål, der kan medføre eller  

 fremskynde, at varen forringes.
 Stk. 2.  Inventar, redskaber og emballage af enhver art,  

 som forefindes i de i stk. 1 nævnte rum, skal være rene og vel vedligeholdte  

 og således indrettet, at de er lette at renholde.
§ 3.  Vand, hvori der opbevares levende fisk, skal  

 være af god beskaffenhed, ligesom damme, hyttefade, bassiner eller andre  

 beholdere, som anvendes til opbevaringen, skal være rene og i øvrigt egnede  

 til formålet.
Døde fisk samt fisk, der ikke er sunde og levedygtige, skal  

 straks fjernes.
 § 4.  Fisk og fiskevarer skal altid holdes tildækket.
§ 5.  Det er forbudt om bord i fiskerfartøjer, som  

 fisker og opbevarer konsumfisk, at benytte eller opbevare andre  

 konserveringsmidler end salt.
Fartøjer, hvori andre konserveringsmidler end  

 salt har været benyttet eller opbevaret, må kun anvendes til fangst eller  

 opbevaring af konsumfisk efter grundig rengøring og særlig godkendelse af  

 fiskerikontrollen i hvert enkelt tilfælde.
Slagtning, rensning, skylning, isning og tankkøling § 6.  Fisk, der ikke skal ilandbringes levende, skal  

 straks efter fangsten renses og skylles, således at blodrester og indvolde er  

 fuldstændig fjernet.
Torsk, som ikke skal ilandbringes levende, skal  

 endvidere straks efter fangsten strubeskæres.
Stk. 2.  Uanset kravet i stk. 1 om strubeskæring kan  

 denne dog undlades for så vidt angår torsk under 2 kg, der er fanget i  

 farvandene vest for linjen Skagen-Pater Noster Fyr, og som landes i havne og  

 på landingspladser på Jyllands vestkyst samt i Skagen Havn.
Det er endvidere  

 en betingelse, at den ikke-strubeskårne torsk ikke bringes i omsætning som  

 fersk filet, bortset fra handel mellem autoriserede fiskefiletvirksomheder.
 Stk. 3.  Fisk, fanget i og med faststående redskaber,  

 skal snarest muligt, dog senest 4 timer efter fangsten, renses og skylles i  

 overensstemmelse med stk. 1, medmindre fisken skal videresælges levende.
Stk. 4.  Undtaget fra kravet om rensning og skylning er  

 dog sild, brisling, ansjos, makrel, hornfisk, stenbider, skrubbe, pighaj, ål,  

 ålekvabbe, fjæsing, knurhane, rødmulle, rødfisk, skolæst, hvilling,  

 ferskvandsfisk, der alene lever i ferskvand, havbrugsopdrættet laks og ørred  

 samt krebs- og bløddyr.
Endvidere gælder rensnings- og skylningskravet ikke  

 for nyfanget søtunge under 300 g af prima kvalitet, såfremt fisken er bestemt  

 til eksport til Italien i fersk tilstand.
Stk. 5.  Fisk, der ikke skal ilandbringes levende, skal  

 straks efter fangsten nedises.
I tiden 1. november til 31. marts er det dog  

 tilstrækkeligt, at fisken nedises senest 8 timer efter fangsten.
Bestemmelsen  

 om isning gælder ikke for bundgarnsjoller og fartøjer med godkendte  

 køletanke, jf. stk. 7.
Stk. 6.  Torsk, der er fanget i Østersøen og Bælterne  

 (afgrænset mod vest af en linie fra Hasenøre til Gnibens spids, fra Korshage  

 til Spodsbjerg og fra Gilbjerg Hoved til Kullen), og som ilandbringes mere  

 end 24 timer efter fiskeriets påbegyndelse, skal i renset og nediset stand  

 anbringes i kasser straks efter fangsten.
Lagtykkelsen af torsk og is i  

 kasserne må ikke overstige 40 cm.
Såfremt der i lastrum under fiskerfartøjets  

 dæk forefindes særlige dertil indrettede hylder, kan torsken i stedet for i  

 kasser anbringes på disse hylder i en lagtykkelse af fisk og is på ikke over  

 40 cm.
Opbevares torsken på fartøjets dæk, skal endvidere den i § 4 anførte  

 tildækning, såfremt der ellers er risiko for frysning af fisken, foregå ved  

 anvendelse af egnet isolerende materiale, f.eks. vintermåtter.
 Stk. 7.  Uanset isningskravet i stk. 5 kan sild og  

 makrel opbevares om bord i godkendte tanke med havvand, der er kølet mekanisk  

 (RSW) eller med is (CSW).
Stk. 8.  Den i stk. 7 nævnte godkendelse gives af  

 Fiskeriministeriets Industritilsyn, der fastsætter de tekniske, tidsmæssige  

 og andre betingelser for godkendelse.
For udenlandske fiskerfartøjer kan  

 industritilsynets godkendelse ske på grundlag af erklæring fra vedkommende  

 udenlandske kompetente myndighed.
Stk. 9.  Sild i fartøjer uden godkendte køletanke skal  

 straks efter fangsten anbringes iset i kasser, medmindre silden saltes eller  

 krydres i tønder om bord.
Kravet om kassesætning kan dog fraviges på vilkår,  

 der fastsættes i tilladelser til sildefiskeri, jf. lov om regulering af  

 fiskeriet med tilhørende bekendtgørelser.
Stk. 10.  Uanset stk. 9 kan sild opbevares på dækket,  

 såfremt fartøjets fangstrejse ikke overstiger 24 timer og silden ilandbringes  

 senest 8 timer efter fiskeriets påbegyndelse i en sådan stand, at den kan  

 udbydes til salg til menneskeføde.
Det er dog en betingelse, at silden er  

 iset og tildækket med en presenning eller andet egnet isoleringsmateriale,  

 f.eks. vintermåtter.
§ 7.  Om bord i ethvert fiskerfartøj, hvor rensning og  

 skylning af fisk, jf. § 6, stk. 1 og 3, finder sted, skal forefindes  

 indretning til skylning af fisken, enten i forbindelse med fartøjets dam  

 eller i form af skyllekasser (»pounder«) eller baljer.
Vand, som  

 anvendes ved skylning af fisk, skal være af god beskaffenhed.
Der må ikke  

 benyttes havnevand ved skylningen.
Bundgarnsjoller § 8.  I fartøjer, der anvendes ved røgtning af  

 bundgarn, skal fartøjets bund være dækket med bundbrædder anbragt på revler.
Rogn og lever § 9.  Rogn og lever af torskefisk skal om bord i  

 fiskerfartøjer opbevares i stærke, lave kasser, bakker eller anden af  

 Fiskeriministeriet godkendt emballage.
Emballage og rum skal være således  

 indrettet, at væde kan løbe fra.
 Stk. 2.  Rogn og lever skal befris for blod og  

 indvoldsrester forud for den i stk. 1 nævnte opbevaring.
Dybvandsrejer § 10.  Dybvandsrejer skal opbevares i kasser.
 Straffebestemmelser m.m.
 § 11.  Overtrædelse af § 2, stk. 1-2, §§ 3-5, § 6,  

 stk. 1 og 3, stk. 5, 1.-2. pkt., stk. 6, 9 og 10, §§ 7-8, § 9, stk. 1-2, samt  

 § 10 straffes med bøde eller hæfte.
 § 12.  Bekendtgørelsen, der ikke gælder for Grønland,  

 træder i kraft den 31. marts 1991.
 Stk. 2.  Bekendtgørelse nr. 691 af 9. november 1989 om  

 fisk og fiskevarers behandling og opbevaring om bord i fiskerfartøjer  

 ophæves.
