Nr BTL 95 Betænkning over Forslag til lov om ændring af lov om landbrugsejendomme  

  

 Nr L 95 1985-86, 1. samling Blad nr 291 Afgivet af landbrugs- og fiskeriudvalget Afgivet: 19851206 Udvalget har behandlet lovforslaget i et møde og har herunder stillet spørgsmål til landbrugsministeren til skriftlig besvarelse.
Herefter indstiller et flertal (socialdemokratiets, socialistisk folkepartis og det radikale venstres medlemmer af udvalget) lovforslaget til vedtagelse med de af flertallet stillede ændringsforslag.
Flertallet ønsker samtidig at oplyse, at lovforslaget ønskes tilbage til fornyet udvalgsbehandling mellem 2. og 3. behandling.
Et mindretal (det konservative folkepartis, venstres og kristeligt folkepartis medlemmer af udvalget samt Steenholdt (Grønl.)) indstiller lovforslaget til vedtagelse og vil i øvrigt redegøre for sin stilling til de stillede ændringsforslag ved 2. behandling.
Mindretallet ønsker endvidere at udtale følgende: mindretallet finder det overordentlig uheldigt, at flertallet gennemtvinger en betænkningsafgivelse ca. 20 minutter efter lovforslagets 1.
behandling i folketingssalen og i umiddelbar forlængelse af, at flertallet har bebudet et antal vidtgående ændringsforslag, uden at der har været mulighed for at få en vurdering fra landbrugsministeren af de administrative konsekvenser af ændringsforslagene og uden mulighed for en stillingtagen i grupperne.
Mindretallet ønsker derfor, at lovforslaget går tilbage til fornyet udvalgsbehandling mellem 2. og 3. behandling.
ÆNDRINGSFORSLAG Af et flertal (S, SF og RV):
Til § 1 1) Før nr. 1 indsættes som nyt nummer:
»01. I § 11, stk. 3, ændres i 1. pkt. »15 km« til: »1  

 km«.' 2) Før nr. 1 indsættes som nyt nummer:
 »02. § 13, stk. 3, nr. 3, affattes således:
»3) Hvis en ejendom, der skønnes at udgøre en bevaringsværdig driftsenhed, og hvis ejendomsværdi, ekskl. stuehusets værdi, overstiger en beløbsgrænse på 300.000 kr. ved den almindelige vurdering pr. 1. april 1982, nedlægges som selvstændigt brug eller nedbringes til en størrelse, hvor den ikke længere skønnes at udgøre en bevaringsværdig driftsenhed,».« 3) Før nr. 1 indsættes som nyt nummer:
»03. I § 16, stk. 1, ændres i nr. 2 »15 km« til: »1  

 km«.' 4) Nr. 1 udgår.
 5) Nr. 2 affattes således:
»2. I § 18c ændres »og 1985« til: », 1985 og indtil 1.  

 juli 1986«.' BEMÆRKNINGER Til nr. 1 og 3 Der er diskussion om det rimelige i, at man har ret til at have to ejendomme, samtidig med at der fra mange sider er udtalt ønske om at sikre livet på landet.
Den foreslåede ændring skal hindre, at der i perioden frem til vedtagelse af en ny landbrugslov sker spekulation i køb af ejendom nr. 2.
Andre forhold taler også for en begrænsning af muligheden for køb af ejendom nr. 2. Bl.a. giver denne mulighed anledning til megen landbrugskørsel på vejene.
Ejendom nr. 2 viser sig også ofte at blive forsømt med hensyn til vedligeholdelse.
På den baggrund ønsker flertallet, at der lægges en dæmper på køb af ejendom nr. 2, så længe den af statsministeren bebudede nye landbrugslov ikke er fremsat og vedtaget.
Til nr. 2 En bevaringsværdig driftsenhed er en reel landbrugsejendom, der ikke kan betegnes som en bæredygtig driftsenhed.
Knud Østergaard (KF) fmd.
Carl Martin Christensen (KF) Alice Brask (KF) Rønholt (KF) Povl Brøndsted (V) Tørnæs (V) Arne Bjerregaard (KrF) Steenholdt (Grønl.) Svend Andersen (S) Arne Jensen (S) Lohmann (S) Henning Nielsen (S) Stavad (S) Bjørn Westh (S) nfmd.
Gade (SF) Inger Harms (SF) Larsen-Ledet (RV) Partierne CD, VS, FP og FD havde ikke medlemmer i udvalget.
Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i 2 møder og har herunder stillet spørgsmål til landbrugsministeren, som denne har besvaret i samråd.
Udvalget har modtaget mundtlig og skriftlig henvendelse fra De Danske Landboforeninger.
Herefter indstiller et flertal (socialdemokratiets, socialistisk folkepartis og det radikale venstres medlemmer af udvalget) lovforslaget til vedtagelse i den affattelse, hvori det foreligger efter 2. behandling.
Flertallet ønsker at tilføje, at ved en bevaringsværdig driftsenhed forstås ikke alene en ejendom, som efter de hidtil gældende regler må betragtes som en bæredygtig driftsenhed, men også en ejendom, der under hensyn til dens størrelse, arrondering, jordbonitet og beboelses- og driftsbygninger skønnes at være egnet til at opretholdes som et deltidslandbrug.
Det forudsættes, at den nye affattelse af § 13, stk. 3, nr. 3, får virkning for ansøgninger, der indkommer til matrikelmyndighederne efter lovens ikrafttræden.
En ansøgning, der indkommer efter lovens ikrafttræden, behandles dog efter de hidtil gældende regler, hvis det dokumenteres, at den støtter sig på en aftale, der er indgået inden lovens ikrafttræden, eller hvis matrikelmyndighederne finder, at særlige grunde taler for, at sagen behandles efter de hidtil gældende regler.
Den ændrede affattelse af § 16, stk. 1, nr. 2, kommer til anvendelse på dokumenter om adkomst på landbrugsejendomme, der anmeldes til tinglysning efter lovens ikrafttræden, og som støtter sig på retshandler, der er indgået efter lovens ikrafttræden.
Et mindretal (det konservative folkepartis og venstres medlemmer af udvalget samt Steenholdt (Grønl.)), der vil redegøre for sin stilling til lovforslaget ved 3. behandling, ønsker at udtale, at dersom lovforslaget vedtages ved 3. behandling med de af flertallet (S, SF og RV) stillede og ved 2. behandling vedtagne ændringsforslag, vil det stride imod den af folketinget vedtagne NPO-handlingsplan, hvor en af målsætningerne var at tilstræbe en bedre balance mellem husdyrhold og areal.
Desuden vil unge landmænds muligheder for at udvikle tidssvarende produktionsforhold begrænses, når strukturtilpasning besværliggøres.
Mindretallet beklager endvidere de store ændringer, flertallet gennemfører umiddelbart før en større revision af landbrugsloven.
Et andet mindretal (kristeligt folkepartis medlem af udvalget) vil redegøre for sin stilling til lovforslaget ved 3. behandling.
