(Handelsskoler.
Tekniske skoler) Hermed fremsendes et af undervisningsministeriet udarbejdet cirkulære om  

 optagelse i efg-basisuddannelserne af elever, som i henhold til folkeskolens  

 § 33, stk. 4, får tilladelse til at opfylde undervisningspligten ved  

 deltagelse i erhvervsmæssig uddannelse eller beskæftigelse.
 Ifølge cirkulæret vil det indtil videre være den enkelte tekniske skole  

 eller handelsskole, der skal afgøre, om en § 33, stk. 4.-elev kan optages i  

 en efg-basisuddannelse.
 Baggrunden for denne ændring af den hidtil anvendte fremgangsmåde i sager  

 vedrørende § 33, stk. 4-elever er, at den enkelte skole formentlig bedre end  

 direktoratet kan afgøre disse sager under hensyn til skolens muligheder for  

 kontakt med ansøgeren og dennes folkeskole, hvilket også gør det muligt på et  

 tidligt tidspunkt at vurdere, hvilke foranstaltninger det eventuelt vil være  

 nødvendigt at iværksætte med henblik på elevens gennemførelse af  

 basisuddannelsen.
 Vedrørende punkt a) i cirkulæret gøres opmærksom på at optagelse af elever  

 i efg-basisuddannelserne sker efter de til enhver tid gældende regler,  

 hvilket navnlig har betydning i de tilfælde, hvor der skal foretages  

 lodtrækning.
 Skolen bør i første omgang kun meddele, at eleven er berettiget til  

 optagelse, og at endelig meddelelse om optagelse først kan ske efter et  

 gunstigt udfald af lodtrækningen, og efter at skolenævnets tilladelse  

 foreligger.
Det er altså vigtigt, at skolen i de tilfælde, hvor lodtrækning er  

 nødvendig, gør det helt klart for eleven, at Efg-uddannelsen bygger på et 9-årigt skoleforløb.
Cirkulæret foreskriver  

 udelukkende en ændret procedure; det er derfor ikke  hensigten, at der  

 skal optages flere § 33, stk. 4-elever, end det hidtil har været tilfældet.
 Undervisningsministeriet vil i en periode følge udviklingen og har  

 udarbejdet vedlagte skema, som bedes udfyldt og indsendt til direktoratet for  

 erhvervsuddannelserne, hver gang skolen har optaget en § 33, stk. 4-elev.
 Flere skemaer kan rekvireres i direktoratet.
 Vedrørende de § 33, stk. 4-elever, som skolen ikke mener at kunne godkende  

 som optagelsesberettigede, henvises til cirkulærets punkt d).
 P.d.v.
 E.B.
Birgitte Simonsen fuldm.
 Ifølge folkeskolens § 33, stk. 4, kan skolenævnet efter forældrenes  

 anmodning tillade, at en elev efter 7 års undervisning helt eller delvis  

 opfylder undervisningspligten ved at deltage i erhvervsmæssig uddannelse  

 eller beskæftigelse, når særlige grunde taler for, at det er til elevens  

 bedste.
Ifølge undervisningsministeriets cirkulære nr. 143 af 22. august 1975 om  

 gennemførelse af lov om folkeskolen kræves det for at denne tilladelse kan  

 gives, - at eleven selv ønsker at påbegynde en erhvervsmæssig uddannelse eller  

 beskæftigelse, - at eleven ikke i øjeblikket kan antages at ville få et rimeligt udbytte  

 af at fortsætte skolegangen på sædvanlig måde eller af et kostskoleophold, og - at den uddannelse eller beskæftigelse, som ønskes påbegyndt, og som der  

 må foreligge et tilsagn om, virkelig giver eleverne mulighed for at udvikle  

 sig efter sine evner og forudsætninger.
 Ansøgninger om optagelse i efg-basisuddannelsen for elever, som får  

 tilladelse til at forlade folkeskolen i henhold til folkeskolelovens § 33,  

 stk. 4, er hidtil blevet behandlet i direktoratet for erhvervsuddannelserne  

 efter indstilling fra den enkelte tekniske skole eller handelsskole.
 Efter drøftelse med direktoratet for folkeskolen, folkeoplysning,  

 seminarier m.v. er det besluttet indtil videre at lade den enkelte tekniske  

 skole eller handelsskole træffe afgørelse om, hvorvidt en elev, tilhørende  

 denne kategori af ansøgere, vil kunne optages i basisuddannelsen.
 Ved denne afgørelse iagttages følgende retningslinier:
