(Til samtlige vejbestyrelser og  

 vejmyndigheder) Indledning Hermed udsendes vejregler for stivejvisning.
Vejreglerne er udarbejdet i  

 medfør af § 6 i lov om offentlige veje (lovbekendtgørelse nr. 261 af 25.  

 april 1990) og § 24, stk. 3, i lov om private fællesveje (lovbekendtgørelse  

 nr. 262 af 25. april 1990) og i samarbejde med Justitsministeriet i medfør af  

 færdselslovens § 95, stk. 4 (lovbekendtgørelse nr. 765 af 16. november 1990).
Vejreglerne er udarbejdet af vejregeludvalget.
Vejreglerne fastlægger en  

 række vejvisertyper specielt for stitrafikanter og uddyber således  

 Justitsministeriets bekendtgørelse om vejafmærkning af 22. april 1977 og  

 udfylder Justitsministeriets cirkulære af 14. oktober 1977 om vejafmærkning,  

 der ikke medtager bestemmelser om vejvisning.
Vejreglerne indeholder bindende bestemmelser om kontinuitet, entydighed,  

 information og tavledesign.
De bindende regler kan kun fraviges efter forud  

 indhentet tilladelse fra Trafikministeriet.
Ansøgning herom bør ledsages af  

 en udtalelse fra politiet, hvis fravigelsen kan have færdselsmæssig  

 betydning.
 Vejreglerne indeholder endvidere retningslinier og vejledninger, der kan  

 fraviges af vejbestyrelsen.
 Yderligere eksemplarer af vejreglerne kan fås ved henvendelse til  

 Vejdirektoratet, Havnegade 27, Postboks 2169, 1016 København K., eller  

 telefon 31 18 62 66.
Generelt § 1.  Stivejvisningen skal være kontinuerlig.
Dette  

 indebærer, at vejvisningsmål, der een gang er vist på en vejviser, skal vises  

 på alle efterfølgende vejvisere af denne kategori på ruten, indtil målet er  

 nået.
§ 2.  Vejvisningen skal være entydig.
Der må i et  

 kryds ikke vejvises til samme mål ad to retninger, medmindre det af  

 vejvisningen fremgår, at de to vejvisninger henvender sig til forskellige  

 trafikanter.
Stiruter og stirutenummerering § 3.  Stiruter opdeles i nationalruter, primærruter og  

 sekundærruter.
 § 4.  Vejviste stiruter skal forsynes med nummer eller  

 navn.
 Stk. 2.  Inden for et amt må der ikke forekomme to  

 primærruter med samme nummer.
 Stk. 3.  Stirutenumre må ikke være sammenfaldende med et  

 nærliggende vejrutenummer.
 § 5.  Hvor en kommunal primærrute er sammenfaldende  

 med det amtsprimære rutenet, skal rutenummeret være identisk med  

 amtsprimærrutenummeret.
De enkelte vejvisere Generelt § 6.  Vejvisere, der kun gælder for stitrafikanter,  

 omfatter:
 § 7.  Alle stivejvisertyper, der henvender sig til  

 både cyklister og fodgængere, forsynes med cykelsymbol.
 Stk. 2.  På vejvisere, der udelukkende henvender sig til  

 fodgængere (vandrere), anvendes fodgængersymbol.
 § 8.  Symbolerne udføres hvide på blå baggrund.
Stk. 2.  Bevægelsesretningen i symbolerne skal vende i  

 den vejviste retning.
Ved ligeudvejvisning orienteres symbolet mod venstre.
 Stk. 3.  På stivejvisere på det almindelige vejnet skal  

 cykelsymbolet være mindst 12 cm langt.
 Stk. 4.  Anvendes flere symboler på samme tavle, skal  

 symbolerne have samme størrelse.
 § 9.  Til tavlernes skrift anvendes versalhøjde på 60  

 mm, 50 mm,42 mm, 36 mm, 30 mm og 25 mm.
Stk. 2.  Stinavne og rutenumre udføres med en  

 versalhøjde, som er et nummer mindre end versalhøjden anvendt til  

 vejvisningsmålet.
Ved lange stinavne kan dog anvendes versalhøjde, som er to  

 numre mindre.
 Stk. 3.  I forhold til standardspatieringen anvendes  

 følgende spatieringsændringer på stivejvisere:
 § 10.  Der anvendes kun blå og hvid farve på  

 stivejvisere, dog anvendes rød rutenummerkasse på nationale ruter.  

 Farvekoordinater fremgår af de med cirkulære om vejregler for afmærkning af  

 vejvisningstavler udsendte tegningsbilag.
Stirutetavle § 11.  Stirutetavlens information består af  

 cykelsymbol - fodgængersymbol, jf. § 7 - stirutenummer og/eller stirutenavn.  

 Når rutetavlen anvendes som vejviser, anføres vejvisningsmål, eventuelle  

 rutenumre eller -navne, afstand og pil på en undertavle.
 § 12.  Sammenhængen mellem stirutetavlernes størrelse  

 og skriftens versalhøjde samt placeringen af information på tavle og  

 undertavle skal være i overensstemmelse med de måltegninger, der er vist i  

 vejregelhæftet side 34-42.
Stipileviser § 13.  Stipilvejviserens information består af  

 cykelsymbol/fodgængersymbol, jf. § 7, vejvisningsmål og afstandsangivelse og  

 eventuelt stiruteidentifikation.
 Stk. 2.  Tavlens udformning fastlægges i  

 overensstemmelse med de måltegninger, der er vist i vejregelhæftet side  

 46-52.
Stitabelvejvisere § 14.  Stitabelvejvisernes informationer består af  

 cykelsymbol/fodgængersymbol, jf. § 7, vejvisningsmål, afstandsangivelse,  

 pilangivelse og eventuel stiruteidentifikation.
 Stk. 2.  Tavlens udformning fastlægges i  

 overensstemmelse med de måltegninger, der er vist i vejregelhæftet side  

 56-58, og fig. 1.4 a, 1.4 b og 1.4 c, side 40-42.
Stiafstandstavle § 15.  Stiafstandstavlens information består af  

 cykelsymbol, stiruteidentifikation, geografiske vejvisningsmål og afstande  

 hertil.
 Stk. 2.  Tavlens udformning fastlægges i  

 overensstemmelse med de måltegninger, der er vist i vejregelhæftet side 61 og  

 fig. 1.4 a, 1.4 b og 1.4 c, side 40-42.
Stistedtavle § 16.  På stistedtavlen angives navnet på den  

 lokalitet, som tavlen skal oplyse om.
 Stk. 2.  Lokalitetsnavnets versalhøjde er normalt 50 mm.
Cyklistvejledning Stivejledningstavle (E 21) § 17.  Cyklistvejledningstavlens information består af  

 cykelsymbol - fodgængersymbol - jf. § 7. På undertavle angives  

 vejvisningsmål, afstand til målet og vejvisningsretningen med vandret pil.
 Stk. 2.  Hvor cyklister -fodgængere - skal følge en  

 anden vej end de øvrige trafikanter, skal vejvisningsmålene anført på  

 undertavle være de samme som angivet for de øvrige trafikanter.
 § 18.  E 21 udføres med retroflekterende (type 3)  

 overflade.
Servicevejvisning § 19.  Til servicevejvisning for stitrafikanter  

 anvendes de samme tavletyper, som anvendes på det almindelige vejnet:
 Stk. 2.  Endvidere kan anvendes følgende  

 servicevejvisning, som kun henvender sig til stitrafikanter:
 § 20.  Stipilvejvisere F 13.21 og stitabelvejvisere F  

 18.21 forsynes med cykelsymbol for at vise trafikanterne, at tavlen kun  

 gælder stitrafikanter.
 Stk. 2.  Symbolernes bevægelsesretning orienteres i den  

 vejviste retning.
 § 21.  Tavle F 13.21 og F 18.21 udformes i  

 overensstemmelse med de måltegninger, der er vist i vejreglerne side 74-75.  

 Tavlerne F 13 og F 18 udføres på tilsvarende måde, idet symbolet fjernes.
Ikrafttrædelse § 22.  Cirkulæret træder i kraft 1. juni 1991.
 Stk. 2.  Eksisterende vejvisning skal bringes i  

 overensstemmelse med nærværende cirkulære senest 1. juni 2006.
