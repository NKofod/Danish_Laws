Bekendtgørelse om statslig og kommunal  

 elevstøtte  

 til elever på efterskoler I medfør af § 30, stk. 1, § 31, stk. 3 og 4,  

 § 33, stk. 2, og § 34, stk. 4, i lov nr. 479 af 31. maj  

 2000 om folkehøjskoler, efterskoler, husholdningsskoler og  

 håndarbejdsskoler (frie kostskoler) og § 7 A, stk. 2, nr. 8,  

 jf. § 7, stk. 3, i skattekontrolloven, jf. lovbekendtgørelse  

 nr. 858 af 13. september 2000, fastsættes:
Kapitel 1 Betingelser for statslig elevstøtte § 1. Statslig elevstøtte ydes i henhold til  

 lovens §§ 30 og 31 til danske statsborgere, hvis 1)	eleven opfylder lovens aldersbetingelser, 2)	eleven har dansk cpr-nummer og 3)	skattemyndighederne kan opgøre et indkomstgrundlag for  

 forældrene, jf. § 4, eller for eleven, hvis denne er fyldt 19  

 år, jf. § 5.
 Stk. 2. Er kun betingelserne i stk. 1, nr. 1-2, opfyldt,  

 ydes elevstøtte på grundlag af et af skolen fastsat  

 beregningsgrundlag, jf. § 7.
§ 2. Statslig elevstøtte ydes endvidere i  

 henhold til lovens §§ 30 og 31 til udenlandske statsborgere,  

 hvis 1)	eleven opfylder lovens aldersbetingelser, 2)	eleven har dansk cpr-nummer og 3)	hvis én af følgende betingelser er opfyldt:
a)	eleven eller elevens forældre, hvis eleven er under 19  

 år ved kursets begyndelse, har haft ubrudt ophold i Danmark i mindst 2  

 år og således, at skattemyndighederne kan opgøre et  

 indkomstgrundlag, eller b)	eleven sammen med forældrene har taget fast ophold i Danmark,  

 eller c)	eleven eller elevens forældre er omfattet af lov om  

 integration af udlændinge i Danmark (integrationsloven).
 Stk. 2. Kan skattemyndighederne i de i stk. 1, nr. 4-6,  

 nævnte tilfælde ikke opgøre et indkomstgrundlag, ydes  

 elevstøtte på grundlag af et af skolen fastsat  

 beregningsgrundlag, jf. § 7.
Stk. 3. Staten yder elevstøtte svarende til  

 grundstøtten, jf. lovens § 30, stk. 1, nr. 1, til  

 udenlandske elever, der ikke opfylder betingelserne i stk. 1, nr. 3-5,  

 hvis mindst den ene af elevens forældre har eller tidligere har haft  

 dansk statsborgerskab.
Ansøgning om elevstøtte indsendes med  

 fornøden dokumentation gennem skolen til Undervisningsministeriet.  

 Grundstøtten udbetales af ministeriet til skolen til nedsættelse  

 af elevbetalingen.
 § 3. Til elever, som det ikke er muligt at  

 indhente indkomstoplysninger for, jf. § 4 og § 5, kan  

 Undervisningsministeriet i særlige tilfælde yde elevstøtte  

 svarende til grundstøtten.
 Stk. 2. Skolen indsender ansøgning om elevstøtte  

 efter stk. 1, vedlagt elevens redegørelse og dokumentation til  

 Undervisningsministeriet.
Kapitel 2 Beregning af statslig elevstøtte § 4. Elevstøtte til en elev, der ikke er  

 fyldt 19 år, beregnes ud fra forældrenes samlede  

 indkomstgrundlag, hvis forældrene ved kursets begyndelse er gift med  

 hinanden eller har fælles folkeregisteradresse eller fælles  

 bopæl uden at være gift med hinanden.
Stk. 2. Er forældrene separerede eller ikke gift med  

 hinanden, og har de forskellig folkeregisteradresse og forskellig  

 bopæl, bruges kun indkomstgrundlaget for den af  

 forældrene, 1)	der senest har haft forældremyndigheden alene, eller 2)	hvis ingen af forældrene har haft forældremyndigheden  

 alene, den af forældrene, eleven har folkeregisteradresse hos ved  

 kursets begyndelse.
Stk. 3. Ved dødsfald lægges indkomstgrundlaget  

 for den længstlevende af forældrene til grund.
Ministeriet kan  

 efter ansøgning godkende, at der ses bort fra den længstlevendes  

 indkomstgrundlag, hvis eleven gennem en meget lang årrække ikke  

 har haft kontakt med denne, og støtten har været eller ville  

 være blevet tildelt på grundlag af afdødes  

 indkomstgrundlag.
 Stk. 4. Der ydes maksimal elevstøtte, hvis  

 forældrene er afgået ved døden.
 Stk. 5. Indkomstgrundlaget nedsættes for hver af elevens  

 søskende, der er under 18 år ved kursets begyndelse, med det  

 beløb, der fremgår af bilag 1 til denne  

 bekendtgørelse.
 § 5. Elevstøtte til elever, der er fyldt 19  

 år, beregnes ud fra elevens indkomstgrundlag fra og med den  

 første kursusuge i måneden efter, at eleven er fyldt 19  

 år.
 § 6. Efter indberetning fra skolen beregner  

 Styrelsen for Statens Uddannelsesstøtte nyt støttebeløb  

 til elever, der ikke er fyldt 19 år, hvis en af elevens forældre  

 i løbet af støtteperioden dør, eller forældrene  

 får bevilling til separation eller skilsmisse, jf. § 4,  

 stk. 2 og 3.
 Stk. 2. Den nye støtteberegning har virkning fra og med  

 den første kursusuge i måneden efter, at en af de  

 omstændigheder, der er nævnt i stk. 1, er indtruffet.
 § 7. Skolen fastsætter beregningsgrundlaget,  

 hvis elevens forældre, jf. § 4, eller eleven, jf. § 5, i det  

 andet kalenderår forud for det kalenderår, hvor kurset begynder,  

 havde indtægter:
 1)	På Færøerne eller i Grønland.
 2)	I udlandet, og indtægterne ikke var skattepligtige i  

 Danmark.
 3)	I Danmark, og indtægterne ikke var skattepligtige i  

 Danmark.
 Stk. 2. Beregningsgrundlaget fastsættes efter  

 principperne for dannelsen af indkomstgrundlaget, jf. lovens § 32,  

 stk. 1.
 Stk. 3. Eleven skal give skolen de oplysninger om egen og  

 forældres indkomst- og formueforhold, der er nødvendige for  

 fastsættelse af beregningsgrundlaget.
 Stk. 4. Indtægter m.v. i udenlandsk valuta omregnes til  

 danske kroner på grundlag af de valutakurser, der er noteret i  

 København i indkomståret og optrykt som bilag 2 til denne  

 bekendtgørelse.
 § 8. Styrelsen for Statens  

 Uddannelsesstøtte sender til skolen en støttemeddelelse, hvoraf  

 forudsætningerne for styrelsens beregning af det ugentlige  

 støttebeløb for eleven fremgår.
 Stk. 2. Skolen videresender støttemeddelelsen, jf.  

 stk. 1, til eleven og underretter samtidig eleven om reglerne for  

 skattepligt af elevstøtte.
 Stk. 3. Elevstøtte ydes kun for hele kursusuger,  

 herunder afkortede kursusuger, jf. lovens § 16, stk. 1, 3. pkt.
Kapitel 3 Ansøgning om statslig elevstøtte § 9. Statslig elevstøtte søges  

 på et skema, der er godkendt af Undervisningsministeriet, og som  

 udleveres af skolen.
Elevens forældre eller eleven, hvis denne er fyldt  

 19 år, skal ved underskrift på ansøgningsskemaet  

 bekræfte oplysningernes rigtighed.
Ansøgning skal indgives til  

 skolen forud for eller i løbet af kurset.
 § 10. Skolen indberetter oplysninger, jf.  

 § 9, til Styrelsen for Statens Uddannelsesstøtte på  

 skemaer, der er udarbejdet af styrelsen.
 Stk. 2. Kan styrelsen ikke indhente person- og  

 indkomstoplysninger hos Det Centrale Personregister og Told- og  

 Skattestyrelsen, indhenter skolen disse oplysninger hos eleven eller elevens  

 forældre og indberetter disse til styrelsen på et særligt  

 skema.
 Stk. 3. Skolen kan vælge at indberette oplysningerne i  

 elektronisk form efter styrelsens nærmere anvisning.
Kapitel 4 Udbetaling af statslig elevstøtte § 11. Statslig elevstøtte udbetales  

 forskudsvis til skolerne i lige store månedlige rater.
Stk. 2. Forskuddet beregnes på baggrund af 40/8 af det  

 indberettede antal elevstøtteuger for det tredje kvartal forud for  

 finansåret multipliceret med et gennemsnitligt ugentligt  

 støttebeløb.
Til nye skoler kan der ydes forskud ud fra  

 forventet antal årselever på kurser af mindst 2 ugers varighed,  

 jf. elevtalsberegningen ved forskud på driftstilskud til nye skoler,  

 hvis et pengeinstitut stiller garanti for tilbagebetaling af forskuddet.  

 Garantierklæringen skal omfatte mindst 1 måneds forskud på  

 elevstøtte og skal oprettes sammen med og være indeholdt i  

 garantierklæringen for tilskud til skolen i øvrigt.
 Stk. 3. Undervisningsministeriet kan nedsætte det  

 beregnede forskud, hvis det faktiske elevtal er 25 pct. mindre end det  

 elevtal, der er lagt til grund ved forskudsberegningen, jf. stk. 2.
 Stk. 4. Hvis skolen ikke indsender fyldestgørende og  

 rettidige oplysninger til ministeriet, jf. § 12, stk. 1, modregnes  

 forskudsudbetalingen i førstkommende udbetaling af driftstilskud.
§ 12. Skolen indberetter til  

 Undervisningsministeriet kvartalsvis bagud antallet af  

 elevstøtteelever og kursusuger, jf. § 8, stk. 3, opgjort  

 på ugentlige elevstøttebeløb efter ministeriets  

 nærmere anvisning.
Indberetning sker senest den 15. i måneden  

 efter kvartalets udløb, dog skal opgørelsen for 4. kvartal  

 indberettes senest 4. januar.
 Stk. 2. Statslig elevstøtte afregnes til skolen  

 kvartalsvis bagud på baggrund af indberetning efter stk. 1.  

 Støtten anvises med fradrag af forskudsudbetalinger efter § 11  

 senest den 30. i den anden måned efter kvartalets udløb.
 Stk. 3. Differencer i statens favør mellem  

 forskudsudbetaling efter § 11 og kvartalsopgørelse efter  

 stk. 1 modregnes i den førstkommende udbetaling af  

 driftstilskud.
Kapitel 5 Individuel supplerende støtte § 13. Individuel supplerende støtte, der  

 fordeles efter skolens vurdering, kan sammen med den statslige  

 elevstøtte for den enkelte elev højst udgøre et  

 beløb svarende til største ugentlige indkomstbestemte  

 støttebeløb.
 Stk. 2. Den på finansloven fastsatte pulje til  

 individuel supplerende støtte fordeles til skolerne  

 forholdsmæssigt efter årselevtal i det skoleår, der slutter  

 året før finansåret.
 Stk. 3. Skoler, der ikke har været i drift i hele det  

 skoleår, der slutter året før finansåret,  

 indgår i fordelingen med det forventede årselevtal i  

 finansåret.
 Stk. 4. Puljen anvises til skolerne samtidig med forskudsraten  

 for januar måned og indsættes på særskilt konto i et  

 pengeinstitut.
Stk. 5. Skolen kan opspare ikke forbrugte beløb til  

 brug i følgende finansår.
Eventuelt opsparede beløb  

 indsættes på samme konto.
Indestående, herunder renter,  

 anvendes til individuel supplerende støtte.
Kapitel 6 Kommunal elevstøtte § 14. Kommunal elevstøtte ydes med de  

 beløb, der fremgår af bilag 1 til denne bekendtgørelse,  

 herunder nedsat støtte til dagelever.
Kapitel 7 Administration m.v.
 § 15. Skattemyndighederne stiller oplysninger til  

 rådighed for Styrelsen for Statens Uddannelsesstøtte om elevers  

 eller disses forældres indkomst- og formueforhold i et eller flere  

 forudgående indkomstår.
 Stk. 2. Det Centrale Personregister stiller oplysninger til  

 rådighed for Styrelsen for Statens Uddannelsesstøtte om eleven,  

 søskende og forældre.
 Stk. 3. Oplysninger efter stk. 1 og 2 skal gives i en  

 form, der er egnet til elektronisk databehandling.
 Stk. 4. Skolen indberetter til Told- og Skattestyrelsen for  

 hver elev det samlede statslige og kommunale elevstøttebeløb  

 efter Undervisningsministeriets anvisning.
Kapitel 8 Ikrafttrædelsesregler § 16. Bekendtgørelsen træder i kraft  

 den 1. januar 2001.
 Stk. 2. Bekendtgørelse nr. 598 af 9. juli 1997 om  

 statslig og kommunal elevstøtte til elever på efterskoler,  

 husholdningsskoler og håndarbejdsskoler ophæves samtidig.
Undervisningsministeriet, den 13. december  

 2000 P.M.V.Berrit HansenStyrelseschef /Vivian Schiøtz Bilag 1 Bekendtgørelse af 13. december 2000 om statslig  

 og kommunal elevstøtte til elever på efterskoler KOSTELEVER, ugentligt støttebeløb kr.
tabel 1:	forældreuafhængig tabel 2:	forældreafhængig DAGELEVER, ugentligt støttebeløb kr.
tabel 3:	forældreuafhængig tabel 4:	forældreafhængig REDUKTION i indkomstgrundlag for søskende under 18 år: 23.825  

 kr.
 KOMMUNAL ELEVSTØTTE:
 Kostelever: 300 kr.
 Dagelever: 211 kr.
 Korrigeret indkomstgrundlag kr.
tabel 1 tabel 2 tabel 3 tabel 4 0 - 100000 606 509 426 359 100001 - 110000 581 509 408 359 110001 - 120000 556 509 392 359 120001 - 130000 532 509 375 359 130001 - 140000 507 509 358 359 140001 - 150000 484 509 341 359 150001 - 160000 459 509 324 359 160001 - 170000 435 509 306 359 170001 - 180000 411 502 289 353 180001 - 190000 387 497 273 350 190001 - 200000 363 492 256 346 200001 - 210000 338 487 239 343 210001 - 220000 314 481 222 339 220001 - 230000 289 476 206 336 230001 - 240000 266 471 190 332 240001 - 250000 466 329 250001 - 260000 460 325 260001 - 270000 455 321 270001 - 280000 449 317 280001 - 290000 444 314 290001 - 300000 439 310 300001 - 310000 434 306 310001 - 320000 429 302 320001 - 330000 424 299 330001 - 340000 418 295 340001 - 350000 413 292 350001 - 360000 407 287 360001 - 370000 402 284 370001 - 380000 397 280 380001 - 390000 392 277 390001 - 400000 387 273 400001 - 410000 381 270 410001 - 420000 376 266 420001 - 430000 371 263 430001 - 440000 366 259 440001 - 450000 361 254 450001 - 460000 355 250 460001 - 470000 349 247 470001 - 480000 344 243 480001 - 490000 339 240 490001 - 500000 334 236 500001 - 510000 329 233 510001 - 520000 324 229 520001 - 530000 318 226 530001 - 540000 313 221 540001 - 550000 308 218 550001 - 560000 302 214 560001 - 570000 297 211 570001 - 580000 292 207 580001 - 590000 286 203 590001 - 600000 281 199 600001 - 610000 276 196 610001 - 620000 271 192 620001 - 630000 266 190 GRUNDSTØTTE (minimumbeløb) er markeret ved  

 understregning.
