 I henhold til §§ 20, 42 og 48 i lov om afgift af arv og gave, jfr.  

 lovbekendtgørelse nr. 310 af 23. juni 1983, fastsættes:
Ansættelse af den skatte- og afgiftsmæssige  

 værdi af brugs-, renteog § 1.  Kapitalværdien af en brugs-, rente- eller  

 indtægtsnydelse opgøres efter reglerne i §§ 2-3.
 Stk. 2.  Afgiften beregnes af det opgjorte beløb, dog  

 højst af værdien af de midler, hvorpå retten hviler.
 Stk. 3.  Har en person, der er tillagt en brugs-, rente-  

 eller indtægtsnydelse, adgang til at forbruge af de midler, hvorpå retten  

 hviler, eller ret til at råde over disse i levende live eller ved testamente,  

 beregnes afgiften af værdien af midlerne.
 Stk. 4.  Ved succession i fideikommisser eller dele af  

 sådanne beregnes afgiften for den tiltrædende besidder af værdien af  

 midlerne.
 § 2.  Ved opgørelsen af kapitalværdien af en brugs-,  

 rente- eller indtægtsnydelse gælder følgende:
 § 3.  Ved opgørelsen af den årlige værdi gælder  

 følgende:
§ 4.  Anvendes § 15, stk. 4, i lov om afgift af arv og  

 gave, opgøres kapitalværdien af ydelsen efter reglerne i §§ 2 og 3, og  

 værdien af retten til at få kapitalbeløbet udbetalt ved ydelsens ophør efter  

 de regler, som følges af Statsanstalten for Livsforsikring.
Beregningerne  

 foretages vederlagsfrit af denne.
Eksekutorers indberetningspligt § 5.  Når den endelige boopgørelse foreligger,  

 indsendes en genpart af opgørelsen til ligningskommissionen.  

 Revisionsmyndigheden underrettes herom.
Såsnart værdiansættelsen er blevet  

 endelig, jfr. § 17 i lov om afgift af arv og gave, indsendes boet til  

 revision.
Stk. 2.  Samtidig med, at boet indsendes til revision,  

 indsender eksekutor til rigsrevisionen en afskrift af de testamentariske  

 bestemmelser.
Endvidere indsendes på et af ministeriet for skatter og  

 afgifter udarbejdet skema indberetning om boets indgæld og udgæld, om  

 fordelingen af arvebeholdningen, om beregningen af afgifter samt om hvor og  

 hvornår disse er indbetalt.
Indberetningen skal endvidere indeholde oplysning  

 om, hvorvidt der ved dødsfaldet er indtrådt afgiftspligt for erhvervelser,  

 der ikke er inddraget under skiftet, og om de i § 47 i lov om afgift af arv  

 og gave nævnte gaver.
Såfremt skifte finder sted efter hensidden i uskiftet  

 bo, skal indberetningen indeholde oplysning om den beholdne formue ved  

 ægtefællens død.
 Stk. 3.  Såfremt den i § 13, stk. 3, nævnte kvittering  

 ikke omfatter samtlige beregnede arveafgifter, indsender eksekutor en  

 redegørelse til revisionsmyndigheden herom.
 § 6.  Den i § 24, stk. 3, i lov om afgift af arv og  

 gave nævnte foreløbige opgørelse indsendes til revisionsmyndigheden sammen  

 med kvittering for indbetaling af den foreløbige arveafgift.
Opgørelser i privat skiftede boer og  

 anmeldelser § 7.  De i § 26, stk. 1., 1., 4. og 5. pkt., i lov om  

 afgift af arv og gave nævnte opgørelser skal indeholde oplysning om, hvilket  

 bo opgørelsen vedrører, og såfremt afdøde hensad i uskiftet bo, tillige  

 oplysning om, hvor og hvornår ægtefællen er afgået ved døden.
Opgørelsen skal  

 endvidere indeholde en fortegnelse over boets aktiver og passiver med  

 fornødne specifikationer, oplysning om, hvorledes arvebeholdningen fordeles  

 og om erhververnes slægtskabsforhold til arveladeren.
Opgørelsen skal endelig  

 indeholde oplysning om, hvorvidt der ved dødsfaldet er indtrådt afgiftspligt  

 for erhvervelser, der ikke er inddraget under skiftet, og om de i § 47 i lov  

 om afgift af arv og gave nævnte gaver.
§ 8.  I dødsboer efter personer, der er hjemmehørende  

 her i landet, indgives opgørelsen til skifteretten i den retskreds, hvor  

 arveladeren ved sin død havde bopæl.
I tilfælde, hvor boet er henvist til  

 behandling her i landet, jfr. § 87 i lov om skifte af dødsbo og fællesbo,  

 indgives opgørelsen til den pågældende skifteret.
 Stk. 2.  Ved afgiftspligtige erhvervelser efter  

 borteblevne personer indgives opgørelse til skifteretten på det sted, hvor  

 dødsformodningsdom i første instans er afsagt, eller til den skifteret, efter  

 hvis bestemmelse den borteblevnes formue er taget under skiftebehandling.
§ 9.  Anmeldelse efter § 26, stk. 2, i lov om afgift  

 af arv og gave, indgives på et af ministeriet for skatter og afgifter  

 udarbejdet skema, der skal indeholde oplysning om grundlaget for erhvervelsen  

 og en fortegnelse over de afgiftspligtige midler og over de  

 fradragsberettigede udgifter m.v.
Anmeldelsen skal endvidere indeholde  

 oplysning om fordelingen af midlerne og erhververnes slægtskabsforhold til  

 den, som erhvervelsen hidrører fra.
 § 10.  Foreligger en arveafgiftspligtig erhvervelse i  

 forbindelse med et skifte her i landet, uden at erhvervelsen er inddraget  

 under skiftet, indgives anmeldelsen til den skifteret, hvorunder boet hører.
 Stk. 2.  Ved succession i fideikommisser indgives  

 anmeldelsen til skifteretten på det sted, hvor den sidste besidder havde  

 bopæl, eller såfremt han havde bopæl i udlandet, på det sted, hvor  

 fideikommisset eller dets bestyrelse har hjemsted.
 Stk. 3.  Ved succession i familiestiftelser indgives  

 anmeldelsen til skifteretten på det sted, hvor stiftelsen eller dens  

 bestyrelse har hjemsted.
 Stk. 4.  Ved succession i eller ved ophør af brugs-,  

 rente- eller indtægtsnydelser indgives anmeldelsen til den skifteret,  

 hvorunder arveladerens bo har hørt.
 Stk. 5.  Skal der betales arveafgift efter reglen i § 8,  

 stk. 1 a), i lov om afgift af arv og gave, indgives anmeldelsen til  

 skifteretten på det sted, hvor ejendommen eller en ejendom er beliggende.
 Stk. 6.  Er der i henhold til § 14A i lov om afgift af  

 arv og gave givet udsættelse med afgiftspligtens indtræden, indgives  

 anmeldelse om udsættelsens ophør til skifteretten på det sted, hvor den  

 efterlevende ægtefælle har bopæl.
 § 11.  Opgørelsen eller anmeldelsen indsendes efter §  

 31, stk. 2, i lov om afgift af arv og gave af skifteretten til vedkommende  

 ligningskommission.
Udsættelse med arveafgiftspligtens  

 indtræden § 12.  Udsættelse efter § 14A i lov om afgift af arv  

 og gave med afgiftspligtens indtræden meddeles af skifteretten.
I  

 eksekutorboer modtager eksekutor begæringen om udsættelse og videresender den  

 med de fornødne bevisligheder til skifteretten.
Stk. 2.  Begæringen indgives på en af ministeriet for  

 skatter og afgifter udarbejdet blanket.
Den skal indeholde oplysning om den  

 efterlevende ægtefælles fulde navn, bopæl og personnummer.
Personnummerbevis  

 eller anden dokumentation for personnummeret skal forevises.
Arveafgiftens indbetaling § 13.  I boer, der behandles af skifteretterne, føres  

 afgiften til indtægt i vedkommende skifterets afgiftsregnskab.
 § 14.  I boer, der behandles af eksekutorer,  

 indbetales afgifterne til statsskattedirektoratet, regnskabs- og  

 opkrævningsafdelingen, Birkerød.
Stk. 2.  Indbetalingen sker på grundlag af en til  

 direktoratet indgivet oplysning om afdødes navn, stilling, dødsdag og bopæl  

 ved dødsfaldet.
Indberetningen skal endvidere indeholde oplysning om hvilken  

 skifteret, der fører tilsyn med boets behandling og eksekutors navn og bopæl.  

 Endelig skal indberetningen angive erhververnes slægtskabsforhold til afdøde  

 (eventuelt dennes ægtefælle), det afgiftspligtige beløb, den beregnede  

 arveafgift og såfremt der er flere erhvervelser, det samlede afgiftsbeløb.
Stk. 3.  Indberetningen indgives i tre eksemplarer,  

 hvoraf to efter at være forsynet med kvittering tilbageleveres.
Eksekutor  

 henlægger det ene af de tilbageleverede eksemplarer blandt boets akter,  

 medens det andet indsendes til skifteretten.
Hører boet under Københavns  

 byret, indgives indberetningen dog kun i to eksemplarer til brug ved  

 direktoratets regnskab og til henlæggelse blandt boets akter.
 § 15.  I privat skiftede boer samt i de tilfælde, hvor  

 afgiftspligtige erhvervelser ikke er inddraget under noget skifte her i  

 landet, indbetales arveafgiften til den skifteret, der har foretaget  

 afgiftsberegningen.
Gaveafgift § 16.  Gaveanmeldelse efter § 45 i lov om afgift af  

 arv og gave indgives på et af ministeriet for skatter og afgifter udarbejdet  

 skema, der skal indeholde oplysning om, hvem der er giver og modtager, deres  

 slægtskabsforhold og, såfremt modtageren er gift, ægtefællens navn og om der  

 mellem ægtefællerne består helt eller delvis særeje.
Anmeldelsen skal  

 endvidere indeholde en fortegnelse over de afgiftspligtige midler og over de  

 fradragsberettigede udgifter, det nøjagtige tidspunkt for gavens modtagelse  

 og om der er oprettet dokumenter angående gaven.
Anmeldelsen skal endelig  

 indeholde oplysning om, hvorvidt giveren skal betale gaveafgiften, og en  

 fortegnelse over de i tidligere kalenderår ydede gaver fra giver til  

 modtager.
 Stk. 2.  Anmeldelsen skal underskrives af giver og  

 modtager.
§ 17.  Gaveanmeldelsen indgives til  

 amtsskatteinspektoratet på det sted, hvor giveren har bopæl på det tidspunkt,  

 da anmeldelsen indgives eller senest skal indgives, jfr. § 45 i lov om afgift  

 af arv og gave.
Har giveren bopæl i Københavns eller Frederiksberg kommune,  

 indgives anmeldelsen til amtsskatteinspektorat nr. 1, København.
Det samme  

 gælder, hvis giveren har bopæl i udlandet.
 § 18.  Det i § 17 nævnte amtsskatteinspektorat  

 foretager beregningen af afgiften.
 Stk. 2.  Meddelelse om afgiftsberegningen sendes til  

 statsskattedirektoratet, regnskabs- og opkrævningsafdelingen, Birkerød,  

 hvortil indbetaling skal ske, og som i givet fald inddriver afgiften.
 Stk. 3.  Om efterprøvelse af de afgiftspligtiges  

 værdiansættelser gælder kildeskattelovens § 16, stk. 3 og 4. Efterprøvelsen  

 foretages af det i § 17 nævnte amtsskatteinspektorat.
Bestemmelser om bøder og forhøjelser § 19.  Overøvrigheden bemyndiges til at fastsætte de i  

 lov om afgift af arv og gave § 26, stk. 3 og 4, nævnte daglige bøder.
Slutningsbestemmelser § 20.  Bekendtgørelsen træder i kraft 1. januar 1984.  

 Bestemmelserne i § 2, nr. 1 og 2, og § 3, nr. 2 og 3, finder anvendelse på  

 brugs-, rente- eller indtægtsnydelser, der begynder at løbe denne dag eller  

 senere.
Samtidig ophæves finansministeriets bekendtgørelse nr. 161 af 28.  

 marts 1973.
