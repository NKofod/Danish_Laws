Klage over behandling af infektion i ben hos sukkersygepatient Nævnet fandt grundlag for kritik af overlægen for hans  

 journalføring af den telefoniske henvendelse den 23. juni 2003 efter  

 lægelovens  

 § 13, stk. 2.
 Nævnet fandt ikke grundlag for kritik af overlægen for  

 hans telefoniske behandling af klager den 23. juni 2003, jf. lægelovens § 6.
 Nævnet lagde herved vægt på, at der ikke fandtes et  

 journalnotat vedrørende klagers telefoniske henvendelse til ortopædkirurgisk  

 afdeling den 23. juni 2003.
Nævnet lagde herved vægt på, at overlæge i sin  

 udtalelse havde anført, at han var sikker på, at klager rettede telefonisk  

 henvendelse til ortopædkirurgisk afdeling den 23. juni 2003, hvor overlægen  

 også selv havde vagt i ortopædkirurgisk ambulatorium.
Overlægen fandt det  

 således nærliggende, at en sygeplejerske havde taget imod klagers  

 telefonopkald  

 og herefter forelagt problematikken for overlægen.
 Nævnet fandt det godtgjort, at patienten den 23. juni  

 2003 telefonisk kontaktede ortopædkirurgisk ambulatorium, hvilket blev  

 understøttet af det faktum, at klager blev tilsagt til at møde i  

 ortopædkirurgisk  

 ambulatorium den 26. juni 2003, hvilket var betydeligt før end ellers  

 planlagt  

 ved hendes udskrivelse den 19. juni 2003, hvor det blev aftalt, at hun skulle  

 møde 5 uger senere.
Nævnet kunne oplyse, at der ved langvarig sukkersyge  

 ikke sjældent opstår problemer med sårdannelse på fødderne, og at der også  

 kan  

 opstå infektion som følge af disse sår.
Blodkarrene i underben og fødder hos  

 sukkersygepatienter lider efterhånden skade, og det er desværre ikke sjældent  

 nødvendigt i et forløb, som det patienten gennemgik, at der må foretages en  

 amputation på et niveau under knæet.
 Det var nævnets opfattelse, at overlæges vurdering af  

 klagers tilstand godt kunne foregå ved en telefonisk konsultation, idet  

 overlægen kendte klager udmærket fra hendes langvarige tilknytning til  

 ambulatoriet, hvor overlægen så hende fra tid til anden.
 Nævnet fandt det derfor ikke godtgjort, at en akut  

 indlæggelse af klager den 23. juni 2003 kunne have forhindret en amputation  

 af  

 klagers ben.
 Nævnet fandt herefter ikke grundlag for at kritisere  

 overlægen for hans bedømmelse af klagers tilstand den 23. juni 2003.
Nævnet kunne videre oplyse, at det af  

 Sundhedsstyrelsens bekendtgørelse nr. 846 af 13. oktober 2003 § 4, stk. 1  

 fremgår, at journalføringspligten påhviler enhver læge, der som led i sin  

 virksomhed foretager undersøgelse og behandling m.v. af patienter.
Det følger  

 endvidere af § 6, stk. 2, at telefoniske konsultationer ligeledes skal  

 journalføres, hvis den rådgivning, der er ydet, er et led i vurderingen  

 og/eller behandlingen af patientens tilstand.
 Nævnet fandt det således kritisabelt, at overlægen ikke  

 journalførte den telefoniske konsultation med klager den 23. juni 2003 med en  

 begrundelse for, hvorfor han vurderede, at klager skulle tilses subakut den  

 26.  

 juni 2003 og ikke tilses tidligere.
