 Ved resolution af 13. september 1949 har Hans Majestæt Kongen ratificeret  

 ovennævnte overenskomst, hvis tekst er sålydende:
 OVERENSKOMST mellem Danmark og Frankrig angående militærtjeneste.
Den danske og den franske regering er enige om i begge lande at fjerne de  

 for dem af deres respektive statsborgere, der tillige har statsborgerret i  

 det andet land, bestående vanskeligheder forsåvidt angår aftjening af  

 værnepligt.
Undertegnede, der er behørigt bemyndigede hertil, er følgelig  

 blevet enige om nedenstående bestemmelser:
 Artikel 1.
 Danske statsborgere, der tillige er i besiddelse af fransk statsborgerret,  

 skal anses at have aftjent deres værnepligt i Frankrig, såfremt aftjeningen  

 af denne har fundet sted i de danske væbnede styrker, og såfremt dette  

 godtgøres ved fremlæggelse af en af de danske myndigheder herom udstedt  

 attest.
 Artikel 2.
 Franske statsborgere, der tillige er i besiddelse af dansk statsborgerret,  

 skal anses at have aftjent deres værnepligt i Danmark, såfremt aftjeningen af  

 denne har fundet sted i de franske væbnede styrker, og såfremt dette  

 godtgøres ved fremlæggelse af en af de franske myndigheder herom udstedt  

 attest.
 Artikel 3.
 Der gives de pågældende en frist på to år at regne fra deres hjemsendelse  

 fra militærtjeneste til at bringe deres forhold i orden ved tilvejebringelse  

 af ovennævnte attest.
 Artikel 4.
De af de nævnte statsborgere, der frivilligt har gjort tjeneste i den ene  

 eller den anden stats væbnede styrker, skal anses at have aftjent deres  

 værnepligt i Danmark og Frankrig.
En erklæring, hvoraf arten af den  

 militærtjeneste, de har udført, fremgår, vil i påkommende tilfælde blive  

 udstedt til de pågældende i overensstemmelse med de i de foregående artikler  

 fastsatte bestemmelser.
 Artikel 5.
 Bestemmelserne i nærværende overenskomst berører ikke de pågældende  

 statsborgerlige retsstilling.
 Artikel 6.
 Nærværende overenskomst træder i kraft ved ratifikationsdokumenternes  

 udveksling, der snarest skal finde sted i Paris.
 Den forbliver i kraft, indtil de to høje kontraherende parter enes om at  

 bringe den til ophør, men den kan til enhver tid opsiges efter en af  

 parternes ønske, når der gives den anden part meddelelse derom et år  

 forinden.
 Til bekræftelse heraf har de respektive befuldmægtigede underskrevet  

 nærværende overenskomst og forsynet den med deres segl.
 Udfærdiget i Paris i to eksemplarer.
 Onsdag, den 22. juni 1949.
(sign.) J.
C.
Kruse.
L.
S.
(sign.) Schuman.
L.
S.
 Hvilket herved bringes til almindelig kundskab med tilføjende, at  

 ratifikationsdokumenterne er blevet udvekslet i Paris den 31. oktober 1949,  

 hvorefter overenskomsten i henhold til dennes artikel 6 er trådt i kraft.
 Udenrigsministeriet, den 25. januar 1950.
 Gustav Rasmussen.
