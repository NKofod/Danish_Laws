Indledning Denne anvisning knytter sig til Arbejdstilsynets bekendtgørelse nr. 746 af  

 26. november 1987 om trykbeholdere og rørsystemer under tryk.
 Reglerne for rørsystemer findes i bekendtgørelsens kapitel 12. Disse  

 regler trådte i kraft den 1. januar 1989, således at de finder anvendelse for  

 rørsystemer, der fra denne dato er taget i brug som ny eller efter ombygning  

 eller væsentlig reparation.
Denne anvisning giver nærmere retningslinier for, hvorledes reglerne for  

 konstruktion og fremstilling kan opfyldes.
Desuden oplyses om kravene til  

 godkendelse og kontrol.
 Anvisningen er udarbejdet under medvirken af Trykbeholderudvalget.
1. Område 1.1 Anvisningen gælder for lukkede rørsystemer, hvori der indeholdes eller kan  

 udvikles:
- dampe eller luftarter med tryk større end 0,1 bar overtryk, - væsker med en sådan temperatur, at deres damptryk er større end 0,1 bar  

 overtryk.
1.2 Anvisningen gælder ikke for:
1.3 Som lukkede rørsystemer efter denne anvisning betragtes alene de rør i et  

 anlæg, der tjener til transport af indholdet.
 Til et rørsystem hører også de slanger, fittings, formstykker, flanger,  

 armaturer, ekspansionsbælge m.m., der indgår i det.
2. Konstruktionsgrundlag 2.1 Rørsystemer skal fremstilles efter planer, herunder tegninger over den  

 konstruktive udformning, der godtgør, at konstruktionen har den nødvendige  

 styrke under hensyn til de forudsatte drifts- og opstillingsbetingelser samt  

 ydre påvirkninger jf. bekendtgørelsens § 62 og afsnittene 6 og 7 nedenfor.
2.2 Rørsystemers egnethed over for driftsbetingelserne kan eftervises efter en  

 af følgende normer:
 - DS 458 Norm for trykbærende anlæg.
 - ANSI/ASME B 31.1 Power Piping.
 - ANSI/ASME B 31.3, Chemical plant and petroleum refinery piping.
 - Rorledningsnormer - Sverige.
 Andre normer eller tekniske regler vil kunne anvendes, hvis de efter  

 direktoratets vurdering opfylder bekendtgørelsens bestemmelser.
2.3 Den valgte norm skal anvendes som grundnorm, og den skal følges, i  

 det omfang den er dækkende jf. dog pkt. 5.3. Hvis normen ikke er fuldt  

 dækkende, kan direktoratet acceptere, at der anvendes supplement fra andre  

 normer, hvis det findes forsvarligt.
3. Konstruktionsbetingelser 3.1 I tilfælde hvor en konstruktion kan udsættes for forskellige  

 driftsbetingelser, fx i tilfælde af fejlsituationer eller ekstraordinære  

 driftssituationer, skal der ved dimensioneringen tages hensyn til den  

 situation, der belaster konstruktionen kraftigst (værst tænkelige  

 driftsforhold).
3.2 Beregningstrykket skal - i den kote, hvor sikkerhedsventilerne er placeret  

 - mindst sættes til rørsystemets indstillingstryk, når transporttrykket (jf.  

 pkt. 1.3) er i hvile. Øget tryk fra transport eller/og fra lavere koter skal  

 tillægges beregningstrykket de relevante steder.
3.3 Indstillingstrykket er det højst tilladte driftstryk.
Ved beregningen skal  

 der tillige tages hensyn til trykprøvningen, idet der ved prøvningen mindst  

 skal være en sikkerhed på 1,1 i forhold til materialets flydespænding ved  

 prøvningstemperaturen.
3.4 Ved rørsystemer med fordråbede luftarter fastsættes beregningstrykket  

 mindst som indholdets damptryk ved den højest opnåelige temperatur.
Denne  

 temperatur kan normalt ikke fastsættes lavere en 40 grader C.
3.5 Beregningstemperaturen fastsættes til den højest henholdsvis lavest mulige  

 materialetemperatur.
Den højeste materialetemperatur må ikke sættes lavere  

 end 20 grader C.
For rørledninger, der følger omgivelsernes temperatur,  

 henvises til DS 458 afsnit 4.1.
3.6 Ved beregning af godstykkelsen skal medtages et tillæg for tæring  

 (korrosion, slid og lign.), der kan fremkomme under driften.
 Ved ulegerede og lavtlegerede stål skal dette tillæg mindst sættes til 1  

 mm, medmindre andet er godkendt af direktoratet.
3.7 Ved styrkeberegningerne skal i nødvendigt omfang tages hensyn til de  

 påvirkninger, rørsystemet udsættes for, herunder bl.a.:
 - Rørsystemets beregningstryk.
 - Rørsystemets beregningstemperatur.
 - Indholdet, rørsystemet er beregnet for.
 - Rørsystemets mulighed for udvidelse og sammentrækning, med henblik på  

 optagelse af sådanne geometriske ændringer m.m.
 - Tillægsbelastninger, som fx snebelastning, jordbelastning,  

 vindbelastning og lign.
 - Påvirkninger fra understøtning, forbindelsesrør, afblæsningsarmatur,  

 tryk- og temperaturvariationer samt temperaturforskelle.
 - Dynamiske påvirkninger fra fx trykstød i systemet.
4. Materialer til rørsystemer 4.1 Ved vurderingen af materialernes egnethed skal hensyn tages til såvel  

 fremstillingsbetingelser (svejsbarhed, formbarhed etc.) samt til  

 driftbetingelser (sejhed, korrosion og slid m.v.).
Specielle hensyn skal tages ved rørledninger, der udsættes for lave  

 temperaturer, hvor der er risiko for sprødbrud.
For ulegerede og lavtlegerede  

 stål kan henvises til DS 458 afsnit 3.3.
4.2 Rør af støbejern, messing og lignende ikke seje materialer må ikke  

 anvendes til damp- og hedtvandsledninger.
4.3 Rør af kobber kan anvendes til rørledninger ved temperaturer indtil 225  

 grader C, når den indvendige diameter ikke er større end 40 mm.
4.4 Rør m.v. til rørsystemer skal leveres med dokumentation, jf.
At-anvisning  

 nr. 2.1.0.1 »Materialedokumentation for stål og stålprodukter«.
4.5 I NGS-bladene er anført beregningsspændinger m.v. for materialer, der kan  

 anvendes til rørledninger, der skal udføres efter DS 458. Ved anvendelse af  

 andre fremstillingsnormer skal beregningsspændingen for de valgte materialer  

 og den tilladelige påvirkning i rørsystemets konstruktionselementer være i  

 overensstemmelse med grundnormen.
I tilfælde hvor der anvendes materiale, der  

 ikke er optaget i grundnormen, anvendes NGS-bladenes oplysninger som  

 begrænsning.
Andre materialer, end dem der fremgår af grundnormen, vil kunne  

 godkendes af direktoratet.
 5. Samlingsmetoder m.v.
5.1 Samling af rørledninger skal ske i henhold til den anvendte grundnorm.
5.2 Der må ikke anvendes samling med gevind for rør med en nominel indvendig  

 diameter på over 50 mm, medmindre andet accepteres af Direktoratet for  

 Arbejdstilsynet.
Samlinger med flanger udføres i overensstemmelse med normer  

 anerkendt af Direktoratet for Arbejdstilsynet.
Der må ikke anvendes påvalsede  

 eller pånittede flanger.
Påskruede flanger må ikke anvendes ved større nominel indvendig diameter  

 end 50 mm.
Tempergodsfittings kan anvendes ved tryk til og med 10 bar, og ved  

 temperaturer til og med 200 grader C.
Tempergodsfittings til påskruning må  

 ikke anvendes ved større nominel indvendig diameter end 50 mm.
5.3 Rørsystemer, der samles ved svejsning, skal med hensyn til udførelse og  

 kvalitetskrav opfylde kravene i bekendtgørelsen samt i den valgte grundnorm.  

 Svejsere beskæftiget med rørsvejsning skal være certificeret efter den  

 anvendte grundnorm eller efter DS 322.
5.4 Virksomheder, der udfører svejsearbejde m.m., skal have den nødvendige  

 teknologi til rådighed, ligesom arbejdet skal overvåges af fagligt  

 kvalificeret personale.
5.5 Svejsesamlinger på rørsystemer af kontrolklasse 2 (se pkt. 6) skal  

 underkastes radiografiske undersøgelser, i overensstemmelse med den anvendte  

 grundnorm, idet minimumskontrolomfang og kvalitetskrav fremgår af  

nedenstående skema, hvor de anførte procenttal gælder den samlede  

 svejselængde i et rørafsnit med ens materialer, dimensioner, svejsefuger,  

 tilsatsmaterialer, fremgangsmåder m.v.
 For rør med godstykkelse større end 20 mm samt for rør af legerede stål  

 vil Arbejdstilsynet normalt kræve den radiografiske undersøgelse suppleret  

 med, henholdsvis erstattet af ultralydundersøgelser.
 Hvis kvalitetskravet ikke opfyldes, øges kontrolomfanget trinvis til  

 følgende procenttal: Til og med 10% øges til 25%, 25% øges til 50% og 50% til  

 100%.
5.6 Ikke-destruktiv prøvning (NDT) og destruktiv prøvning (DT), som udføres i  

 forbindelse med fremstilling af rørsystemer af kontrolklasse 2, skal  

 foretages som akkrediteret prøvning, medmindre anden aftale er truffet med  

 Arbejdstilsynet.
5.7 Et rørsystem skal inden ibrugtagning være trykprøvet med et prøvningstryk,  

 der er mindst 1,3 gange rørsystemets beregningstryk, medmindre andet fremgår  

 af andre anvisninger eller konstruktionsgodkendelsen behandlet i afsnit 7.
6. Kontrolklasser 6.1 Ethvert rørsystem, der tages i brug her i landet, hører til en  

 kontrolklasse.
Kontrolklassen bestemmes efter reglerne i bekendtgørelsens § 5  

 og bilag 1.
 Kontrolklassen angiver, hvilke former for godkendelse og kontrol  

 rørsystemer skal gennemgå efter reglerne i bekendtgørelsens kapitel 12.
 Rørsystemer af kontrolklasse 2 skal, ud over at opfylde foranstående krav  

 til konstruktion og fremstilling, gennemgå kontrol og afprøvning efter  

 nedenstående regler.
7. Konstruktionsgodkendelse 7.1 Rørsystemer af kontrolklasse 2 skal konstruktionsgodkendes af Direktoratet  

 for Arbejdstilsynet.
7.2 Ved et standardrørsystem forstås et rørsystem til transport af et  

 eller flere specificerede medier inden for et specificeret  

 tryk/temperaturinterval og beregnet og udført efter en af Arbejdstilsynet  

 godkendt konstruktions- og fremstillingsnorm som grundnorm.
Inden for rammerne af en godkendelse af et standardrørsystem kan antal og  

 dimension af konstruktionselementer ændres uden krav om fornyet godkendelse.  

 Dette gælder dog ikke Skema til pkt. 5.5 komponenter eller udstyr, der tjener til sikring af rørsystemet mod  

 utilsigtede tryk- eller temperaturstigninger.
7.3 Udskiftning og reparation som følge af normal nedslidning og/eller  

 korrosion kan finde sted uden krav om fornyet godkendelse.
 I tilfælde hvor udskiftning og reparation er foretaget inden for rammerne  

 af den oprindelige konstruktionsgodkendelse, skal registrering heraf  

 forefindes hos brugeren tilgængeligt for Arbejdstilsynet.
7.4 Ansøgning om godkendelse skal indsendes til direktoratet sammen med planer  

 i 3 eksemplarer for konstruktionen af rørsystemet.
Planerne skal godtgøre, at rørsystemet vil have den nødvendige styrke ved  

 driftbetingelserne.
Endvidere skal redegøres for de foranstaltninger, der  

 træffes til sikring af, at rørsystemet udføres som planlagt  

 (kvalitetssikring).
 Af planerne skal mindst fremgå oplysninger om følgende:
7.5 Tegningerne med specifikationer for fremstillingen, svejseprocedurer og  

 beregninger skal forelægges under et, og mærkes således at samhørigheden kan  

 fastslås.
 Tegninger skal påføres bemærkninger om revisioner m.v.
7.6 I tilfælde hvor et rørsystem udføres i overensstemmelse med en tidligere  

 typegodkendelse, indeholdende de under pkt. 7.4a-i anførte oplysninger, kan  

 der træffes aftale om, at dokumentation efter pkt. j først skal foreligge ved  

 fremstillingskontrollen.
Endvidere kan der i særlige tilfælde træffes aftaler  

 om, at forelæggelse fx af isometriske tegninger med dokumentation for  

 belastningen først skal foreligge ved fremstillingskontrollen.
7.7 I tilfælde hvor det har betydning for projektets afvikling, kan projektet  

 på et foreløbigt stadium forelægges Arbejdstilsynet til udtalelse.
7.8 For direktoratets behandling af ansøgning om konstruktionsgodkendelse af  

 et rørsystem samt udtalelse efter pkt. 7.7 skal der betales gebyr efter  

 bekendtgørelse nr. 705 af 13. august 1992 om gebyr for Arbejdstilsynets  

 kontrol med dampkedler og trykbeholdere m.v.
8. Kontrol med fremstillingen 8.1 Rørsystemer af kontrolklasse 2 og 3 skal trykprøves, inden de tages i  

 brug, jf. pkt. 5.7.
8.2 Rørsystemer af kontrolklasse 2 skal kontrolleres, inden de tages i brug.
8.3 Rørsystemer af kontrolklasse 2 skal anmeldes til den arbejdstilsynskreds,  

 hvori de er opstillet.
Rørsystemet må først tages i brug når Arbejdstilsynet  

 skriftligt har meddelt, at rørsystemet er fundet i overensstemmelse med de  

 godkendte planer.
 Til brug for Arbejdstilsynets behandling skal der med anmeldelsen sendes  

 kopi af konstruktionsgodkendelsen med den deri forlangte dokumentation, fx:
 Redegørelse for de foranstaltninger, der er truffet til sikring af, at  

 rørsystemet er udført som planlagt, samt tegninger og specifikationer i  

 nødvendigt omfang med oplysninger om:
 - Tilkoblede eller tilsvejste komponenter, som fx studse, forgreninger,  

 reduktioner, ventiler, fittings m.v. og disses placering i systemet.
 - Bæringer og understøtninger.
 - Fixpunkter.
 - Forspænding.
 og eventuelt isometriske tegninger, hvis beregningstemperaturen er over  

 120 grader C, eller rørledningen har begrænsede termiske  

 udvidelsesmuligheder, jf. pkt. 7.4.
8.4 Arbejdstilsynet foretager en kontrol på grundlag af anmeldelsen og evt. en  

 stikprøvevis besigtigelse af det færdige rørsystem.
 Omfanget af besigtigelsen fastlægges i afhængighed af den grad af  

 inspektion og kontrol, fremstillingsvirksomheden selv udfører.  

 (Kvalitetssikring).
8.5 Meddeles tilladelse til ibrugtagning uden forudgående besigtigelse, skal  

 den i konstruktionsgodkendelsen forlangte dokumentation opbevares på  

 opstillingsvirksomheden, tilgængeligt for Arbejdstilsynet ved dettes første  

 besøg efter ibrugtagningen.
Erik Andersen (* 1) AT-anvisning nr. 2.1.2.0-3 april 1993 (* 2) Bekendtgørelse nr. 746 af 26. november 1987 om trykbeholdere og  

 rørsystemer under tryk (* 3) Bekendtgørelse nr. 564 af 22. december 1971 om dampkedelanlæg på  

 landjorden (* 4) Arbejdstilsynets tekniske forskrifter for fyrede varmtvandsanlæg  

 (publikation nr. 42/1980, 3. udgave) og for ufyrede varmtvandsanlæg  

 (publikation nr. 58/1975) (* 5) Bekendtgørelse nr. 414 af 8. juli 1988 om sikkerhedsbestemmelser for  

 naturgasanlæg (* 6) DS 458 norm for trykbærende anlæg (* 7) ANSI/ASME B 31.1 Power Piping (* 8) ANSI/ASME B 31.3 Chemical Plant and Petroleum Refinery Piping (* 9) Rørledningsnormer - Sverige (* 10) AT-anvisning nr. 2.1.0.1 materialedokumentation for stål og  

 stålprodukter (* 11) Bekendtgørelse nr. 705 af 13. august 1992 om gebyr for  

 arbejdstilsynets kontrol med dampkedler og trykbeholdere m.v.
