Den 25. oktober 1996 undertegnedes i Harare følgende overenskomst om udviklingssamarbejde:
OVERENSKOMST OM UDVIKLINGSSAMARBEJDE MELLEM KONGERIGET DANMARKS REGERING OG REPUBLIKKEN ZIMBABWES REGERING Præambel Kongeriget Danmarks regering (i det følgende benævnt Danmark ) og  

 Republikken Zimbabwes regering (i det følgende benævnt Zimbabwe ), som  

 ønsker at samarbejde om fremme af Zimbabwes økonomiske og sociale udvikling,  

 har indgået følgende overenskomst:
Artikel I Parternes forpligtelser 1. Danmark stiller materielle ressourcer, finansiel og  

 faglig støtte samt uddannelsesmuligheder til rådighed for Zimbabwe.
Zimbabwe  

 sikrer den effektive anvendelse af nævnte støtte og uddannelsesmuligheder.
 2. De særlige betingelser og procedurer, indbefattet  

 de to parters finansielle og andre forpligtelser med hensyn til specifikke  

 projekter, programmer og andre fælles aktiviteter under denne overenskomst (i  

 det følgende benævnt projekter ), træffer parterne beslutning om i  

 særlige overenskomster med henvisning til denne overenskomst.
 3. Opstår der uoverensstemmelser mellem denne  

 overenskomst og de særlige overenskomster, står de sidstnævnte ved magt.
 4. Ved gennemførelsen af overenskomsten er  

 Udenrigsministeriet kompetent til at repræsentere Danmark, og Zimbabwes  

 finansministerium er kompetent til at repræsentere Zimbabwe (i det følgende  

 benævnt de kompetente myndigheder ).
Artikel II Udøvende institutioner 1. I forbindelse med denne overenskomst betyder  

 udtrykket udøvende institutioner enhver udsendt offentlig myndighed og  

 offentlig eller privat virksomhed såvel som enhver organisation hvad enten  

 offentlig eller privat, der er anerkendt af de to regeringer og kontraheret  

 af Danmark til at gennemføre de særlige overenskomster, der henvises til i  

 ovenstående artikel I, stk. 2.
 2. Hvis intet andet er vedtaget i de særlige  

 overenskomster, betaler Danmark de udøvende institutioners honorarer og  

 omkostninger i overensstemmelse med Udenrigsministeriets regler og  

 forskrifter fraregnet de omkostninger, der dækkes af Zimbabwe, som  

 foreskrevet i nedennævnte stk. 3.
 3. Zimbabwe forpligter sig til følgende med hensyn til  

 de udsendte udøvende virksomheder:
Artikel III Personel 1. På foranledning af Zimbabwe kan faglig bistand i  

 henhold til denne overenskomst ydes i form af personel (kortvarige eller  

 langvarige opgaver) ansat af Udenrigsministeriet eller de udøvende  

 virksomheder, som der henvises til i ovennævnte artikel II, stk. 1.  

 Assistance fra ovennævnte personel (i det følgende benævnt personel )  

 er betinget af, at der er tilstrækkeligt kvalificerede og erfarne personer  

 til rådighed på det relevante tidspunkt.
2. I forbindelse med hvert projekt tilsender Zimbabwes  

 kompetente myndigheder den danske kompetente myndighed en fuldstændig  

 stillingsbeskrivelse for det personel, der skal ansættes af  

 Udenrigsministeriet, og efter behov definerer stillingens indhold og  

 forpligtelser samt væsentlige og ønskede kvalifikationer hos ansøgeren.
Det  

 skal af stillingsbeskrivelsen klart fremgå, hvorvidt personellet skal påtage  

 sig udøvende funktioner.
 3. I forbindelse med hvert projekt giver de danske  

 kompetente myndigheder Zimbabwes kompetente myndigheder alle de til vurdering  

 af ansøgerne til ovennævnte stillinger nødvendige oplysninger, herunder  

 oplysninger om uddannelse og tidligere faglige erfaring.
 4. Zimbabwes kompetente myndigheder og de danske  

 kompetente myndigheder træffer i forbindelse med hvert enkelt projekt i  

 fællesskab beslutning om, i hvilket omfang »counterparts«, der  

 stilles til rådighed, skal udpeges af Zimbabwe og om andre foranstaltninger,  

 der skal træffes indbyrdes aftale om for at nå de tilsigtede mål.
 5. Personellet er under udførelsen af deres opgaver  

 undergivet anvisninger fra de zimbabwiske myndigheder eller andre zimbabwiske  

 organisationer, hvorunder de henhører, og er underlagt Zimbabwes love og  

 forskrifter, medmindre der findes specielle undtagelser i medfør af denne  

 overenskomst eller i en særlig overenskomst.
6. Zimbabwe sikrer, at det udsendte personel og dets  

 ægtefæller og pårørende nyder lovens fulde beskyttelse og sikrer yderligere,  

 at dette personel og dets ægtefæller og pårørende nyder privilegier, der ikke  

 er mindre fordelagtige, end dem der tilstås personel udsendt til Zimbabwe af  

 andre lande eller internationale organisationer.
Såfremt udsendt personel fra  

 Danmark eller dets ægtefæller eller pårørende arresteres, tilbageholdes,  

 eller der rejses straffesag mod dem, skal den kongelige danske ambassade i  

 Zimbabwe omgående underrettes og have ret til at besøge enhver tilbageholdt  

 eller arresteret person.
Nævnte personer har ret til at lade sig repræsentere  

 af en advokat udpeget af ambassaden eller personen selv.
7. Zimbabwe er ansvarlig for det udsendte personels og  

 dets ægtefællers og pårørendes sikkerhed.
I tilfælde af kriser, som berører  

 sikkerheden for udlændinge i Zimbabwe, skal Zimbabwe yde det udsendte  

 personel og dets ægtefæller og pårørende hjemsendelsesbetingelser, der ikke  

 er mindre fordelagtige end dem, som ydes til diplomatisk personel, der gør  

 tjeneste i Zimbabwe.
 8. Skulle situationer og forhold, som refereret til  

 under stk. 7, opstå, er de to regeringer forpligtet til at konsultere  

 hinanden og handle i tæt samarbejde for at minimere risici og skader for det  

 udsendte personel og dets ægtefæller og pårørende eller deres personlige  

 ejendele, samt materiel, udstyr og biler, der har været anvendt i forbindelse  

 med gennemførelsen af projekter under denne overenskomst.
 9. Udsendt personel, som handler i overensstemmelse  

 med instrukser udstedt af den kongelige danske ambassade i tilfælde af  

 kriser, eller som træffer sådanne forholdsregler, som forholdene tilsiger, og  

 derfor bliver forhindret i at møde på arbejde, vil ikke derved udvise  

 kontraktmæssig pligtforsømmelse.
10. Zimbabwe har ret til at anmode om hjemkaldelse af  

 enhver blandt personellet, hvis arbejde eller adfærd vurderes som  

 utilfredsstillende.
Før udøvelsen af denne ret forpligter Zimbabwe sig til at  

 rådføre sig med den kongelige danske ambassade i Harare.
11. Danmark har ret til når som helst at hjemkalde  

 enhver blandt personellet.
Før udøvelsen af denne ret skal Danmark rådføre  

 sig med Zimbabwe herom samt om foranstaltninger til sikring af hurtig  

 erstatning af sådant personel, hvis Zimbabwe anmoder om dette, medmindre  

 usædvanlige omstændigheder tilsiger, at vedkommende hjemsendes øjeblikkeligt.
 12. Efter aftale mellem de kompetente myndigheder kan  

 personellet i tjenesteperioden forflyttes fra en stilling til en anden.
 13. Danmark betaler samtlige gebyrer, lønninger og  

 omkostninger vedrørende personellet i henhold til Udenrigsministeriets regler  

 og forskrifter, bortset fra omkostninger, der dækkes af Zimbabwe i henhold  

 til nedennævnte stk. 14.
14. Danmark kan kræve, at Zimbabwe stiller kontorer,  

 transportmidler, sekretærassistance og andre nødvendige faciliteter til  

 rådighed for det personel, der er rekrutteret af Danmark til korttids- og  

 langtidsydelser.
Danmark kan specificere kravene, der dog ikke kan overstige  

 normal praksis for internationalt udviklingsarbejde.
 Alle omkostninger ved sådanne faciliteter, der ikke stilles til rådighed  

 af Zimbabwe, finansieres af Danmark efter anmodning fra Zimbabwe.
 Zimbabwe skal tillade fravær på grund af ferie, sygdom, graviditet og  

 fødsel i overensstemmelse med de respektive ansættelseskontrakter.
 15. Zimbabwe forpligter sig til, at det udsendte  

 personel og dets ægtefæller og pårørende:
 16. Zimbabwe sørger for, at det udsendte personel og  

 dets ægtefæller og pårørende:
17. I tilfælde af at et motorkøretøj, som henvist til  

 i artikel 16c, bliver beskadiget i en sådan grad, at reparation ikke vil  

 kunne betale sig, eller hvis det på anden måde uden personellets eller dets  

 ægtefællers og pårørendes egen skyld går tabt, skal Zimbabwe tillade  

 afgiftsfri indførsel eller køb af et nyt motorkøretøj, uanset eventuelle  

 tidsfrister.
Endvidere skal Zimbabwe tillade told- og afgiftsfri indførsel af  

 et motorkøretøj tre år efter personellets første indrejse i Zimbabwe, hvis  

 den samlede kontraktperiode er blevet forlænget til fire år eller mere.
 18. Zimbabwe skal uden unødig forsinkelse udstede  

 gratis visum til et ubegrænset antal ind- og udrejser for personellet og dets  

 ægtefæller og pårørende, såvel som opholdstilladelser, arbejdstilladelser og  

 andre nødvendige tilladelser for hele tjenesteperioden.
19. Zimbabwe skal yde bistand ved toldklarering af de  

 genstande, som er nævnt under stk. 16 c), 17 og 18 i denne artikel; 20. Zimbabwe skal være behjælpelig med udstedelse af  

 nationalt førerbevis til personellet, dets ægtefæller og pårørende, som er i  

 besiddelse af et gyldigt førerbevis fra Danmark eller et andet land, eller  

 Zimbabwe skal tillade brug af internationalt førerbevis, og desuden være  

 behjælpelig med registrering af køretøjer til eget brug for personellet og  

 dets ægtefæller og pårørende.
Artikel IV Ansvar 1. Zimbabwe friholder Danmark og dets personel for  

 ethvert erstatningsansvar som følge af handlinger eller undladelser fra en  

 eller flere af de ovennævnte personers side under udøvelse af de aktiviteter,  

 der falder ind under eller som udføres i medfør af denne overenskomst, og som  

 forårsager tredjemands død eller lem-læstelse eller forvolder skade på  

 tredjemands ejendom, for så vidt som dette erstatningsansvar ikke er fuldt  

 dækket af en forsikring, og giver afkald på enhver form for regres eller  

 retlige skridt i den forbindelse, medmindre erstatningsansvaret skyldes  

 forsæt eller grov uagtsomhed fra en eller flere af de ovennævnte personer.
 2. Såfremt Zimbabwe friholder Danmark eller en eller  

 flere af de ovennævnte personer for regres eller retlige krav på grund af  

 erstatningsansvar i overensstemmelse med denne artikels stk. 1, vil Zimbabwe  

 være berettiget til at gennemføre ethvert retskrav om regres, modkrav,  

 forsikring, erstatning, bidrag eller garanti, som ville kunne gøres gældende  

 af Danmark eller disse personer.
 3. Såfremt Zimbabwe anmoder derom, skal Danmark yde de  

 relevante zimbabwiske myndigheder den nødvendige administrative eller  

 juridiske bistand med henblik på en tilfredsstillende løsning af de  

 problemer, der kan opstå i forbindelse med gennemførelsen af denne artikels  

 stk. 1 og 2.
Artikel V Materielle ressourcer/goder 1. Under denne overenskomst vil udtrykket goder  

 betyde varer, materialer, køretøjer, maskiner, udstyr, reservedele og andre  

 goder, som af Danmark eller de udøvende virksomheder stilles til rådighed for  

 projekter under denne overenskomst eller alle andre goder, som leveres til  

 Zimbabwe under særlige overenskomster.
 2. Såfremt intet andet er bestemt i særlige  

 overenskomster, vil Danmark:
 3. Såfremt intet andet er bestemt i særlige  

 overenskomster, vil Zimbabwe:
4. Alle goder, inklusive projektkøretøjer, vil blive  

 Zimbabwes ejendom på et tidspunkt, som specificeres i hver enkel særlig  

 overenskomst, eller skal efter aftale reeksporteres.
Sålænge de respektive  

 projekter, programmer eller andre fælles aktiviteter under denne overenskomst  

 er under gennemførelse, skal goderne udelukkende være til rådighed for disse.
Artikel VI Stipendier 1. Stipendier til studier i Danmark stilles med  

 forbehold af Danmarks godkendelse til rådighed for ansøgere, som er behørigt  

 udvalgt og indstillet af Zimbabwe.
2. Stipendier i specialstudier ydes alene til  

 ansøgere, der allerede har en grundlæggende uddannelse.
Studieprogrammerne  

 vil normalt blive gennemført på engelsk.
 3. Danmark betaler:
 4. Zimbabwe garanterer, at stipendiaten efter  

 fuldførelsen af sit studieprogram i Danmark kan vende tilbage til sin  

 tidligere stilling i Zimbabwe.
 5. Zimbabwe betaler den del af stipendiatens løn, der  

 er tillagt ham/hende i henhold til gældende bestemmelser, for at han/hun  

 fortsat kan opfylde sine økonomiske forpligtelser i sit hjemland.
Artikel VII Vurdering Til opfølgning og vurdering af samarbejdet såvel som til planlægning af  

 fremtidigt samarbejde skal de kompetente myndigheder stå til rådighed for  

 indbyrdes rådgivning og udveksling af oplysninger i et sådant omfang, som med  

 rimelighed kan forlanges.
Artikel VIII Afgørelse af stridigheder 1. Enhver uoverensstemmelse om fortolkning eller  

 iværksættelse af denne overenskomst skal løses ved forhandling mellem de to  

 parter.
I tilfælde af at uoverensstemmelser ikke er bilagt inden et år, kan  

 hver af parterne forlange afgørelse ved voldgift.
 2. Voldgiftsretten skal arbejde i henhold til følgende  

 regler:
Antallet af voldgiftsmænd skal være tre, hvoraf hver af parterne udpeger  

 en, mens den tredje udpeges af de to først udpegede.
I tilfælde af uenighed  

 mellem de to først udpegede voldgiftsmænd vedrørende udpegelsen af den  

 tredje, skal den tredje udpeges af en neutral institution, der angives af de  

 to først udpegede.
Voldgiftskendelsen skal være skriftlig og undertegnes af  

 alle tre voldgiftsmænd.
De tre voldgiftsmænd fastlægger selv fremgangsmåden  

 og bestemmer endvidere, hvorledes omkostningerne, der er forbundet med  

 voldgiften, skal fordeles mellem de to parter.
Voldgiften skal være endelig  

 og bindende for de to parter.
Artikel IX Ændringer Ved indbyrdes overenskomst mellem de kontraherende parter kan denne  

 overenskomst ændres eller suppleres ved brevveksling.
Artikel X Ikrafttræden og ophør 1. Denne overenskomst træder i kraft på datoen for  

 dens undertegnelse, og forbliver i kraft i fem år, og derefter forlænges den  

 automatisk for et år ad gangen.
Aftalen kan opsiges af en af de to parter med  

 6 måneders skriftlig varsel.
Overenskomsten er gældende for alle programmer  

 og projekter, som var påbegyndt ved overenskomstens ikrafttrædelse, og som  

 endnu ikke er afsluttede.
 2. Overenskomsten mellem Kongeriget Danmarks regering  

 og Republikken Zimbabwes regering om teknisk samarbejde undertegnet den 27.  

 juli 1984 er hermed bragt til ophør.
Udfærdiget i Harare, den 25. oktober  

 1996, i to originaleksemplarer på engelsk, begge eksemplarer har samme  

 gyldighed.
For Kongeriget Danmarks regering Poul Nielson Minister for udviklingsbistand For Republikken Zimbabwes regering Herbert Murerwa Finansminister Overenskomsten trådte i medfør af Artikel X i kraft ved undertegnelsen den  

 25. oktober 1996.
 Samtidig er overenskomst af 27. juli 1984 mellem Danmark og Zimbabwe om  

 fagligt samarbejde, jf. bkg. nr. 80 af 12. september 1984, Lovtidende C, i  

 medfør af Artikel X, stk. 2, bragt til ophør.
