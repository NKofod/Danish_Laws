 I tilslutning til Udenrigsministeriets bekendtgørelse nr. 86 af 31. august  

 1981, Lovtidende C, meddeles det, at der ved noteveksling i Dar es Salaam den  

 22. juni og den 2. oktober 1989 blev indgået en overenskomst mellem Danmark  

 og Tanzania, ifølge hvilken den danske regering ydede et beløb på 10,53  

 millioner kroner til 2. fase af et tandplejeprogram i Tanzania.  

 Projektperioden løb over 3 år.
 Ved noteveksling i Dar es Salaam den 2. april og den 17. maj 1993 er der  

 ligeledes indgået en overenskomst mellem Danmark og Tanzania, ifølge hvilken  

 den danske regering yder et beløb på 16,3 millioner kroner til 3. fase af  

 tandplejeprogrammet i Tanzania.
Hovedformålet med projekterne er at forebygge tandsygdomme og forbedre og  

 udvide behandlingen af disse.
Der tilsigtes endvidere en styrkelse af det  

 tanzaniske sundhedsvæsens kapacitet til at planlægge og gennemføre programmer  

 på tandsundhedsområdet. 3. fase af projektet forventes gennemført i løbet af  

 4 år.
