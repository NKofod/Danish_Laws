Gældseftergivelse   positiv  

 egenkapital Spørgsmål:
Vil en eftergivelse af D A/S' gæld til K1 GmbH & Co.
KG og K2 KG  

 være skattepligtig for D A/S? Svar:
Ja Beskrivelse af de faktiske forhold:
K1 GmbH & Co.
KG, overtog hele aktiekapitalen i D A/S i juni 1996 for  

 at komme ind på det danske marked.
Det var videre planen, at det danske  

 selskab skulle stå for markedsføringen af de tyske selskabers  

 produkter i de øvrige nordiske lande.
 K2 KG var et andet selskab i virksomhedsgruppen K.
Det danske selskab havde ikke været  i stand til at finansiere  

 udvidelsesaktiviteterne på grundlag af den normale indtjening, og  

 resultatet var blevet, at tyskerne havde oparbejdet et samlet tilgodehavende  

 pr. 31.12.2001 på kr. 24.856.107 fordelt på hhv. lån  

 på kr. 5.755.221 og varegæld på kr. 19.100.886.  

 Beløbene skyldtes til følgende selskaber K2 KG (lånet)og  

 K1 GmbH & Co.
KG (varegælden).
 Pr. 31.12.2000 havde det danske selskab en negativ egenkapital på  

 kr. 10.352.000, der, som det fremgik af balancen pr. 31.10.2001, var  

 forøget til kr. 11.617.209. Det betød, at der i henhold til  

 reglerne i Aktieselskabsloven skulle ske en total rekonstruktion af  

 selskabet, såfremt en konkurs skulle undgås.
 De tyske kreditorer havde indset, at deres fordringer på det danske  

 selskab var værdiløse hvis selskabet gik konkurs, og man var  

 derfor parat til som led i en samlet ordning at afskrive de samlede  

 tilgodehavender på kr. 24.856.107, således at en konkurs kunne  

 undgås.
Det blev senere oplyst, at K-selskaberne havde nedskrevet deres  

 tilgodehavender i det danske selskab til 0 kr. pr. 31.12.2001, da man  

 anså fordringerne for værdiløse i tilfælde af  

 konkurs.
Man forudså således følgende scenarie ved en  

 eventuel konkurs:
 Det umiddelbare tab ville beløbe sig til kr. 11.474.000 fordelt  

 på udgifter til afhændelse af anlægsaktiver og varelager,  

 til leasede produkter, forudbetalte huslejer, opsigelsesvarsler, samt  

 retablering af lejede lokaler.
Hertil kom mere uberegnelige tab som afskedigelsesgodtgørelser til  

 direktion og medarbejdere i henhold til funktionærlovens §§ 2a og 2b,  

 feriepengekrav samt de konkursomkostninger, der påløb.
Det  

 skønnedes, at disse krav ville beløbe sig til 3-4 mio. kr.,  

 hvorfor det samlede direkte formuetab ville udgøre omkring 15 mio. kr.
Det væsentligste problem var imidlertid, at D A/S havde solgt ca.  

 215.000 stk. af sine produkter, hvor D A/S havde afgivet skriftlige garantier  

 på servicering og ombytning i op til 10 år over for  

 køberne.
For at kunne honorere disse krav krævedes der  

 tilstedeværelse af produkter og kyndigt personale i Danmark.
Såfremt D A/S kom under konkursbehandling ville de ovennævnte  

 købere, efter forespørgers repræsentants opfattelse, med  

 meget stor sandsynlighed anmelde erstatningskrav i boet, blandt andet for de  

 udgifter, der ville være forbundet med indkøb af nye produkter  

 til erstatning for de af D A/S leverede.
Erstatningskravene forventedes at  

 blive i størrelsesordenen 27-37 mio. kr.
 Det var herefter forespørgers repræsentants opfattelse, at de  

 forventelige tab i forbindelse med en konkurs var omkring 52 mio. kr., og da  

 K-selskaberne herudover havde tilgodehavender pr. 31.12.2001 på i alt  

 kr. 24.856.107, ville en gældseftergivelse ikke de facto resultere i en  

 positiv egenkapital.
 Det oplystes endvidere, at de tyske selskaber ikke havde nogen form for  

 sikkerhed, hverken for lån eller for varegæld.
 Styrelsen udtalte:
 "Hvorvidt en gældseftergivelse er skattepligtig for en  

 selskabsdebitor afgøres ud fra bestemmelserne i kursgevinstlovens §§  

 6, 8 og 24. Hvis eftergivelsen er led i en samlet ordning afgøres  

 skattepligten efter KGL § 24, mens en singulær gældseftergivelse  

 omfattes af KGL § 6 og for så vidt angår koncernforbundne  

 selskaber § 8.
 Efter forespørgers repræsentants opfattelse er  

 nærværende gældseftergivelse en samlet ordning og derfor  

 omfattet af kursgevinstlovens § 24.
Debitors skattefrihed af gældseftergivelsen er ifølge  

 kursgevinstlovens § 24, stk. 1, betinget af; 1	at det er en samlet ordning, og 2. 	at gælden ikke nedskrives til et lavere beløb end  

 fordringens værdi for kreditor.
 Ad. 1:
Bemærkningerne til KGL § 24 i lovforslag L 194 1996/1997 til lov  

 439 af 10/6-1997 (ny kursgevinstlov) henviser i det hele til  

 Skatteministeriets cirkulære nr. 134 af 29. juli 1992, pkt. 51 og 70.  

 Heraf fremgår, at "en samlet ordning typisk vil omfatte tilfælde,  

 hvor der sker en ligelig reduktion af de enkelte kreditorers fordringer i  

 overensstemmelse med konkurslovens regler.
Ved en samlet ordning kan  

 også forstås tilfælde, hvor der ikke er en sådan  

 fuldstændig ligelighed, f.eks. fordi småkrav gives en fuld  

 dividende.
Det forhold, at der skal være tale om en samlet ordning, er  

 dog ikke i sig selv til hinder for, at der også vil kunne foreligge en  

 frivillig akkord i de tilfælde, hvor kun en enkelt eller enkelte  

 hovedkreditorer er med i ordningen, og småkrav holdes udenfor." Ligningsrådet og Landsskatteretten har i flere afgørelser  

 konkluderet, at deltager mere end 50 % af den samlede usikrede gæld i  

 ordningen vil den være at anse som en "samlet ordning", jf. bla.
TfS  

 1994.834 LR og TfS 1997.653 LSR.
Det afgørende er således ikke  

 hvor mange kreditorer, der deltager i ordningen, men alene hvor stor en del  

 af den samlede usikrede gæld som den eller de deltagende kreditorer  

 repræsenterer.
Forespørgers repræsentant oplyser, at gælden til de  

 tyske selskaber ikke er sikret ved pant eller anden form for  

 sikkerhedsstillelse.
Af selskabets saldobalance pr. 31/10-2001 følger,  

 at den samlede gæld (langfristet gæld og kortfristet gæld)  

 udgør kr. 25.834.563.
Samlet gæld 25.834.563 Usikret gæld, der indgår i akkorden 24.856.107 Det følger umiddelbart heraf, at da den usikrede gæld som  

 påtænkes eftergivet udgør 96 % af den samlede gæld,  

 er der tale om en samlet ordning.
 Ad. 2:
 Begrebet "fordringens kursværdi" er ikke nærmere beskrevet  

 i forarbejderne til Kursgevinstlovens § 24, som alene ordret gengiver  

 cirkulære 134 af 29. juli 1992 pkt. 51 og pkt. 70. Kursgevinstlovens §  

 24 svarer til § 6 A i den gamle kursgevinstlov, men forarbejderne hertil  

 giver heller ikke nogen vejledning (FT 1990/91, tillæg B, spalte 1306).
I Ligningsvejledningen for 2001, afsnit E.L.2.2, anføres det, at  

 der ved bedømmelsen af fordringens værdi for kreditor, kan  

 henses til, hvor stor en del af fordringen, kreditor har udsigt til at  

 inddrive i forbindelse med en tvangsinddrivelse.
Samme betragtning kommer til  

 udtryk i relation til underskudsbegrænsningsreglerne i Ligningslovens §  

 15, herunder cirkulære nr. 26 fra 1996, pkt. 3.2.1 om handel med  

 underskudsselskaber.
Herefter skal fordringens kursværdi for kreditor  

 beregnes på grundlag af det provenu, som kreditor ville have  

 fået, såfremt debitorselskabet var blevet likvideret på  

 gældseftergivelsestidspunktet.
 Opgørelsen foretages således, jf ovennævnte  

 cirkulære:
 "Provenuet er det overskud, der kan opnås, hvis alle  

 virksomhedens aktiver sælges til handelsværdien, således  

 som denne er, hvis salget sker på en gang.
 Værdien af en virksomheds aktiver, når virksomheden likviderer  

 på en gang, kan således efter omstændighederne være  

 lavere end værdiansættelsen ved fortsat drift.
 Ved opgørelsen af provenuet ses bort fra  

 likvidationsomkostninger.
 Det påvirker kursværdien af den konverterede fordring, hvis  

 der er andre krav, der i tilfælde af en tænkt likvidation  

 også skulle fyldestgøres af provenuet.
Det har i den sammenhæng betydning, hvilken plads den konverterede  

 fordring ville indtage i konkursordenen, herunder om virksomhedens aktiver er  

 stillet til sikkerhed for andre krav.
Hvis de foranstillede krav overstiger  

 værdien af virksomhedens aktiver, er fordringens kursværdi 0.
Krav på den selskabsskat, som et tænkt salg af virksomhedens  

 aktiver til handelsværdien måtte udløse, skal ikke  

 medregnes som et krav på virksomheden, der nedsætter den  

 konverterede fordrings kursværdi.
Det skyldes, at det anførte  

 skattekrav ikke ville være omfattet af en eventuel tvangsakkord, jf.  

 cirkulære om ophævelse af lov om særlig indkomstskat m.v.  

 og ændring af forskellige skattelove og konkursloven og den deri  

 omtalte ændring af konkursloven, jf. cirkulære nr. 181 af 1.  

 december 1995, afsnit 5.2.
Derimod medregnes ikke-betalte skatter vedrørende de  

 indkomstår, der er afsluttet inden konverteringen, som krav mod  

 virksomheden, der nedsætter den konverterede fordrings  

 kursværdi." Forespørgers repræsentant har fremhævet, at der i en  

 konkurssituation med stor sandsynlighed vil blive rejst erstatningskrav i  

 størrelsesorden 27-37 mio. kr., og at der således ikke vil  

 være dækning til de i nærværende forhåndsbesked  

 omhandlede gældsposter.
På baggrund af repræsentantens bemærkninger synes det  

 givet, at der ikke vil være en forretningsmæssig begrundelse for  

 de tyske selskaber for at indgive konkursbegæring mod D A/S, og at  

 dette i realiteten ikke er en mulighed.
Derfor vil det efter styrelsens  

 opfattelse være misvisende, hvis alene fordringens kursværdi i en  

 konkurssituation blev lagt til grund.
Der bør således også  

 henses til, hvorledes gældseftergivelsen vil påvirke  

 debitorselskabets økonomiske status, og især om debitor  

 efterlades med en positiv egenkapital af væsentlig størrelse.
En  

 sådan betragtning vil være i overensstemmelse med formålet  

 med kursgevinstlovens § 24 som er, at muliggøre skattefrie akkorder,  

 og alene beskatte den del af eftergivelsen som går ud over en egentlig  

 sanering af debitors økonomi, jf. forarbejderne til kursgevinstlovens  

 § 6A (nu § 24) FT 1990/91, tillæg B, spalte 1306.
Den påtænkte gældseftergivelse vil, som det  

 fremgår af selskabets saldobalance af 31/10-2001, resultere i en  

 positiv egenkapital på ca. 13 mio. kr. ( -11.617.209 mio. kr. +  

 24.856.107 mio. kr. ).  Den økonomiske rekonstruktion af debitor er  

 således ikke isoleret til aktiekapitalen, da debitor efterlades med en  

 egenkapital af væsentlig størrelse.
Landsskatteretten og  

 Ligningsrådet har i flere offentliggjorte afgørelser, hvor  

 skattefriheden af en akkord er blevet anerkendt, henset til at egenkapital  

 efter gældseftergivelsen ikke var blevet større end  

 aktiekapitalen, jf. kendelse af 29. maj 1991 (TfS 1991.347 LSR) og bindende  

 forhåndsbesked af 25. september 1989 (TfS 1989.537). Begge  

 afgørelser er imidlertid fra før indførelsen af KGL § 6A  

 (nu § 24), hvor retstilstanden beroede på Statsskatteloven, hvorfor de  

 efter styrelsens opfattelse ikke længere kan finde anvendelse.
I  

 relation til kursgevinstlovens § 24 er det afgørende således  

 ikke længere en rekonstruktion af debitor, men i stedet hvad  

 fordringens værdi må antages at være vurderet ud fra  

 kreditors stilling og situation." Henset hertil indstillede styrelsen, at den påtænkte  

 gældseftergivelse var skattepligtig i det omfang, eftergivelsen  

 medførte, at debitors egenkapital blev positiv.
Told- og  

 Skattestyrelsen forholdt sig alene til de skattemæssige konsekvenser af  

 gældseftergivelsen i relation til kursgevinstloven.
 Ligningsrådet tiltrådte styrelsens indstilling.
