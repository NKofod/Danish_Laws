 Betegnelsen »rentefri kredit« anvendt om en kontokredit  

 anset for at være vildledende, da der i kontoordningen var kreditomkostninger  

 i form af åbnings- og månedsgebyr.
 Betegnelsen lån om en kontokredit blev under hensyn til  

 helhedsindtrykket i annonceringen ikke anset for at være i strid med  

 markedsføringslovens § 2.
 Rentefri konto' - »lån op til 5.000 kr. rentefrit«.
 FO modtog nogle klager vedrørende forskellige kontoselskabers reklamering.
 I et tilfælde blev der i reklamen på fremtrædende måde angivet  

 »rentefri konto«, mens det var uoplyst, at der med kontoordningen  

 var forbundet andre kreditomkostninger end rente, nemlig åbnings- og  

 månedsgebyr.
 FO udtalte, at reklamen henset til de faktiske forhold måtte anses for  

 vildledende og urimeligt mangelfuld i strid med markedsføringslovens § 2,  

 stk. 1, og § 1.
I et andet tilfælde blev der i kontoselskabets reklame angivet »lån  

 op til 5.000 kr. rentefrit«.
FO modtog en klage over, at den af reklamen  

 omfattede kontoordning ikke kunne anses for en egentlig låneordning.
 FO udtalte, at selv om udsagnet objektivt måtte anses for urigtigt, idet  

 der ikke var tale om en långivning i sædvanlig forstand, var denne  

 urigtighed, i den sammenhæng hvori den forekom, ikke af betydning for  

 efterspørgslen, som angivet i markedsføringslovens § 2.
 FO lagde herved vægt på, at annoncen efter et helhedsindtryk, bl.a. på  

 grund af afbildningen af et kontokort, ikke gav indtryk af, at der blev  

 udbudt andet end en kontokredit, der kunne benyttes ved varekøb.
 (* 1) Beretning fra Forbrugerombudsmanden 1983, s. 30-31.
