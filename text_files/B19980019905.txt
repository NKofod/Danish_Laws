 Ved kgl. resolution af 23. marts 1998 er der fastsat følgende bestemmelser  

 vedrørende forretningsfordelingen mellem ministerierne:
at sager vedrørende universitetsloven inklusive de af loven  

 omfattede institutioner, bortset fra Danmarks Lærerhøjskole, overføres fra  

 Undervisningsministeriet til Forskningsministeriet, dog undtaget regler om  

 uddannelserne, de dertil knyttede bevillinger og adgang til uddannelserne.  

 Endvidere overføres sager vedrørende Undervisningsministeriets  

 Byggedirektorat, VUE-centret, Rektorkollegiets sekretariat, Forskerakademiet  

 og internationalt universitetssamarbejde inklusive danske  

 forskningsinstitutioner i udlandet fra Undervisningsministeriet til  

 Forskningsministeriet, at sager vedrørende Odense Universitetsbibliotek overføres fra  

 Kulturministeriet til Forskningsministeriet, at sager vedrørende designuddannelse overføres fra  

 Undervisningsministeriet til Kulturministeriet, at sager vedrørende videreuddannelse af sygeplejersker og af ergo-  

 og fysio- terapeuter overføres fra Sundhedsministeriet til  

 Undervisningsministeriet, at sager vedrørende psykiatriloven overføres pr. 1. juli 1998 fra  

 Justitsministeriet til Sundhedsministeriet, at sager vedrørende lov om det færøske pengevæsen overføres fra  

 Statsministeriet til Økonomiministeriet, at sager vedrørende Ørestadsselskabet I/S overføres fra  

 Finansministeriet til Trafikministeriet.
