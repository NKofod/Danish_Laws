Opbygning og varighed Uddannelsens mål Lærlingen skal i læretiden opnå erhvervskompetence som glasrørblæser i  

 overensstemmelse med nedenstående uddannelsesregler og den for uddannelsen  

 fastsatte kursusplan.
Uddannelsesregler Fastsat af lærlingerådet i henhold til § 24, stk. 5, i lov nr. 261 af 2.  

 oktober 1956 om lærlingeforhold.
 Uddannelsen gennemføres enten i neonrør eller i  

 instrumentglasblæserbranchen ved fremstilling af glasapparater i kemisk eller  

 fysisk brug.
 Følgende arbejdsområder skal indgå i begge brancher:
 Sortering, rensning, udmåling, opretning og afskæring af glasrør.
 Blæsning af rund og flad bund samt udblæsning af huller.
 Sammensmeltning og tilsmeltning af rør bøjning af rør, herunder  

 vinkelbøjning og dobbeltbøjning.
 Specielt for neonglasblæserbranchen:
Fremstilling af blokbogstaver, skriveskrift og figurer efter tegning eller  

 skabelon, herunder påsætning af elektroder.
Pulverbelægning samt pumpning af  

 rør.
 Specielt for instrumentglasblæserbranchen:
 Opdrejning af kraver, tragte, kegler og keglesvøb.
 Opblæsning af kugler og kolber samt spiralbøjning.
 Ensidig og tosidig indsmeltning af aksiale rør samt behandling af  

 tykvæggede og kapillærerør, glasstænger og tungsmeltelige glasrør.
Ønskeligt supplement til virksomhedsuddannelsen Neonglasblæserbrancen:
 Beskæftigelse ved arbejdsområder inden for instrumentglasblæsning.
 Instrumentglasblæserbranchen:
 Beskæftigelse ved arbejdsområder inden for neonglasblæsning samt  

 planslibning og indslibning, boring af huller, indsmeltning af metal.
 Udmåling, opmærkning, voksning, skrivning, ætsning og afrensning.  

 Behandling af kvartsrør.
 I øvrigt beskæftigelse ved andet på virksomheden forekommende og for  

 oplæringen værdifuldt arbejde.
