Salg i ekspropriationssituation Spørgsmål Vil fortjenesten  

 ved salg af A's arealer til tredjemand vedrørende første og efterfølgende  

 salgsfaser  

 være fritaget for skat jf. ejendomsavancebeskatningslovens § 11, 2. punktum,  

 hvorefter fortjeneste ved salg til en erhverver, der opfylder betingelserne  

 for  

 at ekspropriere ejendommen, ikke skal medregnes ved opgørelsen af den  

 skattepligtige indkomst? Svar Nej.
Se  

 sagsfremstilling og begrundelse.
Beskrivelse af de faktiske forhold A ejer et  

 jordareal i B af hvilket  

 312.795 m2  

 er beliggende  

 ved C.
Det er dette jordareal, som A påtænker at sælge til tredjemand.
 Repræsentanten  

 har anført, at A kun vil sælge det nævnte jordareal, fordi kommunen ellers  

 vil  

 ekspropriere området til virkeliggørelse af den for området vedtagne  

 lokalplan.
 A påtænker  

 salget af området gennemført over flere faser.
Den første fase  

 er planlagt til at skulle indledes medio februar 2007, idet der vil blive  

 indhentet købstilbud.
I denne fase agter A at frasælge den første storparcel  

 fra C til et udviklingsfirma, der skal forestå byggemodningen og udstykning  

 af  

 arealerne til boligbyggeri i overensstemmelse med lokalplanen for området.
 A forventer på  

 baggrund af indkomne tilbud ultimo februar 2007 at kunne træffe beslutning om  

 salg.
 A agter vedrørende  

 de følgende salgsfaser selv at stå for byggemodning m.v. og salg af de øvrige  

 jordarealer på C.
Der er  

 udarbejdet lokalplan nr. 80 for området ved C.
Lokalplanen, der er endeligt  

 godkendt af byrådet den 31. januar 2006, omfatter hele området ved C.
Ifølge  

 lokalplanen kan der opføres maksimalt 145 boligenheder på området.
 Der er forelagt  

 et brev af 18. december 2006 fra daværende D Kommunes Ledelsessekretariatet,  

 med følgende indhold:
 "Kommunen  

 skal hermed bekræfte, at den med henvisning til planlovens § 47 vil have  

 mulighed  

 for at gennemføre ekspropriation af det areal som er omfattet af lokalplan 80  

 og som i dag er ejet af A.
Ekspropriation  

 kan gennemføres, hvis det er nødvendigt for at sikre lokalplanens  

 gennemførelse.  

 Der foreligger ikke en konkret beslutning om eventuelt at ville gennemføre en  

 ekspropriation, men Kommunen har gennem mange år arbejdet meget aktivt med at  

 sikre en række overordnede myndigheders accept af det pågældende boligudlæg,  

 fordi det af Kommunen blev betragtet som et helt centralt byudviklingsområde  

 i  

 B." Spørgers eventuelle opfattelse ifølge anmodning og bemærkninger til  

 sagsfremstilling Repræsentanten  

 har anført, at den vedtagne lokalplan har til formål:
- at sikre  

 en hensigtsmæssig og hensynsfuld placering af den fremtidige bebyggelse i det  

 værdifulde landskab omkring C, - fastlægge  

 områdets anvendelse til boligformål, centerformål samt offentlige formål, - fastlægge  

 et udstykningsprincip, der samler bebyggelsen i 4 enklaver, som stråler ud  

 fra  

 C, adskilt fra åbne, grønne kiler, - at sikre  

 de fremtidige udsigtsmuligheder fra C mod vest og nordvest, - fastlægge  

 bestemmelser for byggeriets omfang og udseende samt at sikre en præcis  

 bygningsmæssig afgrænsning mod det vest for liggende åbne landskab, - at  

 fastlægge et udstykningsprincip i de tre vestlige boligenklaver, der placerer  

 bebyggelsen omkring brede, fælles adgangsarealer, udformede som grønne  

 fællesarealer med plads til leg og ophold, - at  

 fastlægge bestemmelser og retningslinjer for veje, stier og  

 parkeringsforhold.
I fortsættelse  

 heraf har repræsentanten anført, at kommunen har gennem flere år arbejdet  

 meget  

 aktivt med at få gang i nyt boligbyggeri i kommunen med henblik på at  

 byudvikle  

 kommunen yderligere.
Kommunen har stedse betragtet C området som et helt  

 centralt byudviklingsområde i kommunen.
Det skyldes, at eneste mulighed for  

 yderligere udvikling af byområdet i kommunen reelt vil være bebyggelse af  

 området vest for kommunecentret, som udgøres af området ved C.
Kommunen har  

 stedse været bevidst om, at forudsætningen for at vedtage lokalplan for  

 området  

 med henblik på byudvikling af det nævnte område var dispensation fra reglerne  

 om varetagelse af reglerne for støjbeskyttelseshensyn i kommunen.
Kommunen  

 ansøgte således i 2001 med henvisning til forslag til kommuneplan  

 Miljøministeriet  

 om dispensation fra regler om varetagelse af støj beskyttelseshensyn i  

 kommunen.
Repræsentanten  

 oplyste, at kommunens arbejde med at opnå dispensation fra støj reglerne for  

 området  

 er foregået, uden at A har været inddraget.
Miljøministeriet meddelte i brev  

 af  

 26. november 2002 dispensation fra støjbeskyttelsesreglerne, hvilket indebar,  

 at kommunen herefter kunne vedtage forslag til kommuneplan 2001-2002 og  

 derefter vedtage lokalplaner i overensstemmelse hermed.
Miljøministeriets  

 brev  

 til kommunen fremgår bl.a., at kommunen ikke har mulighed for at byudvikle B,  

 som er kommunecenter, medmindre der meddeles dispensation fra støj  

 beskyttelsesreglerne, da hele B ligger inden for støj konsekvenszonen omkring  

 B.
 Ifølge  

 Miljøministeriet er dispensation fra støjbeskyttelsesreglerne en nødvendig  

 forudsætning for, at kommunen skal kunne tilvejebringe kommuneplanrammer og  

 efterfølgende lokalplaner for udlæg til støj følsom anvendelse inden for  

 støjkonsekvenszonen omkring skydeterrænet.
 Det hedder  

 videre i Miljøministeriets brev, at kommunen, Hovedstadens Udviklingsråd,  

 Forsvarsministeriet, Forsvarets Bygningstjeneste, Miljøstyrelsen og  

 Landsplanafdelingen siden muligheden for at dispensere blev indført i  

 december  

 2000, har forhandlet om muligheden for byudvikling og især opførelse af  

 boliger  

 i B.
 Af kommunens  

 brev af 10. marts 2004 til A, fremgår bl.a., at Hovedstadens udviklingsråd  

 har  

 vedtaget tillæg til regionplan for Hovedstadsregionen, der omhandler akut  

 udlæg  

 af nye boligarealer.
 Regionplantillægget  

 er herefter gældende som ramme for den videre kommunale planlægning.
 Det hedder  

 videre i brevet, at den mere detaljerede planlægning og efterfølgende  

 byggemodning  

 af arealerne sydvest for B tilhørende A eksempelvis kan ske på baggrund af en  

 samlet lokalplan for området.
Områdets  

 anvendelse som byområde skyldes den opnåede dispensation fra reglerne om  

 varetagelse af støjbeskyttelseshensyn i kommunen, jf.
Miljøministeriets  

 dispensation af 26. november 2002.
 Det hedder  

 endvidere i kommunens brev, at Miljøministeriets dispensation og  

 regionplantillægget er resultatet af byrådets bestræbelser siden 1994 for,  

 til  

 trods for pålagte støjrestriktioner omkring B, igen at få gang i nyt  

 boligbyggeri.
 Endeligt hedder  

 det i brevet, at behovet for nye arealer til byudvikling i periferien af  

 Hovedstadsområdet har været stigende de senere år, og at byrådet derfor er  

 interesseret i fortsat at medvirke til at komme videre med en trinvis  

 byudvikling  

 af arealerne sydvest for B.
A har opnået  

 Erhvervs- og Selskabsstyrelsens tilladelse til at frasælge ca. 1 % af de af A  

 ejede arealer.
Det skal atter pointeres, at A, som oplyst, kun vil sælge C,  

 fordi kommunen over for A har tilkendegivet, at den har mulighed for at  

 ekspropriere arealerne.
 Det hedder i  

 Erhvervs- og Selskabsstyrelsens tilladelse, at A har oplyst, at den ikke selv  

 har taget initiativ til et frasalg eller på anden måde deltaget i kommunens  

 planlægning med hensyn til zonestatusændring for området.
 Det fremgår  

 videre af Erhvervs- og Selskabsstyrelsens tilladelse, at A har oplyst, at  

 kommunen over for A har tilkendegivet, at den har mulighed for at  

 ekspropriere  

 de omhandlede arealer.
Kommunen har i  

 brev af 18. december 2006 til A, udtalt, at kommunen skal bekræfte, at  

 kommunen  

 med henvisning til planlovens § 47 vil have mulighed for at gennemføre  

 ekspropriation  

 af det areal, som er omfattet af lokalplan 80, og som ejes af A.
Det hedder  

 videre i udtalelsen, at ekspropriation kan gennemføres, hvis det er  

 nødvendigt  

 for at sikre lokalplanens gennemførelse.
 Kommunen udtaler  

 videre, at der ikke foreligger en konkret beslutning om eventuelt at ville  

 gennemføre  

 en ekspropriation, men kommunen har gennem mange år arbejdet meget aktivt med  

 at sikre en række overordnede myndigheders accept af det pågældende  

 boligudlæg,  

 fordi det af kommunen er blevet betragtet som et helt centralt  

 byudviklingsområde  

 i B.
 Repræsentanten  

 har henvist til planlovens § 47 og anført, at kommunen med hjemmel i  

 planlovens  

 § 47 kunne foretage ekspropriation af de arealer, som omfattes af den af  

 kommunen vedtagne lokalplan, når ekspropriation vil være af væsentlig  

 betydning  

 for at sikre gennemførelsen af byudviklingen med henblik på virkeliggørelse  

 af  

 lokalplanen.
Dernæst har  

 repræsentanten henvist til praksis vedrørende anvendelse af  

 ejendomsavancebeskatningslovens  

 § 11, 2 pkt. - Højesterets dom af 11. august 1995, jf.
TJS 1995.575, og  

 anført,  

 at der i dommen, der angik erstatning for en pålagt rådighedsindskrænkning,  

 principielt er fastslået, at det efter formålet med  

 ejendomsavancebeskatningslovens § 11, 2. pkt. ikke i sig selv kunne udelukke  

 skattefrihed efter bestemmelsen, at aftalen om rådighedsindskrænkning  

 vedrørende den pågældende ejendom blev indgået med den påtaleberettigede (et  

 menighedsråd), medens kompetencen til i givet fald at pålægge en tilsvarende  

 rådighedsindskrænkning ved ekspropriation tilkom kommunen.
 Efter  

 sammenhængen med ejendomsavancebeskatningslovens § 11, 1. pkt. om  

 skattefrihed  

 for fortjeneste opnået ved ekspropriation måtte det efter Højesterets  

 opfattelse være en betingelse, at det på aftaletidspunktet måtte påregnes, at  

 dispositionen ville blive gennemtvunget ved ekspropriation, såfremt en  

 frivillig aftale ikke blev indgået.
 I den  

 foreliggende sag forelå der imidlertid ingen forslag om ændring af  

 lokalplanforslaget vedrørende menighedsrådets ejendom eller af lokalplanen  

 vedrørende den pågældende ejendom med henblik på at pålægge sidstnævnte  

 ejendom  

 en rådighedsindskrænkning svarende til den aftalte.
 Endvidere var  

 kommunen ikke inddraget i forhandlinger forud for aftalens indgåelse, og det  

 kunne  

 ikke lægges til grund, at aftalen helt eller delvis blev indgået til  

 varetagelse af forhold, som kommunen havde tilkendegivet en væsentlig  

 planlægningsmæssig interesse i.
 På denne  

 baggrund fandt Højesteret herefter ikke, at betingelserne for anvendelsen af  

 ejendomsavancebeskatningslovens § 11, 2 pkt., var opfyldt i den konkrete sag.
Repræsentanten  

 har ligeledes henvist til Højesterets dom af 10. april 1996, jf.
TfS  

 1996.356,  

 og anført, at Højesteret i denne afgørelse - i overensstemmelse med  

 Højesterets  

 dom i TfS 1995.575  

 - fastslog, at det ikke i sig selv udelukkede  

 skattefrihed efter ejendomsavancebeskatningslovens § 11, 2. punktum, at  

 erhververen af et areal var et fjernvarmeværk, medens kompetencen til i givet  

 fald at træffe beslutning om ekspropriation af arealet tilkom kommunen.
 I TfS 1995.575  

 udtalte Højesteret, at det var en betingelse, at det på aftaletidspunktet  

 måtte påregnes, at dispositionen ville blive gennemtvunget ved  

 ekspropriation,  

 såfremt en frivillig aftale ikke blev indgået.
Højesteret  

 udtalte videre, at det pågældende areal blev erhvervet af fjervarmeværket med  

 henblik på opførelse af et nyt flisfyr.
Et sådant blev faktisk også opført  

 kort  

 tid efter erhvervelsen.
Forud for underskrivelsen af skøde havde  

 kommunalbestyrelsen, som måtte antages at have en væsentlig interesse i  

 fjernvarmeværkets virksomhed, vedtaget kommuneplan og lokalplan, som alene  

 havde til formål at muliggøre den påtænkte erhvervelse af arealet.
 På denne  

 baggrund, og da indholdet af et brev fra kommunen til fjernevarmeværket efter  

 Højesterets opfattelse ikke kunne føre til et andet resultat, fandt  

 Højesteret,  

 at det på aftaletidspunktet måtte påregnes, at afståelsen af arealet ville  

 blive gennemtvunget ved ekspropriation, såfremt en frivillig aftale ikke blev  

 indgået, hvorfor betingelserne for skattefrihed i medfør af  

 ejendomsavancebeskatningslovens  

 § 11, 2. pkt. derfor ifølge Højesteret var til stede i den foreliggende sag.
 Det var oplyst,  

 at fjernvarmeværket havde anmodet kommunen om en erklæring om, at det  

 pågældende  

 areal vil kunne eksproprieres.
 Kommunen svarede  

 i et brev til fjernvarmeværket, at kommunen kunne bekræfte, at kommunen med  

 hjemmel i fjernvarmeforsyningsloven kunne ekspropriere de fornødne  

 rettigheder  

 til etablering af et kollektivt varmeforsyningsanlæg.
Videre anførte  

 kommunen, at det deraf kunne sluttes, at kommunen ville kunne ekspropriere  

 det  

 pågældende areal til fordel for fjernvarmeværket.
Der ville i givet fald så  

 blive tale om, at kommunen først eksproprierede arealet og derefter  

 videresolgte arealet til fjernvarmeværket.
 Med hensyn til  

 en eventuel ekspropriation anførte kommunen, at der ikke forelå nogen  

 beslutning fra kommunalbestyrelsen om, at en sådan skulle gennemføres, samt  

 at  

 spørgsmålet om ekspropriation kun ville blive taget op til beslutning efter  

 anmodning herom fra fjernvarmeværket.
 Som det fremgår  

 af Højesterets dom, lagde Højesteret i sagen til grund, at  

 kommunalbestyrelsen  

 generelt måtte formodes at have en væsentlig interesse i fjernvarmeværkets  

 virksomhed, og at kommunen forud for underskrivelsen af skøde vedrørende  

 overdragelsen af arealet til fjernvarmeværket havde vedtaget en lokalplan,  

 som  

 alene havde til formål muliggøre den påtænkte anvendelse af arealet.
 At kommunen  

 havde udtalt, at der ikke var truffet nogen beslutning om ekspropriation af  

 arealet,  

 og at spørgsmål herom kun ville blive taget op efter anmodning fra  

 fjervarmeværket blev følgelig ikke af Højesteret tillagt nogen betydning,  

 idet  

 det afgørende med andre ord var kommunens interesse i fjervarmeværket og  

 vedtagelse af en lokalplan for anvendelse af arealet til fordel for værket.
 Repræsentanten  

 har dernæst kommenteret Skatterådets meddelelse SKM2006.438SKAT vedrørende  

 fortolkning af betingelserne for skattefritagelse i henhold til  

 ejendomsavancebeskatningslovens § 11, 2. punktum.
Ifølge  

 Skatterådet skal der for det første foreligge ekspropriationshjemmel på  

 aftaletidspunktet, og for det andet må det på aftaletidspunktet kunne  

 påregnes,  

 at ekspropriation vil ske i mangel af frivillig aftale.
Der skal ifølge  

 Skatterådet være tale om ekspropriationsrealitet eller vilje til at  

 ekspropriere.
 Spørgsmålet om  

 det er sandsynliggjort, at der foreligger den nødvendige  

 ekspropriationsrealitet m.v., skal ifølge Skatterådet afgøres på grundlag af  

 en  

 konkret vurdering på baggrund af samtlige omstændigheder i den enkelte sag.  

 Såfremt der er tvivl, om hvorvidt der kan og vil blive gennemført  

 ekspropriation, hvis frivillig aftale ikke bliver indgået, anbefaler  

 Skatterådet, at den konkrete sag drøftes med den pågældende myndighed.
Repræsentanten  

 har efterfølgende henvist til bindende svar SKM2006.658SR.
Det var oplyst i  

 sagen,  

 at kommunen havde oplyst, at kommunen havde besluttet at ekspropriere nogle  

 arealer, herunder et areal fra skatteyderens ejendom.
Efterfølgende var der  

 udarbejdet lokalplan omfattende bl.a. skatteyderens ejendom.  

  

 Hensigten med lokalplanen var at erhverve det nødvendige areal til  

 lokalplanens  

 gennemførelse ved ekspropriation hurtigst muligt, idet der ikke var flere  

 byggegrunde til salg i kommunen.
På denne baggrund fandt Skatterådet  

 betingelserne for skattefritagelse i henhold til  

 ejendomsavancebeskatningslovens  

 § 11, 2. pkt. for opfyldt.
 Repræsentanten  

 bemærkede, at ekspropriationsrealiteten i denne sag var oplagt, eftersom  

 kommunen  

 direkte havde erklæret, at den ville erhverve det nødvendige areal til  

 lokalplanens gennemførelse ved ekspropriation.
Ifølge  

 Højesteret er det afgørende imidlertid, om det på aftaletidspunktet må  

 påregnes, at dispositionen ville blive gennemtvunget ved ekspropriation,  

 hvilket bl.a. kan manifestere sig ved, at kommunen har tilkendegivet en  

 væsentlig interesse for anvendelse af den konkrete ejendom.
Og ifølge  

 Skatterådets egen fortolkning af praksis skal det blot kunne sandsynliggøres,  

 at der foreligger fornøden ekspropriationsvilje.
 I Højesterets  

 dom i TfS 1996, 356 fandt Højesteret, at dispositionen måtte påregnes at  

 ville  

 blive gennemtvunget ved ekspropriation under de i sagen foreliggende  

 omstændigheder, uagtet kommunen i et brev til sælgeren af det pågældende  

 areal  

 havde udtalt, at der ikke var truffet nogen beslutning om ekspropriation.
Repræsentanten  

 har endvidere henvist til, at bevisvurderingen af om det på aftaletidspunktet  

 må påregnes, at der vil blive gennemført ekspropriation, ikke nødvendigvis  

 skal  

 ske i form af en direkte erklæring fra kommunen om, at den vil ekspropriere,  

 hvis frivillig aftale ikke indgås.
Hvis der foreligger en erklæring fra  

 kommunen om, at den vil ekspropriere, hvis der ikke gennemføres et frivilligt  

 salg, er det naturligvis klart, at der er ekspropriationsvilje.
 Det er  

 imidlertid klart fastslået af Landsskatteretten, at der ikke behøver at  

 foreligge en sådan direkte erklæring fra den pågældende myndighed, jf.  

 Landsskatterettens kendelse i TfS 1997.442. Landsskatteretten udtalte i denne  

 afgørelse udtrykkeligt, at der med hensyn til vurderingen af om det på  

 aftaletidspunktet måtte påregnes, at dispositionen ville blive gennemtvunget  

 ved ekspropriation, såfremt en frivillig aftale ikke blev indgået, hverken i  

 ordlyden af ejendomsavancebeskatningslovens § 11 eller dennes motiver er  

 hjemmel til at stille krav om, at den ekspropriationsberettigede myndighed på  

 aftaletidspunktet skal have afgivet skriftlig erklæring til ejeren om, at  

 denne, såfremt frivillig overdragelse ikke fandt sted, måtte påregne  

 ekspropriation.
 Repræsentanten  

 har derefter henvist til Skatterådets bindende svar  


  

 SKM2006.605.SR  


.  

 Skatterådet afgav i denne sag bindende svar om, at fortjeneste ved afståelse  

 af  

 en landbrugsejendom ville være skattefri i medfør af  

 ejendomsavancebeskatningslovens  

 § 11, 2. punktum.
 Det var oplyst i  

 sagen, at skatteyderen havde indgået aftale om salg af landbrugsejendommen  

 til  

 kommunen under forudsætning af, at salget var skattefritaget i medfør af  

 ejendomsavancebeskatningsloven.
Det var videre  

 oplyst i sagen, at kommunen havde henvist til, at arealet i kommuneplanen var  

 udlagt til boligbebyggelse, og at byrådet lagde vægt på at kunne styre  

 udbygningen og udviklingen af området, hvorfor kommunen ønskede at  

 opkøbe/ekspropriere de store jordarealer i området.
Skatterådet anså  

 betingelsen om, at der skal foreligge ekspropriationshjemmel for opfyldt.  

 Kommunen havde i et brev tilkendegivet, at såfremt det ikke var muligt at  

 opnå  

 en frivillig aftale om køb af ejendommen, ville kommunen have foretaget  

 ekspropriation af ejendommen.
Der var endvidere fremlagt referat af  

 kommunalbestyrelsesmode, hvor administrationens indstilling om erhvervelse af  

 ejendommen på ?ekspropriationslignende vilkår".
 På denne  

 baggrund anså Skatterådet det for godtgjort, at det på aftaletidspunktet  

 måtte  

 påregnes, at ekspropriation ville ske i mangel af frivillig aftale.  

 Repræsentanten har konkluderet derefter, at der ifølge Landsskatteretten ikke  

 kræves, at kommunen direkte skal erklære, at den vil ekspropriere, hvis der  

 ikke indgås en frivillig aftale og at der ifølge de nævnte Højesteretsdomme  

 skal foretages en konkret vurdering af sagens omstændigheder med hensyn til  

 godtgørelsen af, om der må antages at ville blive gennemført ekspropriation i  

 den konkrete situation.
I fortsættelse  

 heraf har repræsentanten henvist til Østre Landsrets dom  


  

 SKM2006.368.ØLR  


  

 (TfS 2006, 527)  


.  


  

 I denne sag solgte ejeren et areal til Skov- og  

 Naturstyrelsen og påtog sig mod erstatning rådighedsindskrænkninger for et  

 andet areal.
Landsretten udtalte, at et af amtskommunen og Danmarks  

 Naturfredningsforening udarbejdet fredningsforslag ikke lagde op til et  

 ekspropriativt indgreb.
Den efterfølgende fredningssag, der resulterede i  

 opkøb  

 af jordarealer og i indgåede aftaler om rådighedsindskrænkning, var ifølge  

 Landsretten baseret på frivillighed og førte til, at ca. 85% af det i sagen  

 omhandlede areal blev erhvervet ved frivillige aftaler.
Endvidere forlængede  

 Fredningsnævnet fredningssagen med henblik på at undersøge muligheden for at  

 indgå yderligere frivillige aftaler.
På denne baggrund fandt Landsretten det  

 ikke for godtgjort, at det på tidspunktet for indgåelsen af aftalerne om  

 rådighedsindskrænkning måtte påregnes, at ekspropriation ville være sket,  

 såfremt frivillig aftale ikke var indgået.
At Skov- og Naturstyrelsen over  

 for  

 skattemyndighederne havde nævnt ekspropriation som en mulighed kunne ifølge  

 Landsretten ikke føre til andet resultat.
Landsretten  

 lagde vægt på, at naturgenopretningsprojekter i praksis gennemføres af  

 frivillighedens vej og på, at styrelsen næppe ville have benyttet muligheden  

 for ekspropriation.
Dommen er anket til Højesteret.
Repræsentanten  

 bemærkede, at indgåelse af frivillig aftale efter repræsentantens opfattelse  

 ikke i sig selv kan bevirke, at ejendomsavancebeskatningslovens § 11, 2. pkt.  

 af denne grund skulle være uanvendelig.
Såfremt dette måtte antages, ville  

 bestemmelsen være overflødig, da bestemmelsen netop omhandler fortjeneste ved  

 salg ifølge en frivillig aftale.
 Repræsentanten  

 bemærkede dernæst, at nærværende anmodning om bindende svar ikke vedrører  

 naturgenopretning, men spørgsmålet om salg af et areal med henblik på  

 bebyggelse i overensstemmelse med lokalplanen for området, hvorfor de to  

 situationer ikke direkte kan sammenlignes.
I den her  

 foreliggende sag er lokalplanen (lokalplan 80) for C vedtaget af kommunen den  

 31. januar 2006, hvorfor kommunen følgelig fra og med dette tidspunkt i  

 henhold  

 til planloven har hjemmel til at gennemføre ekspropriation af området med  

 henblik på virkeliggørelse af lokalplanen.
Som oplyst har kommunen gennem  

 flere  

 år arbejdet aktivt med henblik på at kunne byudvikle kommunen yderligere.
Som  

 anført af kommunen i brevet af 18. december 2006 til A, har kommunen  

 betragtet  

 C som et helt centralt byudviklingsområde i kommunen.
 Det skal i denne  

 forbindelse fremhæves, at eneste reelle mulighed for udvidelse af  

 kommunecentret  

 som oplyst vil være inddragelse af C til bebyggelse.
Det er vigtigt  

 at slå fast, at kommunen ikke inddrog A i sine planer om byudvikling af C  

 forud  

 for vedtagelsen af lokalplanen for området.
Kommunens henvendelse til  

 myndighederne med hensyn til dispensation fra støjbeskyttelsesreglerne er  

 således sket på kommunens eget initiativ.
Efter repræsentantens opfattelse  

 illustrerer dette hændelsesforløb således tydeligt kommunens selvstændige  

 interesse for området.
Det er endvidere  

 vigtigt at slå fast, at A kun agter at sælge området, fordi området som følge  

 af den vedtagne lokalplan ellers vil blive eksproprieret.
Som det fremgår af  

 kommunens udtalelse af 18. december 2006 har kommunen gennem mange år  

 arbejdet  

 meget aktivt med henblik på at sikre en række myndigheders accept af, at C  

 udlægges til boligbyggeri.
Kommunen har opnået de nødvendige dispensationer  

 fra  

 støjbeskyttelsesreglerne, hvilket således har muliggjort, at området kan  

 bebygges.
Som det er  

 anført i Miljøministeriets brev til A om dispensation fra støj restriktioner,  

 har byrådet siden 1994 bestræbt sig på, til trods for de pålagte  

 støjrestriktioner omkring B, at få gang i nyt boligbyggeri.
Som det også  

 fremgår af Kommunen brev til A, har Kommunen tilkendegivet at være  

 interesseret  

 i at medvirke til en trinvis byudvikling af arealerne sydvest for B.
 Af  

 korrespondancen mellem Miljøministeriet og kommunen fremgår det, at kommunen  

 har til hensigt at disponere over området ved C, hvorfor det har været  

 nødvendigt at anmode om dispensation fra støjreglerne af hensyn til kommunens  

 udvidelsesmuligheder.
Repræsentanten  

 er af den opfattelse, at det er utvivlsomt, at kommunen gennem sin handlemåde  

 har tilkendegivet en klar interesse i byudvikling af det omhandlede område,  

 hvilket har udmøntet sig i vedtagelsen af en lokalplan for netop C, hvorefter  

 byudvikling af området kan blive ført ud i livet.
Efter repræsentantens  

 opfattelse er det derfor tilstrækkeligt sandsynliggjort, at der vil blive  

 gennemført  

 ekspropriation, hvis der ikke indgås frivillig aftale om salg af  

 jordarealerne  

 til tredjemand til virkeliggørelse af lokalplanen, hvorfor der efter  

 repræsentantens  

 opfattelse ikke bør kunne være tvivl om, at A fortjeneste ved salg af  

 arealerne  

 vil være skattefritaget i medfør af ejendomsavancebeskatningslovens § 11, 2.  

 punktum.
 Det er  

 repræsentantens opfattelse, at kommunens udtalelse af 18. december 2006  

 sammenholdt  

 med det forudgående handlingsforløb indebærer, at der foreligger den fornødne  

 vilje til ekspropriation.
Repræsentanten  

 har anført, at det er statueret i praksis, jf.
Landsskatterettens kendelse i  

 TfS 1997, 442, at der ikke som betingelse for skattefritagelse i henhold til  

 ejendomsavancebeskatningslovens  

 § 11, 2. punktum kan kræves, at der skal foreligge en udtrykkelig erklæring  

 fra  

 kommunen om, at den vil skride til ekspropriation.
Repræsentanten har i den  

 forbindelse pointeret, at viljen fra kommunens side til at gennemføre  

 ekspropriation af området principielt må anses at have foreligget allerede  

 fra  

 det tidspunkt, hvor kommunen tog de første initiativer til at ?klargøre"  

 området til bebyggelse, men i hvert fald klart manifesterer sig fra og med  

 det  

 tidspunkt, hvor lokalplanen for området er vedtaget.
 Repræsentanten  

 har dernæst anført, at Højesteret i TfS 1996.356  

 lagde afgørende vægt  

 på, at kommunen i sagen havde udvist en væsentlig interesse i anvendelse af  

 området til det forudsatte formål og på, at der faktisk for det pågældende  

 areal var vedtaget en lokalplan, som havde til formål at muliggøre  

 erhvervelse  

 af det omhandlede areal til det netop det nævnte formål  

 (fjernvarmevirksomhed).
 Repræsentanten  

 har den 4. juni 2007 fremsat bemærkninger til SKATs fremstilling, hvor det  

 blev  

 fremhævet, at SKAT ikke anså den anden betingelse for opfyldt, idet der ikke  

 foreligger en egentlig beslutning om, at ejendommen eksproprieres, såfremt  

 der  

 ikke indgås en frivillig aftale.
Repræsentanten  

 har anført, at den eneste reelle mulighed i den foreliggende sag for  

 udvidelse  

 af kommunecentret er inddragelse af netop C til bebyggelse.
Kommunen har, som  

 oplyst, udtalt, at den gennem mange år har arbejdet meget aktivt gennem årene  

 med hensyn til at sikre en række overordnede myndigheders accept at udlæg af  

 det pågældende område til boligformål, fordi kommunen har betragtet området  

 som  

 et helt centralt byudviklingsområde i B.
 Repræsentanten  

 er således ikke enig i, at der nødvendigvis skal foreligge en egentlig  

 beslutning  

 om ekspropriation for at ekspropriation må påregnes.
 Betingelsen om,  

 at ekspropriation må påregnes må logisk skulle forstås sådan, at samtlige  

 omstændigheder  

 i sagen kan vurderes således, at ekspropriation må påregnes at ske, men uden  

 der nødvendigvis skal være truffet en egentlig beslutning om ekspropriation.  

 Hvis det virkeligt stilles som betingelse, at der skal være truffet  

 beslutning  

 om ekspropriation, kan man sprogligt tale om, at ekspropriation må påregnes.
 Det stemmer da  

 heller ikke overens med Højesterets praksis på området.
Højesteret  

 statuerede i TfS 1996.356, at spørgsmålet om, hvorvidt der må påregnes  

 ekspropriation  

 kan manifestere sig ved, at kommunen har tilkendegivet en væsentlig interesse  

 for anvendelsen af den konkrete ejendom.
I dommen havde kommunen udtalt, at  

 der  

 ikke var truffet beslutning om ekspropriation.
Til trods herfor fandt  

 Højesteret, at ekspropriation af den pågældende ejendom under de foreliggende  

 omstændigheder i sagen måtte påregnes.
 Repræsentanten  

 der derfor af den opfattelse, at SKATs standpunkt i nærværende sag er i  

 modstrid med Højesterets praksis.
 Repræsentanten  

 har dernæst anmodet om, at SKATs indstilling ændres, således at der svares  

 "JA" til det stillede spørgsmål.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring, skal som udgangspunkt medregnes ved indkomstopgørelsen efter reglerne  

 i  

 ejendomsavancebeskatningsloven.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning  

 af ekspropriation.
Denne fortjeneste er skattefri efter § 11, 1. pkt., i  

 ejendomsavancebeskatningsloven.
Reglen om skattefritagelse gælder efter  

 lovens  

 § 11, 2. pkt., også for fortjeneste ved salg til en erhverver, der efter  

 formålet med erhvervelsen opfylder betingelserne for at ekspropriere  

 ejendommen.
 Det er ved en  

 højesteretsdom fastslået, at det efter sammenhængen med  

 ejendomsbeskatningslovens  

 § 11, 1. pkt., må være en betingelse for anvendelse af  

 ejendomsavancebeskatningslovens  

 § 11, 2. pkt., at det på aftaletidspunktet må påregnes, at dispositionen vil  

 blive gennemtvunget ved ekspropriation, såfremt en frivillig aftale ikke  

 bliver  

 indgået, jf.  


  

 SKM2006.438.SKAT  


  

 og Ligningsvejledningen 2007-1, afsnit  


  

 E.J.2.8  


.
 Betingelserne  

 for, at fortjeneste ved indgåelse af en frivillig aftale om afståelse af en  

 fast ejendom (et jordareal) er omfattet af skattefritagelsesbestemmelsen, er  

 herefter:
- at der på  

 aftaletidspunktet er ekspropriationshjemmel i lovgivningen til det pågældende  

 formål og - at det på  

 aftaletidspunktet må påregnes, at ekspropriation vil ske i mangel af  

 frivillig  

 aftale.
 I henhold til  

 planlovens § 47, stk. 1, kan kommunalbestyrelsen ekspropriere fast ejendom,  

 der  

 tilhører private, eller private rettigheder over fast ejendom, når  

 ekspropriationen vil være af væsentlig betydning for at sikre gennemførelsen  

 af  

 en byudvikling i overensstemmelse med kommuneplanen eller for  

 virkeliggørelsen  

 af en lokalplan eller en byplanvedtægt.
 SKAT bemærker,  

 at daværende kommunens byråd den 31. januar 2006 har godkendt lokalplan nr.  

 80  

 for området ved C.
 SKAT anser  

 herefter den første af de angivne betingelser for skattefritagelse for  

 opfyldt.
Under henvisning  

 til, at ekspropriation er et meget alvorligt indgreb kræves det yderligere,  

 for  

 at der kan foreligge en ekspropriationssituation, at kommunalbestyrelsen,  

 efter  

 at ekspropriationshjemlen er blevet skabt, også har truffet en beslutning om  

 at  

 ville gennemføre en ekspropriation af den pågældende ejendom, hvis frivillig  

 aftale ikke opnås.
Dette blev fastslået i  


  

 SKM2007.26.SR  


.
Kompetencen kan  

 ikke delegeres fra kommunalbestyrelsen.
Folketingets Ombudsmand har  

 tilkendegivet,  

 at et så væsentligt skridt som beslutning om ekspropriation bør træffes af  

 selve kommunalbestyrelsen FOB 72.92 jf. 74.23. Denne henstilling har  

 Indenrigsministeriet gjort til en forskrift SKR nr. 167 af 15. juli 1974, der  

 stadig er gældende.
Repræsentanten  

 har i sin anmodning anført, at kommunen i brev af 18. december 2006 til A har  

 bekræftet, at kommunen med henvisning til planlovens § 47 vil have mulighed  

 for  

 at gennemføre ekspropriation af det areal, som er omfattet af lokalplan 80,  

 og  

 som ejes af A.
Dernæst har kommunen anført, at ekspropriation kan  

 gennemføres,  

 hvis det er nødvendigt for at sikre lokalplanens gennemførelse.
SKAT vurderer  

 imidlertid, at det forhold, at kommunen har udarbejdet en lokalplan ikke i  

 sig  

 selv indebærer, at jord og areal overdragelse i henhold til lokalplanen skal  

 betragtes som ekspropriation.
Der lægges nemlig vægt på, at det forhold at  

 der  

 eksisterer en mulighed for at ekspropriation i henhold til lokalplanen, ikke  

 er  

 ensbetydende, at Kommunen vil benytte sig af denne mulighed og at alle  

 overdragelser af fast ejendom, der gennemføres med henblik på virkeliggørelse  

 af lokalplanen skal betragtes som ekspropriative indgreb.
 Dernæst bemærker  

 SKAT, at kommunen i brevet af 18. december 2006 direkte har tilkendegivet, at  

 der ikke foreligger en konkret beslutning om eventuelt at ville gennemføre en  

 ekspropriation.
 SKAT vurderer  

 således, at der ikke foreligger en egentlig beslutning om, at ejendommen  

 eksproprieres, såfremt forespørgeren ikke frivilligt vil afstå ejendommen,  

 hvilket medfører at den anden betingelse for skattefritagelse ikke er  

 opfyldt,  

 jf. ovenstående  


  

 SKM2006.438.SKAT  


.
 SKAT bemærker  

 dernæst, at repræsentantens indsigelser af 4. juni 2007 ikke har ændret på  

 SKATs opfattelse af sagen.
 SKAT indstiller,  

 at spørgsmålet besvares benægtede.
Skatterådets afgørelse og begrundelse Skatterådet  

 tiltrådte SKATs indstillling.
