Patentankenævnet stadfæstede Patentdirektoratets afgørelse, hvorefter  

 et figurmærke indeholdende en kongekrone og ordene DANISH TRUFFLES blev  

 fundet uegnet til registrering, idet mærket er vildledende for andre varer  

 end danske, og idet mærket indeholder en afbildning af en krone, der er egnet  

 til at opfattes som den danske kongekrone År 1992, den 4. december afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 18. maj 1989 indleverede klageren en ansøgning om registrering af  

 varemærket DANISH TRUFFLES (figurmærke) for varearten røgtobak i klasse 34.
 I skrivelse af 27. juli 1990 udtalte Patentdirektoratet følgende:
 »Mærket er fundet uegnet til registrering, da det indeholder en  

 afbildning af en krone, der er egnet til at opfattes som den danske  

 kongekrone jf. varemærkelovens § 14, stk. 1, nr. 1.
 Da mærket endvidere indeholder ordet »DANISH« må ansøgningen  

 begrænses til at angå varer af dansk oprindelse.
For varer, der ikke er af dansk oprindelse er mærket uegnet til  

 registrering jf. varemærkelovens § 14, stk. 1, nr. 2.' Den 3. april 1991 afslog direktoratet ansøgningen under henvisning til  

 skrivelse af 27. juli 1990 og anførte:
 »Ansøgningen afslås herved, da mærket indeholder noget, der er egnet  

 til at vildlede, jf. bestemmelsen i § 14, stk. 1, nr. 2 i varemærkeloven, jf.  

 lovbekendtgørelse nr. 249 af 17. april 1989.
 Som meddelt i vort ovennævnte brev er begrundelsen, at mærket indeholder  

 ordet »DANISH«, og at mærket for andre varer end danske vil være  

 egnet til at vildlede.
 Ansøgningen afslås endvidere, da mærket uhjelmet indeholder  

 statskendetegn, jf. bestemmelsen i § 14, stk. 1, nr. 1 i varemærkeloven, jf.  

 lovbekendtgørelse nr. 249 af 17. april 1989.
Begrundelsen herfor er, at mærket indeholder en afbildning af en krone,  

 der er egnet til at opfattes som den danske kongekrone.' Denne afgørelse har klageren ved skrivelse af 3. juni 1991 indbragt for  

 Patentankenævnet med anmodning om omgørelse af direktoratets afgørelse.
I  

 ankebegrundelsen anførtes: .....
 »Nærværende ankesag angår kun, hvorvidt den i det ansøgte mærke viste  

 afbildning af en krone kan forveksles med /er egnet til at opfattes som den  

 danske kongekrone, jf. varemærkelovens § 14, stk. 1, nr. 1.
 Det bestrides ikke, at mærket pga. betegnelsen »DANISH« kan være  

 vildledende for varer, der ikke er af dansk oprindelse og herkomst.
 Imidlertid fremstilles den pågældende røgtobak i Danmark, hvorfor mine  

 klienter kun kan tilslutte sig en ændring af varefortegnelsen i klasse 34 til  

 »røgtobak af dansk oprindelse«, således at der ikke er risiko for,  

 at mærket vil være vildledende.
 Det bestrides imidlertid, at der er risiko for, at den i mærket viste  

 krone kan forveksles med den danske kongekrone.
Som bekendt er den danske kongekrone en lukket krone med fem synlige  

 bøjler og med kors og rigsæble øverst.
Til orientering vedlægges som bilag 2  

 en kopi af artikel i Advokaten 16/1989, s. 339-340, af arkivar Nils G.  

 Bartholdy, Rigsarkivet, der bærer titlen »Brug og misbrug af  

 kongekronen«.
Denne artikel indeholder forskellige tegninger af den  

 autoriserede kongekrone i forskellige størrelsesforhold.
 Til brug ved vurderingen af risikoen for forveksling vedlægges endvidere  

 en forstørrelse af det ansøgte mærke, jf. bilag 3.
Som det tydeligt fremgår af bilag 3 er den krone, som indgår i det ansøgte  

 mærke, en åben krone.
Der er ingen bøjler eller andre momenter i denne krone,  

 som bevirker, at kronen får det »lukkede« udseende, og således kan  

 være egnet til at forveksles med den danske kongekrone.
Oven i købet må  

 kronen antages at adskille sig væsentligt fra den krone, som vist i bilag 2,  

 s. 340, øverst til højre, nr. 5), som Rigsarkivet i øvrigt accepterede.
Denne  

 krone er efter vor opfattelse væsentlig mere kompakt og »lukket«  

 end kronen som vist i nærværende ansøgning, og det må derfor lægges til  

 grund, at Rigsarkivet efter al sandsynlighed næppe vil rejse indvendinger mod  

 mine klienters brug henholdsvis registrering af det ansøgte mærke og den deri  

 indeholdte afbildning af en krone.
Samtidig skal det gøres gældende, at en lang række ord- og  

 figurmærkeregistreringer i klasse 34 er accepteret til registrering  

 indeholdende afbildninger af forskellige kroner.
Flere af disse  

 registreringer indeholder afbildninger af kroner, der efter vor opfattelse  

 ligger væsentligt nærmere den danske kongekrone i udseende.
 Til dokumentation heraf vedlægges som bilag 4 kopi af en række kombinerede  

 ord- og figurmærkeregistreringer i klasse 34, alle indeholdende afbildninger  

 af kroner.' .....
 I anledning af klagen har Patentdirektoratet ved skrivelse af 18. oktober  

 1991 afgivet følgende udtalelse:
 »Klageren har i sit brev af 3. juni 1991 til Patentankenævnet anmodet  

 Ankenævnet om at omgøre den af Patentdirektoratet trufne afgørelse, således  

 at ansøgningen bliver fremmet til offentliggørelse i Dansk Varemærketidende.  

 Til støtte for anmodningen anfører klageren, at man ikke er enig med  

 Patentdirektoratet i, at den i det ansøgte mærke indeholdte afbildning af en  

 krone, kan forveksles med den danske kongekrone.
I brev herfra af 27. juli 1990 meddelte direktoratet, at ovennævnte  

 ansøgte mærke var fundet uegnet til registrering, da det indeholder en  

 afbildning af en krone, der er egnet til at opfattes som den danske  

 kongekrone.
Da mærket endvidere indeholder ordet »DANISH« anførte  

 direktoratet i samme skrivelse, at ansøgningen måtte begrænses til at angå  

 varer af dansk oprindelse, da mærket for andre varer ville være uegnet til  

 registrering i medfør af varemærkelovens § 14, stk. 1, nr. 2.
Ved svarfristens udløb anmodede klageren om, at fristen i sagen blev  

 forlænget med 4 måneder indtil den 27. marts 1991, hvilket direktoratet i  

 brev herfra af 30. november 1990 imødekom.
Samtidig meddelte direktoratet, at  

 en senere fristanmodning med samme begrundelse ikke ville blive imødekommet,  

 og at ansøgningen i så fald ville blive afslået.
Klageren anmodede den 27.  

 marts 1991, under henvisning til overvældende travlhed, om en forlængelse af  

 fristen med yderligere 4 måneder.
 Patentdirektoratet gav ikke yderligere frist i sagen, men afslog  

 ansøgningen i brev af 3. april 1991 i henhold til bestemmelsen i  

 varemærkelovens § 14, stk. 1, nr. 1 og nr. 2.
 Da ankesagen kun angår spørgsmålet om, hvorvidt den i det ansøgte mærke  

 viste afbildning af en krone kan forveksles med eller er egnet til at  

 opfattes som den danske kongekrone, vil kun denne del af afslagsbegrundelsen  

 blive kommenteret.
Direktoratet modtager hvert år flere ansøgninger af varemærker  

 indeholdende afbildninger af egentlige kroner eller mere eller mindre  

 stiliserede kroner.
Såfremt direktoratet er i tvivl om, hvorvidt en sådan  

 krone er forvekslelig med den officielle krone, forelægges spørgsmålet for  

 Rigsarkivet, der har den saglige kompetence på området.
Af Rigsarkivets  

 udtalelser er det muligt at udlede visse principper for, hvornår et  

 kronesymbol kan forveksles med den officielle krone.
Hertil kommer, at  

 Rigsarkivet i enkelte tilfælde direkte har udtrykt, hvilke principper, der  

 bør ligge bag direktoratets praksis, jf. f.eks. vedlagte skrivelse fra  

 Rigsarkivet af 29. juli 1991, hvoraf det fremgår, at »kun helt åbne  

 kroner, dvs. bestående af kronering og pailetter men uden bøjler, rigsæble og  

 kors eller dele af sådanne, kan uden videre betragtes som  

 registrerbare«.
På baggrund af Rigsarkivets udtalelser, har direktoratet i den  

 foreliggende sag vurderet, at den indeholdte krone indeholder hovedparten af  

 de særlige kendetegn, der er karakteristisk for den officielle krone, hvorfor  

 man ikke fandt det nødvendigt at forelægge sagen for Rigsarkivet.
Kronen i  

 mærket har således 5 synlige bøjler med kors og rigsæble øverst.
Der er tale  

 om en åben krone, men de yderste bøjler er bukket indad og giver således  

 kronen en lukket karakter.
Det bemærkes, at det forhold, at kronen er åben  

 ikke er tilstrækkeligt til at forveksling med den officielle krone ikke kan  

 foreligge, jf. eksemplerne på side 340 i det som bilag 2 med klagen indsendte  

 materiale.
Vi finder det derfor med rette, at direktoratet har fundet kronen i mærket  

 forvekslelig med den danske kongekrone og som følge heraf har afslået  

 ansøgningen bl.a. under henvisning til varemærkelovens § 14, stk. 1, nr. 1.  

 Der ses derfor ikke at være grundlag for at imødekomme klagerens påstand.' Ankenævnet har behandlet sagen på sit møde den 16. oktober 1992.
For klageren mødte cand.jur.
Henrik Jespersen, som i det væsentlige  

 henholdt sig til de til Direktoratet og Nævnet afgivne, skriftlige indlæg,  

 som nærmere blev uddybet og kommenteret.
 Ankenævnet skal udtale:
I henhold til de af Patentdirektoratet anførte grunde og idet det for  

 Ankenævnet anførte ikke findes at kunne føre til andet resultat bestemmes:
 Den påklagede afgørelse stadfæstes.
