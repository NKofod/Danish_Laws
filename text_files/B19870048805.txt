 I medfør af § 2, stk. 2 i lov om boliger for ældre og personer med  

 handicap, jf. lov nr. 378 af 10. juni 1987, fastsættes:
 § 1.  Det er en betingelse for kommunalbestyrelsens  

 tilsagn om lån, rentebidrag, afdragsbidrag og garanti for lån til opførelse  

 eller indretning af ældreboliger, at byggeriets anskaffelsessum ikke  

 overstiger de i § 2 fastsatte udgiftsrammer.
 Stk. 2.  Kommunalbestyrelsen kan ikke godkende  

 igangsættelse af byggerier, hvis dette efter at have været udbudt under  

 iagttagelse af bestemmelserne i Byggestyrelsens cirkulære af 6. januar 1983  

 om udbudet af bygge- og anlægsarbejder, overskrider de i § 2 fastsatte  

 udgiftsrammer.
Stk. 3.  Kommunalbestyrelsen kan kun godkende  

 byggeregnskabet efter byggeriets færdiggørelse, såfremt den endelige  

 anskaffelsessum ikke overstiger den af kommunalbestyrelsen på  

 igangsættelsestidspunktet godkendte anskaffelsessum.
Kommunalbestyrelsen kan  

 dog godkende uforudseelige merudgifter med indtil 2 pct. af den tidligere  

 godkendte anskaffelsessum.
§ 2.  Rammebeløbet for anskaffelsessummen pr.  

 boligenhed fastsættes pr. 1. juli 1987 til 548.010 kr. i hovedstadsområdet og  

 500.910 kr. i det øvrige land.
Rammebeløbet pr. m2 bruttoetageareal, jf.  

 Boligstyrelsens bekendtgørelse nr. 311 af 27. juni 1983, må dog højst udgøre  

 9.820 kr. pr. m2 i hovedstadsområdet og 8.970 kr. pr. m2 i det øvrige land.  

 Rammebeløbet reguleres og justeres efter samme retningslinier som gælder for  

 almennyttigt boligbyggeri i medfør af § 56 i lov om boligbyggeri, jf.  

 lovbekendtgørelse nr. 51 af 22. januar 1987. Rammebeløbene offentliggøres i  

 Statstidende den 2. tirsdag i januar, april, juli og oktober måned.
 Stk. 2.  Såfremt kommunalbestyrelsen i særlige tilfælde  

 beslutter, at ældreboligerne ikke skal forsynes med eget køkken, reduceres de  

 i stk. 1 nævnte rammebeløb med 7 pct.
 Stk. 3.  Ved tilsagn om støtte til ombygning af en  

 eksisterende ejendom til ældreboliger, reduceres de i stk. 1 nævnte  

 rammebeløb med 16 pct., såfremt ejendommen ikke overdrages til et  

 almennyttigt boligselskab, en selvejende institution eller en pensionskasse  

 med henblik på indretning af ældreboliger.
 Stk. 4.  Ved installation af elevator i forbindelse med  

 etablering af ældreboliger ydes et tillæg til de efter stk. 1-3 beregnede  

 rammebeløb på kr. 80.000 kr. pr. elevator pr. etage, som elevatoren betjener.  

 Det er en betingelse for ydelse af tillægget, at elevatoren betjener mindst 2  

 boliger pr. etage.
§ 3.  Udgiften til byggelånsrenter kan afholdes uden  

 for de i § 2 fastsatte rammebeløb.
På byggeregnskabet kan dog kun medtages en  

 renteudgift, der svarer til byggelånsrenten på den samlede anskaffelsessum  

 (ekskl. byggelånsrenter) i halvdelen af sædvanlig byggetid.
 § 4.  De i § 2 fastsatte udgiftsrammer vil kunne  

 reguleres i oktober kvartal 1987 efter forhandling med Kommunernes  

 Landsforening.
 § 5.  Bekendtgørelsen har virkning fra 1. juli 1987.
