 Cirkulære af 1. Juli 1939 til samtlige autoriserede Destruktionsanstalter.
 Det indskærpes herved, at det er Destruktionsanstalterne forbudt at  

 anvende Opkøbere, medmindre der foreligger Tilladelse hertil fra Ministeriet  

 for Landbrug og Fiskeri.
Det paalægges Destruktionsanstalterne selv at indsamle og transportere selvdøde Dyr og Raavarer, der  

 behandles paa Fabrikkerne, at forsyne de til Transporten anvendte Automobiler, Jernbanevogne  

 m. m. med tydelig Paamaling, hvoraf fremgaar, at Vognene tilhører vedkommende  

 Destruktionsanstalt, at forsyne Kvitteringer for modtagne Varer, Fakturaer o. lign. med  

 vedkommende Destruktionsanstalts Firmamærke, og at føre selvdøde Dyr og indsamlede Raavarer direkte til Destruktionsanstalten.
Der maa ikke indrettes Samlepladser udenfor Destruktionsanstalterne.
Til  

 Transport af selvdøde Dyr samt til Transport af uemballeret Kød og  

 Slagteaffald bestemt til Destruktion maa kun benyttes særlige af  

 Veterinærdirektoratet forud godkendte Automobiler (eller Vogne), hvis For- og  

 Sidestykker skal være mindst 1 Meter høje og det faste Bagstykke mindst 25 cm  

 højt.
Den bevægelige Del af Bagstykket skal i lukket Tilstand kunne  

 fastklemmes tæt til den øvrige Vognkasse.
Vognkassens Bund samt Sider og For-  

 og Bagstykke i mindst 1 Meters Højde skal indvendig være beklædt med  

 sammensvejsede galvaniserede Jernplader af mindst 2 mm's Tykkelse.
Taget kan  

 være konstrueret som Laag, Skydelaag eller som forskydeligt Jalousi.
For  

 Rengøringen af Vognens Indre skal anbringes en Aftapningshane, som bør være  

 mindst 75 mm.
Endvidere skal Vognene være forsynet med en Kran af passende  

 Størrelse med tilhørende Kæder og Haandspil.
Ministeriet for Landbrug og Fiskeri, den  

 1. juli 1939 P.M.V.
