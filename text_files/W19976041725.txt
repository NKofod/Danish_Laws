Adoption.
Helbred - kolostomi Samrådet meddelte afslag på en  

 ansøgning om godkendelse som adoptanter til et udenlandsk barn  

 på grund af ansøgerindens helbredsforhold.
Afslaget var begrundet i, at ansøgerinden i 1991  

 var blevet opereret for en tumor i endetarmen og havde fået anlagt  

 permanent kolostomi.
Det fremgik af et udskrivningsbrev, at den fjernede  

 tumor var adenocarcinom diff. svarende til grad II.
Dukes type B.
Der var  

 ingen tegn på lymfeknudemetastaser eller anden spredning.
 I en udtalelse indhentet til brug for klagesagens  

 behandling udtalte professor, overlæge, dr. med Ole Kronborg, bl.a. at  

 risikoen for at få recidiv af kræftsvulsten var negligeabel, og  

 at ansøgerindens prognose ville være god, såfremt kun fik  

 foretaget kikkertundersøgelse af tyktarmen hvert 2. år, da en  

 eventuel ny svulst med stor sandsynlighed ville blive fundet i et tidligt  

 stadium.
 På dette grundlag besluttede nævnet at sende  

 sagen tilbage til samrådet til fortsat forundersøgelse og ny  

 afgørelse i 1. instans, idet nævnet i den konkrete sag ikke  

 fandt, at de helbredsmæssige forhold i sig selv var til hinder for  

 godkendelse til adoption.
