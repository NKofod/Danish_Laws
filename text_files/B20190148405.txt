Bekendtgørelse om bekæmpelse af Lumpy skin disease1) I medfør af § 27, stk. 2, § 29, § 30, stk. 1 og 3, § 33, § 34, § 44, stk. 1, § 67 og § 70, stk. 3, i lov om hold af dyr, jf. lovbekendtgørelse nr. 1 af 2. januar 2019, fastsættes efter bemyndigelse i henhold til § 7, nr. 1, og § 10, stk. 1, nr. 1 og 4, i bekendtgørelse nr. 1614 af 18. december 2018 om Fødevarestyrelsens opgaver og beføjelser:
Anvendelsesområde og definitioner § 1. Denne bekendtgørelse vedrører bekæmpelse af Lumpy skin disease hos kvæg.
 Stk. 2. I denne bekendtgørelse forstås ved:
 1) Modtagelig art: Kvæg.
 2) Husdyrbrug: Enhver lokaliltet, ejendom, konstruktion, eller i tilfælde af frilandsproduktion ethvert område, hvor der holdes dyr eller opbevares avlsmateriale midlertidigt eller permanent, undtagen:
a) husstande, hvor der udelukkende holdes selskabsdyr, eller b) dyrlægepraksis eller -klinik.
 3) Ejer eller bruger: Den eller de fysiske eller juridiske personer, der ejer ét eller flere dyr af modtagelige arter eller har til opgave at passe det eller dem, mod eller uden vederlag.
 4) Vektor: Bidende insekter.
 5) Beskyttelseszone: En zone med en radius på 3 km omkring hver smittet husdyrbrug, jf. dog § 10, stk. 4.
 6) Overvågningszone: En zone med en radius på mindst 10 km omkring hver smittet husdyrbrug, jf. dog § 10, stk. 4.
Anmeldelse § 2. Ejere eller brugere af den modtagelige art skal ved mistanke om eller bekræftelse af Lumpy skin disease på husdyrbruget straks tilkalde en dyrlæge.
 Stk. 2. Tilkaldelse eller anmeldelse, jf. stk. 1, skal ske, såfremt der hos den modtagelige art påvises feber og nedstemthed samt et eller flere af følgende symptomer eller obduktionsfund: velafgrænsede hævelser i huden, slimhinder, mule, næsebor, mundhule eller indre organer, forstørrede lymfeknuder, ødem i yver, bryst eller ben, eller afmagring.
 Stk. 3. Tilkaldes en dyrlæge på grund af mistanke om Lumpy skin disease, jf. stk.1, eller får en dyrlæge i øvrigt i forbindelse med sit arbejde mistanke om forekomst af Lumpy skin disease, skal dyrlægen snarest foretage en undersøgelse af det mistænkte dyr.
 Stk. 4. Hvis dyrlægen efter undersøgelsen ikke kan afkræfte mistanken om Lumpy skin disease, skal dyrlægen straks underrette Fødevarestyrelsen om mistanken.
 Stk. 5. Den, der får mistanke om forekomst af Lumpy skin disease hos vildtlevende dyr af modtagelige arter, skal straks anmelde det til Fødevarestyrelsen.
Mistanke § 3. Ejeren eller brugeren af den modtagelige art, der mistænkes for at være smittet med Lumpy skin disease, skal, indtil det offentlige tilsyn er iværksat, jf. § 4, påse, at ingen dyr af modtagelige arter flyttes til eller fra husdyrbruget, samt at dyr af modtagelige arter lukkes inde i stalde eller lignende.
 § 4. Et husdyrbrug, hvor der forefindes dyr, som mistænkes for at være smittet med Lumpy skin disease, pålægges af Fødevarestyrelsen et offentligt tilsyn, der omfatter, at:
1) Ejer eller bruger skal lade foretage en optælling over bestanden af dyr af modtagelige arter på husdyrbruget.
For hver art angives, hvor mange dyr af modtagelige arter der allerede er døde eller mistænkes for at være smittede.
2) Ejer eller bruger skal lade foretage en optælling af dyr af modtagelige arter, der fødes og dør på husdyrbruget i den periode, hvor der foreligger mistanke.
Optællingerne skal ajourføres dagligt.
Oplysningerne skal opbevares i mindst fem år og skal på anmodning forevises Fødevarestyrelsen.
3) Ejer eller bruger skal lade foretage en opgørelse over de steder, hvor der er gunstige vilkår for vektorens overlevelse, eller hvor den kan opholde sig, navnlig steder der er gunstige for dens reproduktion.
Der skal anvendes passende insektbekæmpelsesmidler på disse steder.
 4) Al flytning af dyr af modtagelige arter til eller fra husdyrbruget er forbudt.
5) Ejer eller bruger skal påse, at dyr af modtagelige arter lukkes inde.
Fødevarestyrelsen kan dog på nærmere fastsatte vilkår tillade, at dyr af modtagelige arter holdes ude.
Ejer eller bruger af husdyrbruget skal anvende passende desinfektionsmidler ved ind- og udgangene til de bygninger, lokaler og andre steder, der tjener som stalde for dyr af modtagelige arter, samt ved husdyrbrugets ind- og udgange.
 6) Ejer eller bruger af husdyrbruget skal lade udtage prøver til laboratorieundersøgelser efter Fødevarestyrelsens anvisninger.
 7) Ejer eller bruger skal påse, at døde dyr af modtagelige art destrueres eller bortskaffes efter Fødevarestyrelsens anvisninger.
 8) Ejer eller bruger skal påse, at sæd, embryoner og oocytter fra dyr af modtagelige arter, der opbevares på husdyrbruget, ikke fjernes uden Fødevarestyrelsens tilladelse.
Stk. 2. Et mistænkt husdyrbrug tilses regelmæssigt af Fødevarestyrelsen.
I forbindelse med besøget foretages en grundig klinisk undersøgelse eller aflivning af mistænkte dyr af modtagelige arter samt eventuelt udtagelse af prøver til laboratorieundersøgelse.
 Stk. 3. På et husdyrbrug, hvor der forefindes dyr af modtagelige arter, som mistænkes for at være smittede med Lumpy skin disease, foretager Fødevarestyrelsen en epidemiologisk undersøgelse, jf. § 9.
 Stk. 4. På et mistænkt husdyrbrug kan Fødevarestyrelsen træffe afgørelse om, hvorvidt personer, dyr af andre arter, der ikke er modtagelige for sygdommen, og køretøjer må forlade eller komme ind på husdyrbruget.
 Stk. 5. På et mistænkt husdyrbrug kan Fødevarestyrelsen træffe afgørelse om, hvorvidt kød eller dyrekroppe, foder, materiel, affald, husdyrgødning, brugt strøelse og alt andet, der kan tænkes at overføre sygdommen, må fjernes fra husdyrbruget.
 Stk. 6. Ejer eller bruger skal, indtil det offentlige tilsyn er iværksat, selv påse, at de i stk. 1, nr. 4 og 5, nævnte foranstaltninger følges.
 Stk. 7. Tilsynet ophæves af Fødevarestyrelsen, når mistanken om Lumpy skin disease er afkræftet.
 § 5. Foranstaltningerne nævnt i § 4 finder ligeledes anvendelse på husdyrbrug, hvis geografiske beliggenhed eller kontakt med det mistænkte husdyrbrug giver Fødevarestyrelsen anledning til mistanke om en eventuel smittespredning.
Bekæmpelse § 6. Et husdyrbrug skal anses for værende smittet med Lumpy skin disease, såfremt det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist Lumpy skin diseasevirus i materiale fra dyr af modtagelige arter på husdyrbruget.
I tilfælde af en epidemi kan Fødevarestyrelsen anse et husdyrbrug for værende smittet alene på grundlag af kliniske symptomer eller epidemiologiske resultater.
 § 7. Et husdyrbrug, som anses for værende smittede med Lumpy skin disease, pålægges af Fødevarestyrelsen et offentligt tilsyn, der omfatter, at:
 1) De modtagelige arter nedslås, i det omfang Fødevarestyrelsen skønner det nødvendigt for at hindre smittespredning.
 2) Ejer eller bruger skal lade døde dyr af modtagelige arter destruere, bortskaffe, brænde eller nedgrave efter Fødevarestyrelsens anvisning.
 3) Affald såsom foder, strøelse, gødning og gylle, som kan være inficeret, destrueres eller behandles efter Fødevarestyrelsens anvisning.
4) Ejer eller bruger skal påse, at sæd, embryoner og oocytter fra modtagelige arter, der opbevares på husdyrbruget, destrueres.
Fødevarestyrelsen kan dog, på nærmere fastsatte vilkår, tillade, at produkterne anvendes.
 5) Ejer eller bruger skal påse, at bygninger, der tjener som stalde for modtagelige arter, samt transportkøretøjer og andet materiel, der kan tænkes at være inficeret, rengøres og desinficeres efter Fødevarestyrelsens anvisning.
 Stk. 2. På et husdyrbrug, hvor der forefindes dyr af modtagelige arter, som anses for smittet med Lumpy skin disease, foretager Fødevarestyrelsen en epidemiologisk undersøgelse, jf. § 9.
 Stk. 3. Sæd, embryoner og oocytter, der er opsamlet fra dyr af modtagelige arter på husdyrbruget i en periode, hvor smitten antages at have været på husdyrbruget, opspores af Fødevarestyrelsen og skal af ejeren lade destruere efter Fødevarestyrelsens anvisninger.
 § 8. Foranstaltningerne i § 7 finder ligeledes anvendelse på husdyrbrug, såfremt disse husdyrbrugs beliggenhed eller kontakt med det smittede husdyrbrug, giver Fødevarestyrelsen anledning til mistanke om smittespredning.
Epidemiologisk undersøgelse § 9. En epidemiologisk undersøgelse iværksat i medfør af denne bekendtgørelse og kan omfatte:
 1) Det tidsrum, hvor der kan være forekommet Lumpy skin disease på husdyrbruget.
 2) Oplysninger om mulig oprindelse af Lumpy skin disease på husdyrbruget samt identifikation af andre husdyrbrug, hvor der findes dyr af modtagelige arter, som kan være blevet smittede ad samme vej.
 3) Angivelse af vektorernes forekomst og fordeling.
 4) Oplysninger om flytninger af dyr af modtagelige arter fra eller til husdyrbruget, herunder fjernelse af døde dyr af modtagelige arter.
Beskyttelseszone § 10. Når der er konstateret Lumpy skin disease opretter Fødevarestyrelsen en beskyttelseszone omkring det smitteramte husdyrbrug.
I beskyttelseszonen er al flytning af dyr af modtagelige arter forbudt, jf. dog stk. 2, og ejer eller bruger af husdyrbrug med dyr af modtagelige arter skal, 1) informere Fødevarestyrelsen om husdyrbrugets nøjagtige beliggenhed samt antal af dyr af modtagelige arter og af antallet af dyr af andre dyrearter, der holdes på husdyrbruget, 2) på Fødevarestyrelsens anvisning lade dyrene underkaste en regelmæssig klinisk inspektion, og 3) på Fødevarestyrelsens anmodning lade udtage prøver af dyr af modtagelige arter med henblik på gennemførelse af en laboratoriemæssig undersøgelse for Lumpy skin disease.
 Stk. 2. Fødevarestyrelsen kan på nærmere fastsatte vilkår tillade, at dyr af modtagelige arter fjernes fra husdyrbrug i beskyttelseszonen, såfremt de transporteres direkte til:
1) et slagteri udpeget af Fødevarestyrelsen til nødslagtning, eller 2) under særlige omstændigheder til et andet sted i beskyttelseszonen.
 Stk. 3. Avlsmateriale må ikke til- eller fraføres husdyrbrug uden Fødevarestyrelsens tilladelse.
 Stk. 4. Fødevarestyrelsen kan udvide eller indskrænke beskyttelseszonen.
 Stk. 5. Beskyttelseszonen ophæves af Fødevarestyrelsen.
Overvågningszone § 11. Samtidig med oprettelse af den i § 10 omhandlede beskyttelseszone opretter Fødevarestyrelsen en overvågningszone.
I overvågningszonen skal følgende bestemmelser overholdes:
 1) Ejer eller bruger af husdyrbrug med dyr af modtagelige arter skal informerer Fødevarestyrelsen om husdyrbrugets nøjagtige beliggenhed samt antal af dyr af modtagelige arter og antallet af dyr af andre dyrearter, der holdes på husdyrbruget.
 2) Dyr af modtagelige arter må ikke flyttes ad offentlig vej, med mindre de føres til græsning eller opstaldning, dog kan Fødevarestyrelsen tillade, at dyr af modtagelige arter føres i transit uden aflæsning eller ophold, ad vej eller jernbane.
 3) Køretøjer og materiel, som er anvendt inden for overvågningszonen til transport af dyr af modtagelige arter samt eventuelt forurenet materiale fra et husdyrbrug eller fra et slagteri, der ligger i overvågningszonen, må ikke fjernes, uden at disse er blevet rengjort og desinficeret efter Fødevarestyrelsens anvisning.
 4) Avlsmateriale af modtagelige arter, må ikke til eller fraføres et husdyrbrug uden Fødevarestyrelsens tilladelse.
 Stk. 2. Transport af dyr af modtagelige arter i henhold til stk. 1, må kun finde sted med Fødevarestyrelsens tilladelse.
 Stk. 3. Fødevarestyrelsen kan dog på nærmere fastsatte vilkår tillade, at dyr af modtagelige arter fjernes fra husdyrbrug i overvågningszonen, såfremt de transporteres direkte til:
 1) Et slagteri udpeget af Fødevarestyrelsen til omgående slagtning.
 2) Under særlige omstændigheder til et andet sted i overvågningszonen.
 Stk. 4. Fødevarestyrelsen kan udvide eller indskrænke overvågningszonen.
 Stk. 5. Overvågningszonen ophæves af Fødevarestyrelsen.
Vaccination § 12. Det er ikke tilladt at vaccinere mod Lumpy skin disease, jf. dog stk. 2.
 Stk. 2. Fødevarestyrelsen kan ved udbrud af Lumpy skin disease påbyde vaccination af dyr af modtagelig art.
Straf- og ikrafttrædelsesbestemmelser § 13. Med bøde straffes den, der:
1) overtræder § 2, § 3, § 4, stk. 1, § 5, § 7, stk. 1, nr. 1-3, eller stk. 3, § 8, § 10, stk. 1, § 11, stk. 1, eller § 12, eller 2) tilsidesætter anvisninger eller vilkår fastsat i medfør af § 4, stk. 1, nr. 5, eller stk. 4 eller 5, § 7, stk. 1, nr. 4, 2. pkt., eller stk. 3, § 11, stk. 2 eller 3, eller § 10 stk. 2.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 14. Bekendtgørelsen træder i kraft den 1. januar 2020.
 Stk. 2. Bekendtgørelse nr. 139 af 6. marts 2003 om bekæmpelse af Lumpy skin disease ophæves.
Fødevarestyrelsen, den 12. december 2019 P.D.V  Hanne Larsen / Marianne Marer 1) Bekendtgørelsen gennemfører dele af Rådets direktiv 92/119/EØF af 17. december 1992 om generelle Fællesskabs foranstaltninger til bekæmpelse af visse dyresygdomme samt om specifikke foranstaltninger vedrørende blæreudslet hos svin, EU-tidende 1993, nr.
L 62, s. 69.
