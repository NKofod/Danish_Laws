 I medfør af § 1, stk. 2 og 3, og § 3, stk. 1, i lov om pas til danske  

 statsborgere m.v., jf. lovbekendtgørelse nr. 586. af 1. september 1986  

 (pasloven) og § 12, stk. 1, i bekendtgørelse nr. 575 af 27. august 1987  

 (pasbekendtgørelsen) bestemmes herved følgende:.
Udstedelse af pas § 1.  Ansøgning om pas skal indgives på en særlig  

 ansøgningsblanket.
 § 2.  Pas må kun udstedes til personer, der har dansk  

 indfødsret, jf. dog pasbekendtgørelsens § 22, og udlændingebekendtgørelsens  

 §§ 6-7.
 Stk. 2.  Det er i almindelighed tilstrækkeligt bevis for  

 dansk indfødsret, at pasansøgeren ifølge et efter den 1. oktober 1949 udstedt  

 pas eller ifølge dåbs- eller navneattest (fødselsattest ved fødsel i de  

 sønderjydske landsdele) er født i Danmark, medmindre særlige omstændigheder,  

 for eksempel ansøgerens navn eller øvrige oplysninger, tyder på, at den  

 pågældende ikke er født af danske forældre.
Stk. 3.  Hvis pasansøgeren ikke ved fødsel har erhvervet  

 dansk indfødsret, eller har ansøgeren mistet sin danske indfødsret, skal der  

 forevises dokumentation for, at den pågældende senere har erhvervet eller  

 generhvervet dansk indfødsret.
Denne dokumentation kan for eksempel være  

 indfødsretbevis eller for kvinders vedkommende vielsesattest, hvoraf fremgår,  

 at ægteskabet er indgået før den 1. januar 1951, i forbindelse med sædvanlig  

 dokumentation for, at ægtemanden har dansk indfødsret.
 Stk. 4.  Ved udstedelse af pas til personer, der gør  

 gældende at have erhvervet dansk indfødsret i medfør af lov nr. 474 af 5.  

 september 1920 om erhvervelse af dansk indfødsret i anledning af de  

 sønderjydske landsdeles indlemmelse i Danmark, jf. lov nr. 247 af 12. juni  

 1922, bør de tilvejebragte bevisligheder for ansøgerens indfødsret, identitet  

 og bopæl sammenholdes med den i vedkommende politikreds førte fortegnelse  

 over udlændinge.
 § 3.  Hvis det er tvivlsomt, om pasansøgeren er dansk  

 statsborger, bør den pågældende afhøres nærmere til oplysning herom, og der  

 bør rettes henvendelse til rigspolitichefen, Den Centrale Politiafdeling.
 § 4.  Er der til pasansøgeren tidligere udstedt pas,  

 der oplyses at være bortkommet eller tilintetgjort, bør der afkræves den  

 pågældende en redegørelse herom.
Stk. 2.  Var passet ikke udløbet, da det bortkom, bør  

 der, forinden nyt pas udstedes, om fornødent foretages en politimæssig  

 undersøgelse til oplysning om, hvorledes passet er bortkommet, herunder om  

 der er sket misbrug af passet.
Passet registreres som eftersøgt i Det  

 Centrale Pasregister.
 Stk. 3.  Ønsker indehaveren nyt pas, kan sådant udstedes  

 efter sædvanlige regler, herunder mod betaling af sædvanligt gebyr.
 § 5.  Politimesteren eller i København  

 politidirektøren bemyndiges til at udstede de i pasbekendtgørelsens §§ 12-13  

 nævnte ekstra pas.
 Stk. 2.  Ansøgeren vejledes om, at et ekstra pas kun må  

 anvendes til den eller de rejser, det er udstedt med henblik på.
 § 6.  Forinden fællespas udstedes, skal eftersyn af  

 registre finde sted efter de regler, der er fastsat i § 7.
Nægtelse og inddragelse af pas § 7.  I forbindelse med registrering af passet i Det  

 Centrale Pasregister undersøges det, om pasansøgeren er eftersøgt, eller om  

 der er grundlag for nægtelse eller inddragelse af pas.
 Stk. 2.  Det skal endvidere ved forespørgsel til  

 pasregisteret konstateres, om pasansøgeren tidligere har fået udstedt pas,  

 som stadig er gyldigt.
§ 8.  I de tilfælde, hvor politiet efter § 2, stk. 1,  

 nr. 1, i pasloven kan nægte at udstede eller kan inddrage et allerede udstedt  

 pas, træffes bestemmelse om udstedelse eller inddragelse af pas af  

 politimesteren eller politidirektøren i den politikreds, hvor der er rejst  

 sigtelse imod pasansøgeren.
Kan pasinddragelse eller pasnægtelse ske efter §  

 2, stk. 1, nr. 2, i pasloven, træffes beslutning om pasudstedelse eller  

 -inddragelse af den politimester, som det påhviler at iværksætte  

 straffuldbyrdelsen.
 Stk. 2.  Er pasansøgeren idømt bødestraf eller  

 konfiskation, nægtes pas under normale omstændigheder ikke, hvis det på  

 betryggende måde er konstateret, at den pågældende ikke ejer midler, hvori  

 der kan søges dækning for statskassens krav.
 Stk. 3.  Er pasansøgeren ved prøveløsladelse eller  

 betinget benådning løsladt under tilsyn, kan pas kun udstedes efter  

 forhandling med tilsynsmyndigheden.
 Stk. 4.  Med hjemmel i § 2, stk. 1, nr. 3, i pasloven  

 kan pasudstedelse nægtes eller pas inddrages over for blandt andet personer,  

 der af politiet er kendt som bidragspligtige, og som påtænker at forlade  

 Danmark for bestandig eller på ubestemt tid, indtil de opfylder deres  

 forpligtigelser i henhold til § 19 i lov om inddrivelse af underholdsbidrag,  

 jf. lovbekendtgørelse nr. 631 af 15. september 1986. Der vil i almindelighed  

 ikke være noget til hinder for, at der udstedes pas til bidragspligtige, der  

 agter at søge hyre på skib i udenrigsfart.
 Stk. 5.  Bestemmelsen i stk. 4 kan ikke anvendes over  

 for bidragspligtige, der opholder sig i udlandet.
 § 9.  Hvis udstedelse af pas nægtes, eller hvis et  

 allerede udstedt pas inddrages, skal politiet i medfør af § 2, stk. 2, i  

 pasloven efter anmodning omgående indbringe afgørelsen for den efter lovens §  

 2, stk. 3, kompetente ret.
 Stk. 2.  Politiet gør skriftligt den pågældende bekendt  

 med pasnægtelsen eller pasinddragelsen samt med retten til at få afgørelsen  

 indbragt for domstolene.
 Stk. 3.  Opholder vedkommende sig i udlandet, skal  

 politiet søge rettens godkendelse, inde inddragelse kan ske.
Udfyldelse af pasblanketter § 10.  Pas udfærdiges kun på de godkendte  

 pasblanketter.
 Stk. 2.  For personer, der er hjemmehørende i Grønland  

 eller på Færøerne, udfærdiges pas på særlige grønlandske, henholdsvis færøske  

 pasblanketter.
 § 11.  Før passets udfærdigelse skal der foretages en  

 nøjagtig måling af pasansøgeren uden hovedbeklædning, men med fodtøj.
 § 12.  Pasindehaverens fulde navn skal anføres i  

 passet på side 2 (rubrik 1 og 2) med kaldenavnet understreget.
§ 13.  Pasansøgerens øjenfarve skal angives i passet  

 på side 3 (rubrik 13). Farven angives på dansk, engelsk og fransk.
Følgende  

 farver eller kombinationer af 2 af følgende farver anvendes:
 § 14.  Fotografiet klæbes ind i passet i klæbefeltet  

 på side 2.
 Der anbringes en ring gennem fotografiets øverste højre hjørne.  

 Fotografiet stemples med embedets prægestempel, således at dette aftrykkes  

 delvis på fotografiet, delvis uden for dette.
Stk. 2.  Pasblanketten skal udfyldes med tydelig  

 håndskrift og uden rettelse.
Pasindehaverens navn skal skrives med  

 blokbogstaver.
Pasblanketten udfyldes så vidt muligt med sort farve.
 § 15.  Embedets stempel påføres passet på side 2  

 (rubrik 9). I samme rubrik underskrives passet af politimesteren, i København  

 politidirektøren, eller efter dennes bemyndigelse af en ansat ved embedet.
 Stk. 2.  Efter indskrivning af børn under 15 år i pas  

 skal den pasudstedende myndighed på passets side 3 eller side 4 påføre  

 embedets stempel.
 § 16.  Pasansøgerens underskrift påføres på side 2  

 (rubrik 10). Er dette ikke muligt, fordi pasansøgeren på grund af alder eller  

 sygdom ikke kan udfylde blanketten, sættes embedets stempel i  

 underskriftsrubrikken.
§ 17.  Ved rettelse af navn i pas skal den  

 pasudstedende myndighed på passets side 2 (rubrik 1 og/eller rubrik 2)  

 overstrege hele den rubrik, hvor det sker ændring, og pasindehaverens  

 underskrift (rubrik 10). Begge steder anføres »Se side 5«.
På side  

 5 anføres indholdet af den rubrik, hvori der sker ændring, med det nu  

 benyttede navn, og pasindehaveren skriver derunder sin underskrift med det nu  

 benyttede navn.
Ved dateret påtegning, der forsynes med embedets stempel,  

 angives på samme side grundlaget for rettelsen, for eksempel »Navnet  

 ændret ved ægteskab«.
 § 18.  Den i pasbekendtgørelsens § 26, stk. 1, nævnte  

 annullering sker, ved at passets omslagssider og siderne 1-4 gennemhulles,  

 ligesom side 1 overstemples med ordet »ANNULLERET«.
Gebyr, regnskabsførelse og registrering § 19.  Ved udstedelse af fællespas skal den ved  

 embedet ansatte, der underskriver passet, sikre sig, at dette er indført i en  

 pasprotokol, idet den pågældende samtidig med underskriften i passet sætter  

 sit mærke i protokollen i gebyrrubrikken.
 Stk. 2.  Gebyr føres til indtægt efter de regler, der  

 gælder for almindelige pas, bortset fra § 24.
 § 20.  Pas, som udstedes til personer, der er fyldt 18  

 år, men ikke fyldt 67 år, udstedes på blanketter i serie »A«.
 Stk. 2.  Pas, der udstedes til personer under 18 år  

 eller over 67 år, udstedes på blanketter i serie »B«.
§ 21.  De indkomne gebyrer for enkeltpas til danske  

 statsborgere indføres summarisk i en bikassebog (P 193), idet der dagligt  

 anføres det samlede gebyrbeløb for pas i henholdsvis serie A og serie B.  

 Samtidig anføres det første og sidste nummer for de til gebyrerne svarende  

 pasblanketter.
Numrene på makulerede pasblanketter anføres særskilt.
 Stk. 2.  Pasblanketterne skal anvendes i nummerfølge.
 § 22.  Pasudstedelsen kan henlægges til en særlig  

 afdeling (politistation). Pasblanketterne sendes da til afdelingen, ledsaget  

 af en fortegnelse i 2 eksemplarer over numrene på de fremsendte blanketter.
Stk. 2.  Det ene eksemplar af fortegnelsen skal forblive  

 i vedkommende afdeling.
Det andet eksemplar tilbagesendes til politimesteren  

 med afdelingens kvittering og opbevares som bilag til hovedkontorets  

 pasregnskab.
 § 23.  Pasblanketterne skal opbevares på omhyggelig  

 måde, uden for kontortiden under forsvarlig lås og lukke.
§ 24.  I forbindelse med regnskabsaflæggelsen  

 vedrørende gebyrer for udstedelse af pas udfærdiges en særskilt opstilling  

 indeholdende oplysning om numrene på de pas, som er anvendt i den måned, som  

 regnskabet vedrører.
Opstillingen vedlægges regnskabet.
 Stk. 2.  Såfremt pasudstedelsen foruden til  

 politikredsens hovedkontor er henlagt til en særlig afdeling, anføres tillige  

 oplysning om numrene på eventuelt oversprungne og endnu ikke anvendte  

 pasblanketter.
Stk. 3.  I forbindelse med den i stk. 1 nævnte  

 opstilling udarbejdes desuden i to eksemplarer en fortegnelse over makulerede  

 pasblanketter i den måned, som regnskabet vedrører.
Begge eksemplarer af  

 fortegnelsen attesteres af politimesteren eller i København politidirektøren  

 eller den, som pågældende bemyndiger dertil.
Begge eksemplarer afleveres  

 sammen med de makulerede pasblanketter til bogholderen.
Det ene eksemplar  

 vedlægges månedsregnskabet, som indsendes til rigsrevisionen, medens det  

 andet eksemplar lægges ved embedets regnskab.
Stk. 4.  Makulerede pasblanketter opbevares adskilt i  

 serierne A og B.
Opbevaringen vedvarer mindst indtil 2 måneder efter at den i  

 stk. 3 nævnte fortegnelse er attesteret, hvorefter pasblanketterne kan  

 destrueres.
Destruktion skal ske ved afgivelse til forbrændingsanstalt eller  

 ved anden fuldstændig destruktion.
 Stk. 5.  Makulering af pasblanketter foretages på den  

 måde, der er angivet i § 18.
 Stk. 6.  Ved gebyrfri udstedelse af nyt pas inddrages og  

 annulleres det fejlbehæftede pas på den måde, som er angivet i § 18,  

 hvorefter det vedlægges regnskabet som kassebilag.
 § 25.  Ved udfærdigelse af pas påtegnes de modtagne  

 pasansøgninger med passets løbenummer og pasansøgerens signalement.
 Stk. 2.  Pasansøgningerne henlægges derefter i  

 nummerfølge i særlige arkivkasser og opbevares, indtil oplysningerne om  

 vedkommende pas i overensstemmelse med forskrifter for Det Centrale  

 Pasregister slettes i registeret.
 § 26.  Pasblanketter til personer med dansk indfødsret  

 til personer hjemmehørende på Færøerne og i Grønland samt til fællespas og  

 fællespas til unge leveres af rigspolitichefen.
 Stk. 2.  Levering af danske pasblanketter sker  

 automatisk i sammenhæng med opdatering af udstedte pas i pasregisteret.  

 Rigspolitichefen fastsætter nærmere regler om leveringsordningen.
 Stk. 3.  Levering af pasblanketter til hjemmehørende på  

 Færøerne og i Grønland samt blanketter til fællespas (P 106) og fællespas til  

 unge (P 498) sker ved indsendelse af rekvisition til rigspolitichefens  

 blanketafdeling.
Stk. 4.  Oplysning om leverancer af pasblanketter til  

 personer med dansk indfødsret og personer, der er hjemmehørende på Færøerne  

 og i Grønland, kan fås ved henvendelse til rigspolitichefen.
Rigspolitichefen  

 underretter Rigsrevisionen om alle sådanne leverancer.
 § 27.  Ved pasudstedelse, ved forlængelse af  

 gyldighedstid for pas og ved anmeldelse af bortkommet pas sker der i  

 overensstemmelse med forskrifter for Det Centrale Pasregister indberetning  

 til registeret.
Gæsteprotokoller § 28.  Politiet kan som gæsteprotokol, jf.  

 pasbekendtgørelsens § 29, autorisere den protokol, der anvendes til  

 oplysninger om udenlandske statsborgere.
Danske og udenlandske gæster kan  

 optages i samme protokol.
Ikrafttræden § 29.  Cirkulæret træder i kraft den 1. oktober 1987.
Stk. 2.  Samtidig ophæves cirkulære nr. 102 af 21. maj  

 1963 om udstedelse af pas.
Endvidere ophæves Justitsministeriets  

 cirkulæreskrivelser af henholdsvis 16. december 1963 om forlængelse af pas  

 med videre, af 3. november 1966 om tilsendelse af pas, af 6. februar 1967 om  

 pasnægtelse eller pasinddragelse, af 12. marts 1971 om ophævelse af særlige  

 nummerrækker for pasblanketter til København, Grønland og  

 Udenrigsministeriet, af 12. oktober 1971 om udstedelse af ekstra pas, af 10.  

 marts 1972 om pasprotokoller, af 6. februar 1976 om fornyelse af pas i  

 gyldighedsperioden, af 17. marts 1982 om ændring af pascirkulæret, af 26.  

 oktober 1984 om blandt andet ændring af pascirkulæret, af 18. februar 1985 om  

 pasbilledet og af 4. juni 1985 om pasfotografiet.
