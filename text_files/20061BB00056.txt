Fremsat den 6. december 2006 af Søren Krarup (DF),  

 Kristian Thulesen Dahl (DF), Louise Frevert (DF),  

 Pia Kjærsgaard (DF), Karin Nødgaard (DF),  

 Poul Nødgaard (DF) og Peter Skaarup (DF) Forslag til folketingsbeslutning om  

 forberedelse af en dansk sproglov Folketinget pålægger regeringen at forberede et forslag til en  

 dansk sproglov.
Formålet er at sikre en sammenhængende dansk sprogpolitik,  

 der  

 kan bidrage til styrkelse og udvikling af det danske sprog som et komplet og  

 samfundsbærende sprog.
Loven skal tage klart sigte på at modvirke, at dansk lider domænetab,  

 og det skal gennem loven sikres, at det danske sprog bruges og ikke viger for  

 engelsk inden for videnskab, højere uddannelse, erhvervsliv og offentlig  

 forvaltning.
Der skal ved udformningen af lovgivningen lægges vægt på den  

 4-punkts-plan, der i 2003 er udformet af Dansk Sprognævn (»Dansk Sprognævns  

 forslag til retningslinjer for en dansk sprogpolitik«).
 Det pålægges regeringen at fremsætte lovforslag i begyndelsen af  

 folketingssamlingen 2007/08.
Bemærkninger til forslaget Indledende bemærkninger Danmark er et lille land og et lille sprogområde, og det danske  

 sprog er derfor konstant presset af fremmede sprog, der tales af stadig flere  

 og benyttes i internationale sammenhænge.
I øjeblikket er det naturligvis  

 engelsk, der især i kraft af den amerikanske dominans i den vestlige verden  

 er  

 ved at blive eneste internationale sprog.
Det viser sig på alle områder  

  ikke  

 mindst dér, hvor det er umuligt at begrænse brugen i modens, modernitetens og  

 modedyrkelsen verden.
Ingen kan i dag læse danske aviser og blade eller se  

 dansk fjernsyn uden at blive overvældet af engelske ord og udtryk.
Enhver kan  

 inden for sit arbejds- og fagområde iagttage, hvordan dansk er under et  

 vedvarende  

 pres.
Dette er modernitetens vilkår, hvor trangen til at være med og  

 være på højde med omgivelserne er det fremherskende, og her kan ingen  

 lovgiver  

 stille noget op.
Det er et spørgsmål om tonen i landet.
Det handler om, hvad  

 man gerne vil ligne, og hvem man gerne vil være, og her kan kun en slags  

 åndelig og folkelig vækkelse ændre på den sproglige tilstand  svarende  

 til  

 det, der skete i forbindelse med Holbergs komedier, hvor Jean de France blev  

 gjort til grin og ikke dyrket.
Det danske sprog i den offentlige sammenhæng Anderledes er det med den placering, det danske sprog får i  

 Danmark i den offentlige sammenhæng, og her har lovgiverne mulighed for at  

 sætte grænser og stille krav.
Det vil være en helt selvfølgelig opgave i  

 forbindelse med en dansk sproglov.
Et hovedformål hermed vil være at sikre  

 det  

 danske sprogs fremtid som et komplet og sammenhængende sprog.
Lovgivningen  

 skal  

 således tage klart sigte på at modvirke, at dansk lider domænetab, og inden  

 for  

 al offentlig forvaltning såvel som inden for videnskab, højere uddannelse og  

 erhvervslivet skal det gennem lovgivningen sikres, at det danske sprog bruges  

 og ikke viger for engelsk.
Når f.eks. opslag til stillinger på danske universiteter ikke  

 fremkommer på dansk, men kun på engelsk, så kan loven gå ind og ændre på  

 tilstanden.
Når dansk sprog på de videregående uddannelser viger for engelsk,  

 så at man skal være hjemmevant på engelsk for at kunne tage en afsluttende  

 dansk eksamen, kan loven gå ind og kræve det danske sprog genindsat på sin  

 selvfølgelige plads.
Når Handelshøjskolen i København uden nogen reel  

 drøftelse  

 med omverdenen ændrer sit navn til »CBS Copenhagen Business School«, og når  

 Den  

 Kgl.
Veterinær- og Landbohøjskole offentliggør en strategi for  

 internationalisering, hvor en af målsætningerne lyder således: »Inden år 2010  

 skal engelsk være det primære undervisningssprog for alle  

 kandidatuddannelser,  

 hvor det er relevant« (Den Kgl.
Veterinær- og Landbohøjskole 2000: 8)   

 så kan  

 en sproglov ændre på dette og kræve respekt for og anvendelse af det  

 danske sprog.
Alternativet til klart udformede sprogkrav vil være, at dansk  

 gradvis hører op med at være et sprog, der er brugbart i videnskabelig  

 sammenhæng og til videnskabelige formål.
Det danske sprog visner på  

 universiteter og uddannelsesanstalter.
Hvor der ikke er brug, vil der i  

 længden  

 ikke være liv.
Det er i dette perspektiv, man efter Dansk Folkepartis  

 mening må anskue situationen, og perspektivet har også at gøre med  

 kunstneriske  

 og mediemæssige forhold.
Efter forslagsstillernes mening er det f.eks.  

 uheldigt, at der med statsstøtte produceres film i Danmark med kun engelsk  

 tale.
Danske film skal tale dansk  hvilket naturligvis ikke forhindrer,  

 at der  

 også kan fremstilles engelsksprogede udgaver.
Interessen for en sprogpolitik Der har i de senere år ved forskellige lejligheder fra mange  

 sider været udtrykt interesse for og ønske om en styrkelse af det danske  

 sprog  

 gennem en egentlig sprogpolitisk indsats.
Folketinget gennemførte den 20.  

 marts  

 2003 en sprogpolitisk debat (Folketingsåret 2002-03, forespørgsel nr.
F 35),  

 der tog afsæt i ønsket om at styrke og udvikle det danske sprog, så det i  

 fremtiden kan bevare sin kulturbærende funktion.
I regeringens  

 (Kulturministeriets) sprogpolitiske redegørelse den 23. januar 2004  

 (Folketingsåret 2003-04, redegørelse nr.
R 8) var for første gang forsøgt  

 udformet en klart erklæret dansk sprogpolitik, der betoner, at »dansk også i  

 fremtiden skal være et komplet og samfundsbærende sprog, som kan bruges til  

 at  

 udtrykke tanker og idéer om alle sider af tilværelsen«.
Et nøgleord i  

 redegørelsen er parallelsprogligheden, der betoner behovet for en strategi,  

 hvor dansk skal styrkes, uden at engelsk eller andre relevante fremmedsprog  

 nedprioriteres.
 Mange offentlige og private virksomheder har i de senere år udformet  

 sprogpolitiske initiativer, og arbejdet i Dansk Sprognævn og nævnets  

 forskellige initiativer og udspil følges med stor opmærksomhed over alt.
Imidlertid er der opstået en vis uklarhed omkring regeringens  

 politik.
I en redegørelse i 2004 til Folketinget fra Undervisningsministeriet  

 og Ministeriet for Videnskab, Teknologi og Udvikling om »Styrket  

 internationalisering af uddannelserne« fremgik det, at regeringen nu ville  

 »sætte  

 fokus på øget brug af engelsk som undervisningssprog i de videregående  

 uddannelser« (Folketingsåret 2003-04, redegørelse nr.
R 14 s. 12). Også Det  

 Radikale  

 Venstre har bidraget til uklarhed ved i 2002 at fremlægge et sprogpolitisk  

 udspil: »Politik for det danske sprog«, der ville styrke dansk, bl.a. ved  

 initiativer mod truende domænetab, for kun fire år senere  i august  

 2006  at  

 gå den modsatte vej med et forslag om, at alle danskere skal have både dansk  

 og  

 engelsk som modersmål.
Det Radikale Venstre påstår i sit nye oplæg, at  

 sproget  

 er »en barriere«, og ser helt bort fra, at nationalsproget er kulturens  

 absolut  

 vigtigste udtryk.
Efter Dansk Folkepartis mening er det afgørende, at der udformes  

 en sprogpolitik, der lovfæstes i konkrete bestemmelser.
En egentlig  

 lovgivning,  

 vedtaget af Folketinget, har større vægt end en række målsætninger, der  

 formuleres af regeringen.
Loven skal forpligte offentlige institutioner over  

 for det danske sprog og skal modvirke tendensen til domænetab, som Dansk  

 Sprognævn og flere sprogforskere advarer imod.
Loven skal bidrage til, at det  

 danske sprog bruges og ikke viger for engelsk inden for videnskab, højere  

 uddannelse, erhvervsliv og offentlig forvaltning.
Det vil være naturligt, at  

 loven også fastslår danskundervisningens helt afgørende betydning i  

 folkeskolen,  

 og at der i sammenhæng hermed lægges op til en forstærket indsats i  

 danskundervisningen på alle niveauer.
I Bilag 1 til beslutningsforslaget er optrykt en række punkter,  

 der kan indgå i udformningen af en dansk sproglov.
Der er tale om konkrete  

 punkter, som hver for sig berører vigtige områder af kommunikationen her i  

 landet, og det bør nøje overvejes, hvordan disse punkter bedst indpasses i en  

 kommende lovgivning.
 Centralt i debatten står Dansk Sprognævns forslag fra 2003. Som  

 Bilag 2 til beslutningsforslaget er optrykt Sprognævnets forslag til  

 retningslinjer for en dansk sprogpolitik, optrykt i Nyt fra Sprognævnet 2003,  

 nr. 2.
Afsluttende bemærkninger Det er ikke meningen med dette forslag, at vi her i landet skal  

 afskære os fra udlandet og lukke os hermetisk inde i vort eget sprogområde.  

 Det  

 drejer sig om at sikre det danske sprogs fremtidige eksistens.
Forudsætningen  

 for det internationale er som bekendt det nationale.
Danskere har altid søgt  

 ud  

 over Danmarks grænser for at blive dygtigere, klogere og mere vidende.
Men  

 det  

 var som hjemmehørende i et land, hvor modersmålet var det samlende og  

 bærende,  

 de gjorde det, og det var således, at deres uddannelse og arbejde fik  

 integritet og dybde.
Bilag 1 Forslag til principper, der kan indarbejdes i  

 dansk sprogpolitik Dansk er eneste officielle og offentlige sprog i Danmark.
Heraf  

 følger:
I.
Hovedregel om offentligt sprog i Danmark Al offentlig tjeneste og administration i Danmark skal foregå på  

 dansk.
II.
Andre sprogs plads i forhold til dansk Offentligt tilskud til oversættelse til fremmedsprog, der  

 tilsigtes benyttet indenlandsk over for danske statsborgere i brochurer,  

 radio,  

 fjernsyn, til skiltning og på internet, bortfalder.
Ud over dansk kan offentlig dansk tjeneste og administration  

 ganske vist undtagelsesvis tillige betjene sig af en række andre sprog,  

 f.eks.  

 til nødtørftig underretning af udlændinge på gennemrejse.
Først og fremmest  

 gælder undtagelsen begrænset tolkningsbistand til asylansøgere, der endnu  

 ikke  

 har modtaget dansk opholdstilladelse.
Efter opnåelse af dansk  

 opholdstilladelse  

 må muligheden for gratis tolkningsbistand være ophørt, ud over hvad  

 efterforskning iværksat af retsvæsenet eventuelt måtte nødvendiggøre.
 Udsagn på fremmedsprog i disse forbindelser skal altid ledsages  

 af dansk oversættelse.
 Fremmedsprog vil kunne erstatte dansk i bl.a. disse tilfælde:
a) Fremmedsprog kan naturligvis anvendes ved undervisning og  

 eksamination i fremmedsprog, desuden undtagelsesvis ved foredrag og  

 konferencer  

 med udenlandske paneldeltagere, der ikke kan forventes at forstå dansk.
 Derimod bør væsentlige samtaler, forhandlinger og korrespondance  

 på f.eks. et universitet eller andre danske læresteder foregå på dansk.
 Ønsket materiale på fremmedsprog til formål ud over undervisning  

 og eksamination deri må sponsoreres særskilt af enten forskningsrådene (til  

 muliggørelse af formidling i udlandet) eller sponsorer udefra.
b) Ved deltagelse i internationalt samarbejde med udspring og  

 hjemsted i Danmark, herunder internationalt sammensatte bedømmelsesudvalg til  

 offentlige  

 stillinger, kan de to øvrige nordiske hovedsprog, norsk og svensk, undertiden  

 fuldgyldigt erstatte dansk, således at sideløbende dansk oversættelse ikke er  

 påkrævet.
c) Ved deltagelse i overnationalt samarbejde uden for Danmark især  

 i henholdsvis EU, NATO og FN følges de dergældende sprogregler.
I øvrig  

 diplomatisk henseende bruges de sprog, der i øvrigt skønnes at tjene Danmarks  

 interesser bedst ved den givne lejlighed.
Alle væsentlige traktater skal det  

 offentlige under alle omstændigheder lade oversætte til dansk.
Oversættelse  

 af  

 mindre væsentlige dele kan overlades til privat foretagsomhed og virketrang.
III.
Navngivning Alle offentlige institutioner i Danmark skal bære dansk navn.
 Det gælder også selvejende eller private institutioner, som det  

 offentlige yder hel eller delvis støtte til.
Undtaget fra reglen er institutioner, der som mindre del af  

 deres betegnelse bærer vigtige udenlandske personnavne såsom »John F.
Kennedy  

 Instituttet.« Eventuelle komplette oversættelser af navnet skal være  

 sekundære, hvilket indebærer mindre skrift på såvel bygninger som brevpapir:  

 højst halvt så stor skrift.
Ved eventuelle oversættelser af navnet,  

 oversættes  

 samtidig til engelsk, tysk og fransk, altså ikke til engelsk alene.
 Hjemmesider, der tilhører offentlige danske institutioner, skal  

 i første række være affattet på dansk.
IV.
Arbejdsmarked Alle ansættelsesaftaler mellem arbejdsgivere og lønmodtagere  

 skal affattes på dansk.
Lønmodtagere har ret til at forlange, at faglige  

 forhandlinger med arbejdsgiveren sker på dansk.
 Alle offentlige stillinger i Danmark og betalt af det offentlige  

 skal opslås på dansk, altså også alle stillinger i diplomatiet.
V.
Filmstøtte Offentlig dansk filmstøtte skal udelukkende gå til film, der er  

 dansksprogede, herunder regnes bl.a. sprogene færøsk og grønlandsk, som  

 ligeledes udgør officielle sprog inden for det danske rige, i anden række  

 nordisksprogede.
Der ydes ikke støtte til film, der fortrinsvis udtrykker sig  

 på andre sprog; de må klare sig på markedsvilkår.
VI.
Elektroniske medier Punktafgift på fremmedsprogede reklamer i såvel radioen som  

 andre delvis eller helt kommercielt finansierede fjernsynskanaler, der sender  

 til og fra Danmark.
Fremmedsprogede sætninger og slagord alene må tillige  

 udløse punktafgift.
 For Danmarks Radio og for begge fjernsynsstationer i offentlig  

 dansk tjeneste (DR og TV 2) må sprogkravene tydeliggøres og skærpes:
a) Alle programmer i radio og tv skal bære danske titler, hvilket indebærer  

 oversættelse af udenlandske udsendelsers og films titler samt oversættelse  

 ved  

 forsyning med undertekster eller simultantolkning.
b) Grænser for andel af udenlandske produktioner inden for hovedområderne  

 nyheds, kultur-, underholdnings-, børne- og ungdomsudsendelser.
Heraf igen  

 øvre  

 grænse for andelen af engelsksprogede programmer: f.eks. 2/3 inden for hver  

 kategori.
c) Medarbejderne skal løbende gennemgå obligatoriske danskkurser  

 med vægt på sproghistorie, stillejer og udtale.
Afvigelse fra dansk sprog og  

 tale og god sprogskik skal forhindres og umiddelbart påtales.
VII.
Sprogteknologiske tiltag a) Kulturministeriets og Carlsbergfondets tilskud til Det Danske  

 Sprog- og Litteraturselskabs (DDSL) igangværende projekt under benævnelsen  

 »ordnet«  

 er ikke tilstrækkeligt.
I forhold til samtidens hastige sproglige domænetab  

 til  

 engelsk i Danmark, Norden og Europa i det hele taget er projektet for  

 uambitiøst og udvikles alt for trægt og defensivt.
Fra Kulturministeriets,  

 Undervisningsministeriets og Videnskabsministeriets side må der satses langt  

 stærkere på en langt hurtigere opbygning af »ordnet« som en dansk, og i anden  

 række en fællesnordisk, ordbogsdatabase, som skal være frit tilgængelig på  

 internettet (ordnet.dk, senere udbygget til f.eks. et fællesnordisk  

 ordnet.org)  

 med mulighed for udvikling af interaktiv synonymafsøgning samt grammatik- og  

 syntakskontrol.
Redskabet bør inddrages i grundskolens danskundervisning.
b) Det fortsatte offentlige tilskud til Den store Danske  

 Encyklopædi bør søges betinget af dens fulde offentlige tilgængelighed  

 således:
  

 	  

 udlægning af  

 Encyklopædien til fri afbenyttelse på internettet (med forbindelse og lænker  

 til »ord-net«) under forudsætning af en løsning på det ophavsretlige problem  

 samt   

 	  

 som væsentlig del af  

 offentligt ansatte danske forskeres offentlige formidlingsforpligtelse skal  

 indgå løbende ajourføringer af Encyklopædien ved de ansvarlige ledende  

 forskere  

 på de enkelte områder og fakulteter ifølge Kongelig Dansk Hof- og  

 Statskalender.
c) Påbegyndelse af en fuldstændig digitalisering af dansksproget  

 skriftlighed fra dens historiske begyndelse, uundgåeligt omfattende de ældre  

 dansksprogede samlinger af skrifter og bøger på Det Kongelige Bibliotek,  

 herunder tryksager, der i kraft af gældende regel om 70 års forældelse ej  

 længere  

 er omfattet af ophavsretten, således at fortidens skriftlige danske kultur  

 efterhånden vil kunne blive lige så let tilgængelig for enhver med  

 internetforbindelse  

 som fortidens engelske og  vist nok også franske  fremover  

 planlægges at  

 blive det.
Således har British Library i 2005 fået en større donation fra  

 firmaet Google til et projekt om digitalisering af den engelsksprogede  

 skriftlighed.
Arkiv for Dansk Litteratur (  

  

 http://www.adl.dk  

  

 ) under DDSL og det frivillige  

 fællesnordiske Projekt Runeberg (  

  

 http://runeberg.org  

  

 ) omfatter fortrinsvis  

 skønlitteratur og er i sagens natur alene derfor ufuldstændige  

 digitaliseringer  

 af fortidens danske skriftlighed.
Der fordres en systematisk tilgang, således  

 at dansk fortid lige så lidt som dansk sprog ikke bare går i glemmebogen.
Ved  

 en kronologisk fremgangsmåde, hvor så at sige revl og krat medtages i  

 digitaliseringen, kan skiftende væsentlighedskriterier ved søgning fra  

 enkeltpersoners side lettest tilgodeses. Ældre materiale vil f.eks. have  

 interesse blot i kraft af netop at være ældst.
Dette initiativ har fællesnordiske perspektiver, der kraftigt  

 ligner de i ovennævnte punkt VII a berørte angående den vordende  

 fællesnordiske  

 ordbogsdatabase »ordnet«.
I begge tilfælde bør de virkeliggøres og varetages  

 af  

 det i år 2004 stiftede Nordisk Sprogråd.
VIII.
Dansk Sprognævn Dansk Sprognævn bør have en langt mere fremskudt plads i  

 sprogpolitiske beslutninger og administration.
Væsentlig er f.eks.  

 udviklingen  

 af holdbare og hurtige beslutningsprocedurer vedrørende sproglige  

 nydannelser.  

 Flere opgaver, som er overladt til private foretagender som ovennævnte DDSL,  

 må  

 overdrages til Dansk Sprognævn i stedet, således at et ansvar over for  

 øvrighed  

 og offentlighed langt lettere kan gøres gældende.
Udviklingen af »ordnet« bør  

 f.eks. styres af Dansk Sprognævn.
Bilag 2 Dansk Sprognævns forslag til retningslinjer for  

 en dansk sprogpolitik (Her optrykt  

 efter Nyt fra Sprognævnet 2003/2) Nærværende forslag udpeger elementer der ifølge Sprognævnet bør  

 indgå i en dansk sprogpolitik.
Efter at et oplæg var blevet behandlet ved  

 arbejdsudvalgets møde den 27. februar, blev det dagen efter behandlet ved  

 årsmødet for repræsentantskabet.
Repræsentantskabet besluttede at oplægget  

 skulle revideres på basis af de fremkomne bemærkninger og derefter sendes til  

 kulturministeren samt til Folketingets Kulturudvalg.
Et væsentligt formål  

 hermed var at yde et fagligt bidrag til Folketingets forespørgselsdebat om  

 sprogpolitik den 20. marts 2003.
Baggrund I de senere år er sprogpolitik kommet på dagsordenen i Danmark.  

 Det fremgår bl.a. af den tidligere regerings arbejde med en politik for det  

 danske sprog, af Det Radikale Venstres 10-punkts-plan fra 2002 og af en  

 forespørgsel der i januar 2003 blev anmeldt til kulturministeren af fire  

 radikale folketingsmedlemmer: »Hvilke konkrete initiativer vil regeringen  

 tage  

 for at styrke og udvikle det danske sprog, så det også i fremtiden kan bevare  

 sin kulturbærende funktion?« Interessen for sprogpolitik skyldes utvivlsomt  

 at  

 den sproglige situation har forandret sig i Danmark.
De vigtigste faktorer er   

 	  

 Det engelske sprogs  

 udbredelse (som led i internationaliseringen og globaliseringen)   

 	  

 Mangesprogligheden  

 (Danmark er ikke længere et homogent sprogsamfund)   

 	  

 Alment forøgede krav  

 til sprogbeherskelse (i forbindelse med overgang til informationssamfundet) Der foreligger altså en ny situation, og nye tider stiller nye  

 udfordringer.
Om det danske sprogs status skal det indledningsvis tilføjes at  

 den svære retskrivning svækker dansk i forhold til mange andre sprog, men at  

 dansk samtidig er blevet styrket via medlemskabet af EU.
Overordnet sigte Det overordnede sigte med en sprogpolitik er ifølge Dansk  

 Sprognævn at  

  

 sikre dansk som et komplet og samfundsbærende sprog  

  

 og  

  

 sikre  

 alles ret til sprog  

  

 : dansk, modersmål, fremmedsprog.
Forudsætningen for at  

 det første af disse mål kan nås, er at der på de områder hvor dansk nu viger  

 for engelsk, dvs. hvor der foregår såkaldt domænetab, indføres  

  

 parallelsproglighed  

  

 (der også kan benævnes  

  

 samsproglighed  

  

 eller  

  

 jævnsproglighed  

  

 ).  

 Inden for områder som videnskab, højere uddannelse og erhvervsliv er målet  

 altså at sikre at der bruges dansk, ikke i stedet for, men ved siden af vor  

 tids internationale hjælpesprog (internationalt engelsk).
Da det er givet at vi i dette århundrede får mere engelsk i  

 Danmark, kan konsekvensen af ikke at indføre parallelsproglighed blive at  

 dansk  

 efterhånden forsvinder fra en række funktionsområder.
Siden oplysningstiden  

 har  

 dansk været et af verdens relativt få komplette sprog, et kultursprog der kan  

 bruges til det hele, og som man kan skrive en encyklopædi på.
Hvis man vil  

 sikre sig at denne situation fastholdes, er der brug for en strategi der  

 samtidig tilgodeser dansk og engelsk.
En enten-eller-strategi er ikke brugbar  

 fordi den vil svække os enten udadtil eller indadtil: Hvis vi satser på  

 dansk,  

 hægter vi os af internationaliseringen, og hvis vi satser på engelsk, ophører  

 dansk med at være et komplet sprog.
Mere præcist kan den strategi der anbefales, betegnes som en  

 et-to-strategi: Dansk er hovedsproget, men af hensyn til Danmarks deltagelse  

 i  

 det internationale liv må engelsk på en række funktionsområder være  

 parallelsprog.
På disse områder må det sikres at dansk ikke glider ud, men  

 lader sig anvende ved siden af engelsk.
En 4-punkts-plan Dansk Sprognævns forslag til en sprogpolitik kan sammenfattes i  

 fire hovedpunkter.
1. Dansk som videnskabssprog og højere  

 undervisningssprog Et af de klareste resultater fra Pia Jarvads udredning  

  

 Det  

 danske sprogs status i 1990erne  med særligt henblik på domænetab  

  

 (2001)  

 er at videnskabens sprog i dag er engelsk.
Inden for de  

 naturvidenskabelige-tekniske  

 fag er domænet videnskab praktisk taget tabt, således at det danske  

 videnskabssprog  

 stagnerer og dør ud.
Men også på andre fagområder publiceres der i dag i  

 udstrakt grad på engelsk.
Fordelene ved at bruge engelsk er indlysende, men der er også  

 ulemper.
Den formidling af videnskabelige resultater til det danske samfund  

 som  

 forskerne har en demokratisk forpligtelse til at påtage sig, vanskeliggøres,  

 og  

 det samme gælder formidling på tværs af faggrænser til andre forskere.
Hertil kommer at kvaliteten af det videnskabelige arbejde kan  

 lide under at forskerne ikke behersker engelsk tilstrækkelig godt.  

 Sprognævnet  

 kan i den forbindelse tilslutte sig Kulturministeriets forskningsudvalg, som  

 i  

 sin handlingsplan for Kulturens Forskning 2001-2004 anbefaler at dansk  

 styrkes  

 som videnskabssprog ved oversættelse af dansksprogede publikationer til  

 relevante internationale sprog.
En mulighed ville være at give doktorander  

 tilbud om at få oversat deres afhandlinger (fx ved en genoplivelse af  

 Rask-Ørsted-Fonden). Det ville være til gavn både for videnskaben og for  

 dansk  

 som videnskabssprog.
Til ph.d.-afhandlinger skrevet på et fremmedsprog bør  

 der  

 stilles krav om at de indeholder et udførligt resumé på dansk.
Dette krav  

 stilles til doktordisputatser (jf. bekendtgørelse om doktorgrader af  

 14.8.1996,  

 § 6), mens den enkelte institution fastsætter reglerne for ph.d.-afhandlinger  

 (jf. bekendtgørelse om ph.d.-uddannelsen og ph.d.-graden af 8.3.2002, § 14,  

 stk. 1).
I de højere uddannelser undervises der i dag i betydeligt omfang  

 på engelsk, og mange universitetsuddannelser er nu engelsksprogede.
Et  

 argument  

 til støtte herfor er at man gerne vil tiltrække udenlandske  

 udvekslingsstuderende (der ikke længere forventes at lære dansk), et andet at  

 tilbyde internationale uddannelser for interesserede danske studerende.
Men  

 der  

 er også problemer ved at fravælge dansk, ikke mindst når man tænker på at  

 langt  

 de fleste studerende efter endt uddannelse skal arbejde i en dansk  

 sammenhæng.  

 Sprognævnet har i den anledning skrevet til Rektorkollegiet om  

 undervisningssprog på de danske universiteter.
I dette brev (22.6.01) nævner  

 vi  

 at det er vigtigt   

 	  

 at dansk sikres som et  

 komplet sprog der er brugbart i uddannelse og forskning;   

 	  

 at det faglige niveau  

 ikke synker pga. danske underviseres og studenters begrænsede beherskelse af  

 fremmedsprog;   

 	  

 at undervisning på  

 fremmedsprog ikke forplanter sig nedad i uddannelsessystemet;   

 	  

 at faglig formidling  

 til offentligheden ikke hæmmes pga. manglende dansk fagsprog.
2. Korrekt og velfungerende dansk i det  

 offentlige rum Offentlige myndigheder må være forpligtede til at henvende sig  

 til borgerne på et forståeligt, klart og tidssvarende dansk.
Det arbejde der  

 allerede nu er i gang med at forbedre myndighedernes sprog, bør videreføres  

 og udbredes.
Erhvervslivet har en fremherskende plads i det offentlige rum,  

 og det gør det naturligt at stille nogle krav til det.
I det omfang der  

 bruges  

 dansk, bør dette være klart, korrekt og forståeligt.
Men hvad erhvervslivet  

 angår, er det et større problem at dansk fravælges til fordel for engelsk (fx  

 i  

 reklamer, stillingsopslag, på hjemmesider og som koncernsprog).  

 Beskyttelsesforskrifter, arbejdsinstrukser og ansættelseskontrakter bør være  

 på  

 dansk, og de ansatte bør sikres ret til at forhandle på dansk.
Derudover er  

 der  

 brug for en bred diskussion af engelsk som koncernsprog.
Den bedste måde at  

 styrke dansk på er at bruge det, og hvad dette angår, har erhvervslivet et  

 medansvar.
I medierne bør skriftsproget være klart og korrekt, og med  

 henblik herpå er der behov for en forstærket sproglig indsats i  

 journalistuddannelserne.
Hvad radio og tv angår, har DR og Tv 2 som public  

 service-kanaler en forpligtelse til at repræsentere dansk sprog på en  

 kvalificeret måde.
Som Danmarks mest læste tekstform bør tv-tekstning være  

 bedre end den gennemgående er i dag, og det er ønskeligt at tekstningen  

 bliver  

 kvalitetsmærket.
Endelig må man sikre at der i væsentligt omfang stadig tales  

 dansk på public service-kanalerne: En betydelig del af programmerne bør være  

 på  

 dansk, og der skal gerne laves flere dansksprogede programmer end man gør i  

 dag.
3. Forstærket undervisning i dansk på alle  

 niveauer Det danske sprog må sikres en central plads i hele  

 uddannelsessystemet, og dansklærernes kompetence bør styrkes således at de  

 har  

 de nødvendige forudsætninger for at kunne undervise kvalificeret i de  

 sproglige  

 aspekter af faget.
Både på seminarierne og universiteterne er der behov for  

 at  

 styrke den sproglige side af danskfaget, herunder elementær grammatisk viden  

 om  

 sprogets opbygning og funktion.
I undervisningen bør også elevernes almene  

 sprogbevidsthed styrkes.
Ikke blot den almindelige danskundervisning, men også  

 undervisningen i dansk som andetsprog må styrkes.
I folkeskolen har ca. en  

 tiendedel af eleverne et andet modersmål end dansk, og i København er det en  

 betydeligt større del af eleverne der er tosprogede.
Uden for skolen bør  

 indvandrere  

 og flygtninge sikres de bedst mulige tilbud om danskundervisning.
I en dansk  

 sprogpolitik bør hensynet til dansk som andetsprog i det hele taget veje  

 meget  

 tungt.
Alle borgere i Danmark skal kunne tale, skrive og forstå dansk på et  

 niveau der ikke begrænser deres deltagelse i samfundslivet.
 I skolernes danskundervisning bør der indgå nabosprogsundervisning  

 i norsk og svensk således at eleverne gives adgang til et sprogsamfund der  

 omfatter 20 millioner mennesker (det nordiske sprogfællesskab). Alle borgere  

 i  

 Danmark bør forstå norsk og svensk.
 I Danmark har op mod en femtedel af befolkningen alvorlige læseproblemer,  

 og for disse såkaldt funktionelle analfabeter bør der være tilbud om  

 danskundervisning.
4. Forstærket undervisning i fremmedsprog En dansk sprogpolitik der har til hensigt at fremme  

 parallelsproglighed, må nødvendigvis sikre at undervisningen i engelsk er  

 bedst  

 mulig.
Danskerne er ikke så gode til engelsk som de gennemgående selv tror,  

 og  

 det skal der rettes op på hvis man skal undgå ukvalificeret kommunikation med  

 udlandet.
Selvom engelsk i dag er verdenssproget, er også andre sprog  

 vigtige.
Der bør være mulighed for at blive undervist i store fremmedsprog  

 som  

 tysk (et af vores nabosprog), fransk, spansk, russisk, japansk og kinesisk.  

 Endelig er det vigtigt at der i Danmark undervises i indvandrersprog som  

 tyrkisk,  

 arabisk, farsi og urdu.
Kendskab til disse sprog er en væsentlig resurse, og  

 i  

 en tid hvor stærke kræfter påvirker os i retning af mindre sproglig og  

 kulturel  

 variation, er det vigtigt at være opmærksom på værdien af sproglig  

 mangfoldighed og at forsøge at fastholde denne mangfoldighed.
Juridiske og administrative redskaber Virkeliggørelsen af en dansk sprogpolitik bliver utvivlsomt en  

 vanskelig og resursekrævende opgave, men også hvad dette angår, er der meget  

 stof til eftertanke i den svenske rigsdagskomités forslag til  

 handlingsprogram  

 for det svenske sprog (  

  

 Mål i mun  

  

 , 2002), et forslag Dansk Sprognævn generelt  

 kan tilslutte sig.
 På det overordnede plan kan man overveje en sproglov der  

 fastlægger at dansk er hovedsproget i Danmark og landets officielle sprog i  

 internationale sammenhænge, samt at de der udfører opgaver inden for den  

 offentlige forvaltning, er forpligtede til at anvende klart og tidssvarende  

 dansk.
Derudover er det utvivlsomt mest hensigtsmæssigt at indføre  

 rammebetingelser.
På en række områder fastlægger regeringen og Folketinget  

 rammebetingelser der har betydning for det danske sprog.
Og de enkelte  

 ministerier har mulighed for at gennemføre en række administrative tiltag.
De  

 mest relevante ministerier er her Undervisningsministeriet,  

 Kulturministeriet,  

 Ministeriet for Videnskab, Teknologi og Udvikling, Økonomi- og  

 Erhvervsministeriet, Udenrigsministeriet og Justitsministeriet.
 Det siger sig selv at en konstruktiv og forpligtende dialog med  

 erhvervslivet er en vigtig forudsætning for at en dansk sprogpolitik kan bære  

 frugt.
Afslutning Hvis der ikke inden længe gennemføres en dansk sprogpolitik,  

 bliver der en pris at betale.
Dansk, der endnu indtager en stærk position,  

 vil  

 som følge af fortsatte domænetab stå i fare for efterhånden at ophøre med at  

 være et komplet sprog, og det vil ophøre med at udvikle sig i samme takt som  

 før.
Endvidere vil der opstå et skel mellem en elite der forsker og formidler  

 på engelsk, leder sine virksomheder på engelsk og sender sine børn i  

 engelsksprogede skoler, og et stort B-hold der pga. begrænsede  

 engelskfærdigheder ikke har disse muligheder.
Sprogkløfter kan blive til  

 klassekløfter, og det demokratiske problem der allerede i dag ligger i at en  

 stor befolkningsgruppe ikke kan begå sig på engelsk, vil blive forstærket.
En  

 sådan udvikling kan dæmpes og i bedste fald undgås ved hjælp af en  

 forpligtende  

 sprogpolitik som den her beskrevne.
 Redaktionel bemærkning:
 Ovenstående er en let bearbejdet udgave af det forslag der i  

 marts blev sendt til kulturministeren og Folketingets Kulturudvalg.
Skriftlig fremsættelse Søren Krarup  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forberedelse af en dansk sproglov.
(Beslutningsforslag nr.
B 56).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
