1. Benelux-landenes økonomiske union har ved et dekret  

 af 26. september 1985 fastsat bestemmelser for indførsel af rejer og  

 rejeprodukter i de 3 lande (Belgien, Holland og Luxembourg). Bestemmelsernes  

 ikrafttræden er flere gange blevet udskudt.
De er nu officielt trådt i kraft  

 26. november 1987, men vil dog først blive håndhævet i fuldt omfang fra 1.  

 januar 1988. Bestemmelserne omfatter dels krav om registrering af alle  

 producenter hos Benelux-myndighederne, dels krav om certificering af alle  

 partier, der udføres til Benelux-landene.!! Fiskeriministeriets Industritilsyn har i skrivelse af 31. marts 1987  

 orienteret de autoriserede rejevirksomheder og de interesserede  

 erhvervsorganisationer om de nye bestemmelser.
 2. Formålet med registrering af rejeproducenterne er  

 at sikre, at virksomhedernes indretning og produktion er i overensstemmelse  

 med de anbefalinger, der er givet af The Joint FAO/WHO Codex Alimentarius  

 Commission i »Recommended International Code of Practice for Shrimps or  

 Prawns« (CAC/RCP 17-1978, Second Edition 1984). Denne Code of Practice (  

 i alt 45 sider) kan fås gennem boghandlerne.
 3. Under henvisning til, at alle danske (herunder også  

 grønlandske) rejeproducenter skal være autoriseret af Fiskeriministeriet,  

 samt at autorisation kun meddeles virksomheder, der er indrettet i  

 overensstemmelse med forskrifter baseret bl.a. på den nævnte Code of Practice  

 samt den i Danmark gældende lovgivning for miljøbeskyttelse og arbejdsmiljø  

 (arbejderbeskyttelse), er alle autoriserede virksomheder, der har ønsket det,  

 anmeldt til Benelux-myndighederne.
Der er via fiskeriråden i Bruxelles modtaget meddelelse om, at disse  

 virksomheder er optaget på en fortegnelse af 5. oktober 1987 over godkendte  

 producenter.
Nye autoriserede virksomheder vil løbende kunne anmeldes.
4. Der har været en del uklarhed med hensyn til den af  

 Benelux ønskede certificering.
Det er imidlertid nu besluttet, at vedhæftede  

 3-sprogede certifikat skal anvendes fra 1. januar 1988. Det 4-sidede  

 certifikat er ret uoverskueligt og omstændeligt.
Man har derfor forsøgt at få  

 Benelux-myndighedernes godkendelse af et forenklet certifikatformular  

 udformet efter samme princip som anvendt for andre danske kontrolattester,  

 men hidtil uden resultat.
Det 4-sidede certifikat må derfor anvendes indtil  

 videre.
Certifikatet kan fotokopieres af eksportørerne.
Det udstedes af  

 Fiskerikontrollen eller Fiskeriministeriets Industritilsyn på tilsvarende  

 måde som gældende for andre kontrolattester.
