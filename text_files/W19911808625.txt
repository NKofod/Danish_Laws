En skatteyders lønarbejde som servicetekniker for dansk firma blev  

 fortrinsvis udført i udlandet.
Dette arbejde nødvendiggjorde midlertidige  

 ophold på firmaets danske adresse.
Disse ophold blev ikke anset for at  

 afbryde skatteyderens ophold i udlandet i relation til lempelse efter  

 ligningslovens § 33 A, stk. 1, jf.
Højesterets dom af 18. marts 1986. Derimod  

 fandtes ikke belæg i denne dom for, at lønindkomsten for arbejdet her i  

 landet kunne medregnes i den lempelsesberettigede løn.
 A klagede over skatteberegningen for indkomstårene 1987 og 1988. De  

 stedlige skattemyndigheder havde ved opgørelsen af grundlaget for nedsættelse  

 af klagerens indkomstskat i medfør af bestemmelsen i ligningslovens § 33 A,  

 stk. 1, ikke fundet, at den del af klagerens lønindkomst, der forholdsmæssigt  

 vedrørte de for varetagelsen af hans arbejdsopgaver i udlandet nødvendige  

 ophold her i landet kunne medregnes til klagerens lempelsesberettigede  

 udenlandske lønindkomst.
Af de tilvejebragte oplysninger fremgik, at klageren var ansat hos firmaet  

 B som servicetekniker med udstationering i udlandet for øje.
Arbejdet havde  

 hovedsagelig bestået i opstilling, igangsætning og service af tekniske anlæg,  

 tilsynsførende arbejde, træning af kunders personale samt teknisk betonet  

 salgsarbejde.
Klageren havde i 1987 bl.a. udført arbejde i 2 afrikanske stater.  

 Udførelsen af dette arbejde havde efter det af klagerens revisor oplyste  

 nødvendiggjort ophold på firmaet B her i landet på i alt 40 dage.
Endvidere  

 havde klageren i 1988 arbejdet i forskellige lande i Afrika og Asien.  

 Udførelsen heraf havde ifølge revisoren nødvendiggjort ophold hos B på i alt  

 61 dage, heraf en 5 dages kursusperiode.
 De stedlige skattemyndigheder havde under hensyn til Højesterets dom af  

 18. marts 1986 (UfR 1986, side 336 ff) lagt til grund, at de omhandlede  

 ophold her i landet ikke kunne tillægges afbrydende virkning for klagerens  

 ophold i udlandet i relation til ligningslovens § 33 A, stk. 1. Myndighederne  

 havde derimod ikke fundet, at klagerens lønindkomst vedrørende de pågældende  

 ophold kunne medregnes til klagerens udenlandske lønindkomst som nævnt i § 33  

 A, stk. 1, in fine.
 Klagerens revisor påstod lagt til grund, at klagerens lønindkomst  

 vedrørende hans arbejdsophold her i landet, udgørende 40 dage i indkomståret  

 1987 og 56 dage i indkomståret 1988, skulle medregnes til klagerens  

 lempelsesberettigede udenlandske lønindkomst efter ligningslovens § 33 A,  

 stk. 1.
Til støtte herfor anførtes, at Højesteret ved den nævnte dom havde taget  

 skatteyderens påstand om frifindelse til følge og altså ikke var gået ind på  

 Kammeradvokatens subsidiære påstand, hvorefter skatteyderen skulle tilpligtes  

 at anerkende, at skattemyndighederne var berettiget til at foretage fornyet  

 behandling af hans skatteansættelse for indkomståret 1976. Denne subsidiære  

 påstand var nærmere gået ud på, at skattemyndighederne, hvis Kammeradvokatens  

 principale påstand ikke toges til følge, skulle kunne ændre skatteyderens  

 skatteberegning, således at han ikke opnåede lempelse for den indkomst, han  

 havde erhvervet ved sit arbejde her i landet.
Heraf måtte man efter  

 revisorens opfattelse kunne slutte, at skatteyderen faktisk ved den af  

 Højesteret statuerede skatteberegning havde opnået en sådan lempelse.
Landsskatteretten fandt under hensyn til den nævnte højesteretsdom at  

 kunne tiltræde, at de omhandlede ophold her i landet ved den påklagede  

 skatteberegning ikke var tillagt afbrydende virkning for klagerens ophold i  

 udlandet i relation til bestemmelsen i ligningslovens § 33 A, stk. 1. Retten  

 fandt derimod ikke tilstrækkeligt grundlag for at antage, at Højesteret ved  

 den pågældende dom havde taget stilling til spørgsmålet, hvorvidt den del af  

 klagerens lønindkomst, der vedrørte de omhandlede ophold her i landet, kunne  

 anses omfattet af udtrykket ((PIL RIGHT))den udenlandske lønindkomst((PIL  

 LEFT)), jf. § 33 A, stk. 1, in fine.
Retten fandt ikke, at den nævnte del af  

 klagerens lønindkomst kunne anses for omfattet af dette udtryk.
Den påklagede  

 skatteberegning blev herefter stadfæstet.
 LV 1990, DC 2.2.
