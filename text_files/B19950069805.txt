 I henhold til § 2 og §7a i lov om Den Grafiske Højskole, jf.  

 lovbekendtgørelse nr. 676 af 29. juli 1992, og § 2, stk. 7, og § 15, i lov om  

 åben uddannelse (erhvervsrettet voksenuddannelse m.v.), nr. 508 af 30. juni  

 1993, fastsættes:
Uddannelsernes formål og struktur § 1.  Ved Den Grafiske Højskole gennemføres følgende  

 uddannelser:
 Stk. 2.  Grafisk Arbejdslederuddannelse og  

 overbygningsuddannelsen på uddannelsen i grafisk teknik og økonomi og på  

 uddannelsen i grafisk kommunikation gennemføres efter reglerne om åben  

 uddannelse.
§ 2.  Uddannelsen i grafisk teknik og økonomi har til  

 formål at give de studerende erhvervskompetence på lederniveau i den grafiske  

 kommunikationsindustri.
Uddannelsen lægger vægt på, at de studerende lærer at  

 anvende og koordinere viden, forståelse og metoder fra de tekniske,  

 økonomiske, organisatoriske og andre fagområder til løsning af komplekse  

 opgaver med både kort og lang tidshorisont.
Uddannelsen er fremtidsorienteret  

 med hensyn til både grafisk teknik og alternative mediemuligheder for grafisk  

 kommunikation.
§ 3.  Uddannelsen i grafisk kommunikation har til  

 formål at kvalificere de studerende til planlægning og udformning af trykt  

 massekommunikation og andre grafiske medieformer.
Uddannelsen skal udvikle de  

 studerendes kundskaber, både kreative og analytiske evner og færdigheder i  

 grafisk formgivning, tilrettelægning for produktion og opfølgning ud fra  

 hensyntagen til funktion og æstetik samt økonomiske og tekniske muligheder.
 § 4.  Grafisk Arbejdslederuddannelse har til formål at  

 uddanne arbejdsledere og sagsbehandlere til den grafiske  

 kommunikationsindustri.
 § 5.  Overbygningsuddannelsen på uddannelsen i grafisk  

 teknik og økonomi og på uddannelsen i grafisk kommunikation har til formål at  

 lære de studerende metodisk at gennemføre projekt- og udviklingsarbejde inden  

 for grafisk massekommunikation og den dertil knyttede procesledelse.  

 Uddannelsen skal endvidere øge de studerendes kundskaber inden for trykte og  

 elektroniske medieaktiviteter og udvikle de studerendes muligheder for at  

 indgå i internationalt samarbejde.
 § 6.  Uddannelserne i grafisk teknik og økonomi og  

 grafisk kommunikation har en varighed på 2 år og skal tilrettelægges således,  

 at den studerende kan fuldføre uddannelsen på 22 måneder.
 Stk. 2.  Undervisningen på Grafisk  

 Arbejdslederuddannelse gennemføres som deltidsundervisning og har en  

 varighed, der svarer til ialt 0,56 studenterårsværk.
 Stk. 3.  Undervisningen på overbygningsuddannelsen  

 gennemføres som heltidsundervisning og har en varighed på 1 år.
Stk. 4.  De anførte uddannelseslængder angiver det antal  

 årsværk, der skal lægges til grund ved planlægning af uddannelserne.
Et  

 årsværk er en fuldtidsstuderendes arbejde i et år.
Uddannelsernes indhold Uddannelsen i grafisk teknik og økonomi § 7.  Uddannelsen består af en basisblok, en  

 grafisk-teknologisk blok, en økonomisk blok og en organisatorisk blok.
 Stk. 2.  Omfanget af de enkelte blokke fastsættes i  

 studieordningen, således at omfanget af:
 § 8.  Basisblokken indeholder fag, der er  

 forudsætninger for arbejdet i de øvrige blokke, og som er af betydning for  

 behandling af almene praktiske problemstillinger.
 Stk. 2.  Blokkens fag kan f.eks. omfatte edb, kemi,  

 grafisk kommunikation og fremmedsprog.
§ 9.  Den grafisk-teknologiske bloks område er de  

 grafiske produktionsprocessers teknologi.
Undervisningen sigter på  

 planlægning og gennemførelse af grafisk produktion under ligelige hensyn til  

 funktion, økonomi og kvalitet.
 Stk. 2.  Blokkens centrale fag er pre-press, tryk og  

 færdiggørelse, materialekundskab, miljø og produktionstilrettelægning,  

 herunder grafisk tilrettelægning og faglig kalkulation.
 Stk. 3.  I blokken kan indgå yderligere fag, der f.eks.  

 er rettet mod specifikke grafiske produkter eller alternative grafiske  

 medieformer.
§ 10.  Den økonomiske bloks område er den grafiske  

 virksomheds økonomi.
Undervisningen sigter på oprettelse, vedligeholdelse og  

 anvendelse af økonomiske styringssystemer.
 Stk. 2.  Blokkens centrale fag er regnskabslære,  

 virksomhedsøkonomi og markedsføring.
 Stk. 3.  I blokken kan indgå yderligere fag, herunder  

 samfundsøkonomi.
 § 11.  Den organisatoriske bloks område er den  

 grafiske virksomheds generelle organisatoriske forhold.
 Stk. 2.  Blokkens centrale fag er arbejds- og  

 erhvervsret, ledelseslære og driftsorganisation, herunder produktionsstyring  

 og kvalitetsstyring.
 Stk. 3.  I blokken kan indgå udredningsarbejde, der i  

 skriftlig form sammenknytter problemstillinger inden for grafisk  

 kommunikation, teknologi, økonomi og organisation.
 Stk. 4.  I blokken kan indgå yderligere fag, herunder  

 anlægsplanlægning.
Uddannelsen i grafisk kommunikation § 12.  Uddannelsen består af en formblok, en  

 kommunikationsblok, en produktblok og en produktionsblok.
 Stk. 2.  Omfanget af de enkelte blokke fastsættes i  

 studieordningen, således at omfanget af:
 § 13.  Formblokkens område er kommunikation ved hjælp  

 af typografi, form, farve og illustrationer.
 Stk. 2.  Blokkens centrale fag er form og kommunikation,  

 skrift og typografi, tegning, fotografering og informationsgrafik.
 Stk. 3.  I blokken kan indgå yderligere fag, herunder  

 stil- og kunsthistorie samt billedanalyse.
 § 14.  Kommunikationsblokken omfatter indføring i  

 massekommunikationens metoder og midler med henblik på de krav, som stilles  

 til det grafiske medie i en kommunikationsproces.
 Stk. 2.  Blokkens centrale fag er  

 kommunikationsplanlægning og markedsføring.
 Stk. 3.  I blokken kan indgå yderligere fag, herunder  

 tekstformulering.
 § 15.  Produktblokkens område er formgivning af det  

 grafiske produkt med henblik på dettes kommunikative opgave, dets udseende og  

 fremstilling.
 Stk. 2.  Blokkens centrale fag er avis- og  

 tidsskriftdesign, bogdesign, emballagedesign, visuel identitet samt  

 blanketkonstruktion.
 Stk. 3.  I blokken kan indgå yderligere fag, herunder  

 udstilling.
 § 16.  Produktionsblokkens område er de principper,  

 metoder og praktiske færdigheder, der er en forudsætning for en grafisk  

 formgivers og tilrettelæggers arbejde.
 Stk. 2.  Blokkens centrale fag er billedbehandling,  

 trykteknik, materialekundskab, originalfremstilling, grafisk produktion,  

 virksomhedsøkonomi og faglig kalkulation.
Grafisk Arbejdslederuddannelse § 17.  Studerende optages af højskolen blandt de  

 ansøgere, der har gennemført en faglig grafisk grunduddannelse og/eller  

 opfylder et eventuelt krav om relevant erhvervserfaring, og som højskolen  

 skønner bedst uddannelsesegnede.
 § 18.  Uddannelsen består af følgende 6 fagområder:
Overbygningsuddannelsen på uddannelsen i grafisk økonomi og teknik og  

 på uddannelsen i grafisk kommunikation § 19.  Studerende optages af højskolen blandt de  

 ansøgere, der har gennemført den relevante uddannelse i grafisk økonomi og  

 teknik eller i grafisk kommunikation.
Stk. 2.  Højskolen kan optage ansøgere, der har  

 gennemført anden videregående uddannelse eller besidder omfattende  

 erhvervserfaring på lederniveau inden for den grafiske industri.
Højskolen  

 kan stille krav om gennemførelse af supplerende relevante kurser.
 § 20.  Uddannelsen består af en projektdel, en  

 teoridel og en international del.
 Stk. 2.  Omfanget af de enkelte dele fastsættes i  

 studieordningen, således at:
 Stk. 3.  Projektdelen omfatter løsning af en eller flere  

 projektopgaver inden for grafisk kommunikation og dertil knyttet  

 procesledelse.
 Stk. 4.  Teoridelen omfatter dels det nødvendige  

 teoriunderlag for projektdelen, dels en generel udbygning af de studerendes  

 kundskaber inden for grafisk massekommunikation, produktion, ledelse og  

 markedsføring.
 Stk. 5.  Den internationale del omfatter nyttiggørelse  

 af specialviden i internationale netværk inden for fagområdet.
 § 21.  Uddybende regler om fagenes indhold, vægt og  

 tidsmæssige placering på Grafisk Arbejdslederuddannelse samt på  

 overbygningsuddannelsen fastsættes i studieordningen.
 Eksamen m.v.
 § 22.  For eksamen herunder prøveformer, bedømmelse,  

 eksamensbevis, klage over eksamen m.v. gælder reglerne i bekendtgørelse om  

 eksamen ved visse videregående uddannelser under Undervisningsministeriet.
Stk. 2.  Interne prøver bedømmes af eksaminator(erne) og  

 en eller flere censorer, der er beskikket af rektor.
Interne censorer kan  

 ikke udpeges blandt ansatte på højskolen.
 § 23.  Eksamen på uddannelsen i grafisk teknik og  

 økonomi omfatter 8 skriftlige eller mundtlige prøver i udvalgte fag.
Stk. 2.  Eksamensfagene udvælges af højskolen, så de er  

 repræsentative for uddannelsen.
Skriftlige prøver kan efter højskolens  

 bestemmelse erstattes af eller sammenlægges til større skriftlige arbejder.  

 Skriftlige og mundtlige prøver tæller enkelt, mens sammenlagte prøver tæller  

 med summen af de erstattede prøver.
 Stk. 3.  Prøverne aflægges normalt ved uddannelsens  

 slutning, dog kan højskolen i studieordningen fastsætte, at prøver i enkelte  

 fag afholdes umiddelbart efter, at undervisningen i faget er afsluttet.
 Stk. 4.  Der gives 1 karakter for hver prøve.
 Stk. 5.  For at bestå eksamen på uddannelsen i grafisk  

 teknik og økonomi kræves, at karaktergennemsnittet er mindst 6,0 uden  

 oprunding.
§ 24.  Eksamen på uddannelsen i grafisk kommunikation  

 har form af et projekt, der består af en kompleks grafisk  

 kommunikationsopgave.
Projektet omfatter en hovedopgave og 6 hertil knyttede  

 nærmere specificerede biopgaver inden for fag, som er repræsentative for  

 uddannelsen.
Projektet udarbejdes inden for 4 uger, hvorefter eksaminanderne  

 forelægger og argumenterer for deres projektløsning.
 Stk. 2.  Ved bedømmelse gives 1 karakter for hver af  

 opgaverne, idet hovedopgaven tæller dobbelt, medens hver af biopgaverne  

 tæller enkelt.
 Stk. 3.  For at bestå eksamen på uddannelsen i grafisk  

 kommunikation kræves, at karaktergennemsnittet er mindst 6,0 uden oprunding.
 § 25.  På Grafisk Arbejdslederuddannelse afholdes  

 prøver i de fagområder, der er nævnt i § 18.
 Stk. 2.  For at gennemføre Grafisk  

 Arbejdslederuddannelse kræves, at der ved hver af de seks prøver opnås mindst  

 karakteren 6.
§ 26.  Eksamen på overbygningsuddannelsen på  

 uddannelsen i grafisk teknik og økonomi og på uddannelsen i grafisk  

 kommunikation består i udarbejdelse og mundtlig præsentation af en rapport  

 over det projektarbejde, der er udført i forbindelse med uddannelsen.  

 Rapporten udarbejdes i grupper.
Højskolen kan dispensere herfra.
 Stk. 2.  Ved den mundtlige eksamination skal hver enkelt  

 bidrag til opgaveløsningen kunne vurderes, sådan at det sikres, at en  

 individuel bedømmelse finder sted.
 § 27.  Den, der har bestået eksamen fra uddannelsen i  

 grafisk teknik og økonomi eller fra uddannelsen i grafisk kommunikation, har  

 ret til at anvende titlen »grafonom« efterfulgt af henholdsvis  

 betegnelsen GTØ eller GK.
Andre bestemmelser § 28.  Højskolen fastsætter inden for bekendtgørelsens  

 rammer nærmere regler for uddannelserne i en studieordning.
 Stk. 2.  En studieordning skal indeholde:
 Stk. 3.  Højskolen kan dispensere fra de regler i  

 studieordningen, der alene er fastsat af højskolen.
 Stk. 4.  Inden studieordningen fastsættes og ved  

 væsentlige ændringer heri, tager højskolen kontakt til aftagerrepræsentanter,  

 herunder censorformanden.
 Stk. 5.  Studieordningen og ændringer af studieordningen  

 sendes til censorer og til Undervisningsministeriet til orientering.
 § 29.  Højskolen kan i hvert enkelt tilfælde eller ved  

 almindelige regler godkende, at gennemførte uddannelseselementer eller dele  

 heraf fra en dansk eller udenlandsk videregående uddannelsesinstitution  

 træder i stedet for uddannelseselementer eller dele heraf, der er omfattet af  

 denne bekendtgørelse.
 Stk. 2.  Afgørelser efter stk. 1 træffes på grundlag af  

 en faglig vurdering af ækvivalensen mellem de berørte uddannelsesdele.
§ 30.  Undervisningsministeriet kan fravige  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Undervisningsministeriet kan dispensere fra  

 bekendtgørelsens bestemmelser, når det findes begrundet i usædvanlige  

 forhold.
§ 31.  Klager over højskolens afgørelser efter denne  

 bekendtgørelse indgives til højskolen senest 2 uger efter, at afgørelsen er  

 meddelt den pågældende.
Højskolens afgørelse kan, når klagen vedrører retlige  

 spørgsmål, indbringes for Undervisningsministeriet.
 Ikrafttræden m.v.
 § 32.  Bekendtgørelsen træder i kraft 1. september  

 1995.
 Stk. 2.  Bekendtgørelse nr. 755 af 18. august 1994 om  

 uddannelserne ved Den Grafiske Højskole ophæves.
 Stk. 3.  Højskolen fastsætter nærmere regler for  

 studerende, der er påbegyndt en uddannelse efter de hidtidige regler og  

 afgør, hvornår der sidste gang afholdes prøver efter de hidtidige regler.
Undervisningsministeriet, den 18. august  

 1995 P.M.V.
