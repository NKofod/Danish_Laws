 I henhold til § 25, stk. 1, jfr. stk. 4 og 5, i lov om folkeskolen, jfr.  

 lovbekendtgørelse nr. 385 af 20. august 1980, jfr. § 65 i lov om styrelsen af  

 kommunernes skolevæsen og af virksomhed efter lov om fritidsundervisning  

 m.v., jfr. lovbekendtgørelse nr. 24 af 20. januar 1978, fastsættes:
 § 1.  Kommunen skal sørge for befordring mellem skolen  

 og hjemmet eller dettes nærhed af:
Stk. 2.  Bestemmelserne i stk. 1 finder tilsvarende  

 anvendelse på befordring mellem skole og daginstitution eller formidlet  

 dagpleje i henhold til lov om social bistand af elever, der uden for  

 skoletiden er anbragt i daginstitution m.v.
Kommunen er kun forpligtet til  

 befordring inden for samme kommune og kun på skoledage.
 Stk. 3.  Forpligtelsen omfatter ikke befordring af  

 elever, der deltager i undervisning i fritiden i medfør af folkeskolelovens §  

 3, stk. 3.
 Stk. 4.  Forpligtelsen omfatter endvidere ikke  

 befordring af elever, som i medfør af folkeskolelovens § 19, stk. 5, eller §  

 36, stk. 4, undervises i en anden skole end deres distriktsskole.
 § 2.  Skolevejen i § 1 er den nærmeste vej eller sti,  

 som børnene kan færdes på til fods eller på cykel eller knallert hele året.
 Stk. 2.  Ved opmåling af skolevejen, jfr. § 1, stk. 1,  

 nr. 1, jfr. stk. 2, medregnes normalt kun afstanden fra udkørslen fra  

 hjemmets boligareal eller daginstitutionen m.v. til nærmeste indgang til  

 skolegården.
Stk. 3.  Kommunen afgør, om der skal ydes befordring  

 efter § 1, stk. 1, nr. 2, på grundlag af et skøn over de trafikale forhold på  

 skolevejen, barnets alder og andre konkrete omstændigheder.  

 Kommunalbestyrelsen afgør sagen på grundlag af udtalelser om vejens farlighed  

 fra politiet og fra vejmyndighederne.
Der henvises til justitsministeriets  

 cirkulæreskrivelse af 13. april 1978 om sikring af skoleveje.
 § 3.  Kommunen kan opfylde sin befordringsforpligtelse  

 efter § 1 ved selv at etablere befordring med skolebus eller lignende.
Stk. 2.  Før kommunalbestyrelsen afgør, om der skal  

 etableres skolebus eller anden fælles befordringsordning, skal  

 kommunalbestyrelsen indhente udtalelse om ordningens nærmere  

 tilrettelæggelse, herunder om afgangstider, ruter og opsamlingssteder, fra  

 skolenævnet og elevrådet, hvor et sådant findes.
Er befordringsordningen  

 fælles for flere skoler, skal kommunalbestyrelsen også indhente udtalelse fra  

 skolekommissionen.
 Stk. 3.  Ventetiden på skolen i forbindelse med en af  

 kommunen etableret befordringsordning må normalt ikke overstige 60 minutter  

 før og 60 minutter efter skoletid.
Stk. 4.  I det omfang befordringsordningen medfører  

 ventetid på skolen, afgør skolen, om tilsyn med eleverne i ventetiden er  

 nødvendigt, jfr. undervisningsministeriets bekendtgørelse nr. 208 af 25.  

 marts 1976 om skolernes tilsyn med eleverne i folkeskolen og cirkulære nr. 65  

 af samme dato.
For børn i børnehaveklasser og 1. - 2. klassetrin, som har  

 ventetid, skal der etableres betryggende tilsyn.
§ 4.  Kommunen kan også opfylde sin  

 befordringsforpligtelse efter § 1 ved at henvise eleverne til at benytte  

 offentlige trafikmidler.
Kommunen betaler udgifterne herved.
 Stk. 2.  Bestemmelserne i § 3, stk. 3 og 4, gælder også  

 ved henvisning til offentlige trafikmidler.
 § 5.  Kommunen kan endvidere opfylde sin  

 befordringsforpligtelse i henhold til § 1 ved en aftale med forældrene om  

 egen befordring, således at eleven eller forældrene selv sørger for  

 befordring mod, at kommunen bidrager hertil med en med forældrene aftalt  

 godtgørelse.
 Stk. 2.  Ved befordring i bil vil en godtgørelse  

 svarende til laveste sats pr. kilometer for statens tjenestemænd ved  

 befordring i eget befordringsmiddel normalt udgøre en passende godtgørelse.
 § 6.  Finder kommunen ikke grundlag for at etablere en  

 befordringsordning efter § 3, og kan kommunen ikke opfylde sin  

 befordringsforpligtelse ved henvisning til offentlige trafikmidler efter § 4  

 eller aftale om egen befordring efter § 5, kan kommunen søge amtsrådet om  

 fritagelse for forpligtelsen efter § 1, stk. 1, nr. 1, og stk. 2, jfr. § 7.
 § 7.  Amtsrådet kan i særlige tilfælde meddele  

 kommunen fritagelse efter § 6. Afgørelsen herom træffes på grundlag af en  

 konkret vurdering, hvorunder der bl.a. skal tages hensyn til elevernes alder,  

 skolevejens længde, vej- og trafikforhold og elevernes eller forældrenes  

 muligheder for selv at sørge for befordring.
 Stk. 2.  Fritagelsen kan gøres betinget af, at kommunen  

 betaler en af amtsrådet fastsat godtgørelse for egen befordring.
 Stk. 3.  Amtsrådets afgørelse kan ikke indbringes for  

 anden administrativ myndighed.
§ 8.  Klager over kommunens afgørelser i henhold til  

 denne bekendtgørelse kan inden 4 uger fra afgørelsens meddelelse indbringes  

 for amtsrådet, som træffer den endelige administrative afgørelse.
De  

 afgørelser, som de kommunale myndigheder i Københavns og Frederiksberg  

 kommuner har truffet, kan ikke indbringes for anden administrativ myndighed.
 § 9.  Bekendtgørelsen træder i kraft den 1. august  

 1983.
 Stk. 2.  Bekendtgørelse nr. 507 af 26. november 1980 om  

 befordring af elever i folkeskolen og tilhørende cirkulære af samme dato  

 ophæves.
