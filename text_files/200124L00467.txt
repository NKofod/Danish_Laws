Betænkning afgivet af Skatteudvalget den  

 8. maj 2002 Betænkning over Forslag til lov om ændring af  

 aktieavancebeskatningsloven, kildeskatteloven, virksomhedsskatteloven og  

 andre skattelove (Succession for nære medarbejdere, aktier i selskaber  

 af finansiel karakter, generationsskifte) [af  

 skatteministeren (Svend Erik Hovmand)] 1. Ændringsforslag Skatteministeren har stillet 11 ændringsforslag til  

 lovforslaget.
2. Udvalgsarbejdet Lovforslaget blev fremsat den 5. april 2002 og var til 1.  

 behandling den 18. april 2002. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og Skatteministeriet sendte den 19.  

 februar 2002 dette udkast til udvalget, jf. alm. del   bilag 167.  

 Hovedtræk i høringssvar, der var modtaget i Skatteministeriet  

 inden den 28. februar 2002, og skatteministerens bemærkninger hertil  

 fremgår af lovforslagets bemærkninger.
Den 16. april 2002 sendte  

 skatteministeren et opfølgende høringsnotat til udvalget.  

 Høringsnotatet gengiver hovedtrækkene i de høringssvar,  

 som Skatteministeriet har modtaget efter den 28. februar 2002, samt  

 skatteministerens kommentarer hertil.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Erhvervsgartnerforening, Dansk Industri og Danmarks Rederiforening, Foreningen af Statsautoriserede Revisorer, Foreningen Registrerede Revisorer, Landboforeningerne, Dansk Erhvervsgartnerforening,  

 Landbrugsraadet og Dansk Familielandbrug, PricewaterhouseCoopers og Tærø Nielsen & Hulgaard  

 Advokater.
Skatteministeren har over for udvalget kommenteret de  

 skriftlige henvendelser til udvalget.
Skatteministerens kommentar til en af  

 henvendelserne til udvalget er optrykt som bilag til betænkningen.
Deputationer Endvidere har Landboforeningerne, Landbrugsraadet, Dansk  

 Familielandbrug og Dansk Erhvervsgartnerforening mundtligt over for udvalget  

 redegjort for deres holdning til lovforslaget.
Spørgsmål Udvalget har stillet 18 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse med de stillede ændringsforslag.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.  

 Mindretallet vil stemme hverken for eller imod de stillede  

 ændringsforslag.
 Socialdemokratiet bemærker følgende:
 Under 1. behandling af L 194 tilkendegav  

 Socialdemokratiet, at Socialdemokratiet ville stemme imod lovforslaget.
 De oplysninger, der er kommet frem under udvalgsarbejdet,  

 har ikke ændret Socialdemokratiets holdning til lovforslaget.
 Det er Socialdemokratiets holdning, at overdragelse af en  

 virksomhed skal ske til den person, der er bedst egnet til at føre  

 virksomheden videre.
Med lovforslaget sker der en favorisering af nære  

 medarbejdere, idet udskudte skatter ikke betales.
Det betyder ikke i alle  

 tilfælde, at den bedst egnede kommer til at overtage virksomheden.
 Det er Socialdemokratiets opfattelse, at succession vil  

 have en tendens til at kapitalisere sig til fordel for sælgeren i  

 forbindelse med virksomhedsoverdragelsen.
 Der er således ikke tale om en fordel for den, der  

 skal videreføre virksomheden, såfremt virksomheden er  

 efterspurgt.
 Forslaget om at hæve grænsen fra 25 pct. til  

 50 pct. for succession ved overdragelse af aktier i virksomheder med  

 betydelige finansielle aktiver, finder Socialdemokratiet, er en yderligere  

 favorisering af disse virksomheder, som ikke er erhvervspolitisk  

 begrundet.
 Enhedslisten bemærker følgende:
Lovforslaget fører til, at der i 2002 bruges 45  

 mio. kr. og i 2003 90 mio. kr. til skattelettelser for erhvervsledere, der  

 sælger deres virksomhed.
Enhedslisten mener ikke, at denne gruppe  

 generelt tilhører den del af den danske befolkning, der har brug for  

 skattelettelser.
Men Venstres og Det Konservative Folkepartis  

 kernevælgere er utvivlsomt overrepræsenterede i denne gruppe.
Begrundelsen for at gennemføre lovforslaget er, at  

 regeringen ønsker at lette generationsskiftet i virksomheder.
Det sker  

 så ved at fritage sælgerne af virksomhederne for beskatning og  

 overlade sælgernes skattemæssige forpligtelser til  

 køberen.
Denne mulighed eksisterer allerede, hvis virksomheden  

 sælges videre til et nærtstående familiemedlem.
Dette  

 lovforslag udvider kredsen til også at omfatte såkaldt nære  

 medarbejdere.
Man er nær medarbejder, hvis man har været ansat  

 på fuld tid i mindst 3 år inden for de seneste 4 år.
Herudover vil regeringen give mulighed for, at også  

 virksomheder, hvor op til 50 pct. af selskabets indtægter eller kapital  

 stammer fra finansielle aktiviteter, omfattes af denne mulighed.
Det betyder  

 reelt, at den tidligere begrænsning på denne ordning til reelle  

 erhvervsvirksomheder udhules.
Nu vil også virksomheder, hvori op mod  

 halvdelen af virksomhederne består af udlejning af fast ejendom,  

 ejerskab af kontanter, værdipapirer eller lignende, være  

 omfattet.
Konsekvensen af at overlade sælgers  

 skattemæssige forpligtelser til køber er, at køberen skal  

 betale skat af en eventuel fortjeneste, når han engang sælger de  

 pågældende aktier eller andre aktiver.
Ved den udvidelse af  

 antallet af købere, som kan omfattes af disse regler, opstår der  

 hermed meget gode muligheder for at sælge aktier i én  

 uendelighed, uden at der nogen sinde sker en beskatning af aktiernes stigende  

 værdi.
 Lovforslaget er derfor endnu et forslag i regeringens  

 række af forslag, der giver de privilegerede danskere bedre muligheder  

 for at slippe for at betale skat.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af et flertal (V, DF,  

 KF og KRF):
Til § 1 1) Efter nr. 7 indsættes som nyt nummer:
»01. I § 11, stk. 9, 1. pkt., indsættes efter  

 »indtægter«: », hvorved forstås den regnskabsmæssige  

 nettoomsætning tillagt summen af øvrige regnskabsførte  

 indtægter,«.« [Præcisering af begrebet indtægter] 2) I det under nr. 9 foreslåede § 11 A, stk. 1,  

 1. pkt., indsættes efter »sammenlagt«: »mindst«.
[Præcisering af kravet til  

 fuldtidsbeskæftigelse i selskabet] 3) I det under nr. 9 foreslåede § 11 A, stk.  

 1, udgår 2. pkt., og i stedet indsættes:
»Overdragelse af aktier kan endvidere ske i et selskab,  

 der er koncernforbundet, jf. kursgevinstlovens § 4, stk. 2, med det selskab,  

 hvori medarbejderen på overdragelsestidspunktet er  

 fuldtidsbeskæftiget, når medarbejderen i sammenlagt mindst 3  

 år inden for de seneste 4 år har været  

 fuldtidsbeskæftiget i ét eller flere koncernforbundne selskaber.  

 Ved opgørelsen af fuldtidsbeskæftigelse efter 2. pkt. kan  

 deltidsbeskæftigelse i to eller flere koncernforbundne selskaber  

 sammenlægges.« [Fuldtidsbeskæftigelse i koncernselskaber og  

 sammenlægning af deltidsbeskæftigelse i flere  

 koncernselskaber] 4) I det under nr. 9 foreslåede § 11 A,  

 stk. 1, 3. pkt., der bliver 4. pkt., ændres »inden for« til: »i«,  

 og efter »sammenlagt« indsættes: »mindst«.
[Præcisering af kravet om koncernforhold og kravet  

 til fuldtidsbeskæftigelse i selskabet] Til § 2 5) I det under nr. 5 foreslåede § 33 C, stk.  

 12, 1. og 2.  pkt., indsættes efter »sammenlagt«:  

 »mindst«.
[Præcisering af kravet til  

 fuldtidsbeskæftigelse i virksomheden] Til § 3 6) Efter nr. 2 indsættes som nyt nummer:
»01. I § 29, stk. 3, 5. pkt., indsættes  

 efter »indtægter«: », hvorved forstås den regnskabsmæssige  

 nettoomsætning tillagt summen af øvrige regnskabsførte  

 indtægter,«.« [Præcisering af begrebet indtægter] Til § 6 7)  Efter nr. 2 indsættes som nyt nummer:
»01. I § 15 A, stk. 4, 1. pkt., indsættes efter  

 »indtægterne«: », hvorved forstås den regnskabsmæssige  

 nettoomsætning tillagt summen af øvrige regnskabsførte  

 indtægter,«.« [Præcisering af begrebet indtægter] Til § 8 8) Efter nr. 2 indsættes som nyt nummer:
»01. I § 22 c, stk. 2, nr. 4, 4. pkt.,  

indsættes efter  »indtægter«: », hvorved forstås  

 den regnskabsmæssige nettoomsætning tillagt summen af selskabets  

 øvrige regnskabsførte indtægter,«.« [Præcisering af begrebet indtægter] 9) Nr. 4 affattes således:
»4. I § 22 c, stk. 6, 3. pkt., ændres »§ 11«  

 til: »§§ 11 og 11 A«.« [Redaktionel ændring som følge af vedtagelsen  

 af lovforslag nr.
L 99] Til § 9 10) I stk. 2 ændres »5-10« til: » 5-7, 01  

 og 8-10«.
[Konsekvensrettelse som følge af  

 ændringsforslag nr. 1] 11) I stk. 6 ændres »nr. 1-3« til: »nr. 1, 2, 01  

 og 3«.
[Konsekvensrettelse som følge af  

 ændringsforslag nr. 8] Bemærkninger Til nr. 1 Der kan rejses spørgsmål om, hvordan  

 udtrykket »indtægter« nærmere skal forstås efter den  

 gældende bestemmelse i aktieavancebeskatningslovens § 11, stk. 9.
Hverken loven eller bemærkningerne definerer  

 begrebet »selskabets indtægter«.
I skatteministerens kommentar  

 (Folketinget 2000-01, L 36   bilag 18) til en henvendelse fra  

 Advokatrådet (Folketinget 2000-01, L 36 bilag 5) er anført, at  

 det er selskabets omsætning (brutto), der skal sammenlignes med  

 indtægterne fra »pengetankaktiverne« (brutto).
 Udgangspunktet er, at der ved opgørelsen af  

 indtægter ikke tages hensyn til udgifter, hverken driftsudgifter eller  

 renteudgifter.
Meningen er, at begrebet »indtægter« ikke alene  

 omfatter selskabets omsætning, men også øvrige  

 regnskabsførte indtægter.
Meningen er endvidere, at  

 omsætningen skal opgøres netto og ikke brutto, idet moms og  

 andre skatter og afgifter, der er direkte forbundet med omsætningen,  

 ikke skal indgå.
Der foreslås derfor at præcisere begrebet  

 »indtægter«.
Det foreslås ved i den gældende bestemmelse i  

 § 11, stk. 9, at fastsætte, at ved indtægter forstås  

 nettoomsætning tillagt summen af øvrige regnskabsførte  

 indtægter.
Omsætningen skal opgøres netto, hvilket  

 indebærer, at moms og andre skatter og afgifter, der er direkte  

 forbundet med omsætningen, ikke indgår.
De øvrige  

 regnskabsførte indtægter er eksempelvis finansielle og  

 ekstraordinære indtægter.
 Det foreslås, at der de 3 andre steder i  

 skattelovgivningen (dødsboskatteloven, pensionsbeskatningsloven og  

 virksomhedsskatteloven), hvor der ligeledes anvendes et  

 indtægtskriterium ved afgrænsningen af selskaber med finansielle  

 aktiver, foretages en tilsvarende præcisering af begrebet  

 »indtægter«.
Til nr. 2 og 5 I lovforslaget er det et krav for skattemæssig  

 succession, at den ansatte i virksomheden eller selskabet inden for de  

 seneste 4 år skal have været fuldtidsbeskæftiget i  

 sammenlagt 3 år.
Meningen er, at hvis den ansatte inden for de sidste 4  

 år har været fuldtidsbeskæftiget i en periode på  

 sammenlagt mere end 3 år, er betingelsen for succession  

 også opfyldt.
Det foreslås derfor, at denne mening kommer  

 sprogligt til udtryk ved i de relevante bestemmelser i  

 aktieavancebeskatningslovens § 11 A, stk. 1, og kildeskattelovens § 33 C,  

 stk. 12, at fastsætte, at den pågældende inden for  

 4-års-perioden skal have været fuldtidsbeskæftiget i  

 sammenlagt mindst 3 år.
Herved fjernes en mulig tvivl om, hvorvidt der  

 kan ske succession, hvis den ansatte har været  

 fuldtidsbeskæftiget i selskabet i mere end 3 år.
Til nr. 3 I den foreslåede bestemmelse i  

 aktieavancebeskatningslovens § 11 A, stk.1, 2. pkt., er fastsat, at  

 tilsvarende gælder ved overdragelse af aktier i et selskab, der er  

 koncernforbundet med det selskab, hvor medarbejderen på  

 overdragelsestidspunktet er ansat.
Det foreslås at ændre bestemmelsen.
Det drejer  

 sig om 2 ændringer.
Den første ændring har til  

 formål at tydeliggøre meningen med bestemmelsen.
Den anden  

 ændring skyldes, at et ønske fremsat under høringen af  

 lovforslaget imødekommes.
For så vidt angår den første  

 ændring, er baggrunden den, at formålet med bestemmelsen i  

 aktieavancebeskatningslovens § 11 A, stk. 1, 2. pkt., er, at der skal kunne  

 ske succession i aktier i et selskab, som er koncernforbundet med det  

 selskab, som den ansatte på overdragelsestidspunktet er  

 fuldtidsbeskæftiget i, når den ansatte i sammenlagt mindst 3  

 år inden for de sidste 4 indkomstår har været  

 fuldtidsbeskæftiget i et eller flere selskaber inden for koncernen.
Det  

 vil sige, at når den pågældende person er  

 fuldtidsbeskæftiget i et koncernselskab på  

 overdragelsestidspunktet og i sammenlagt mindst 3 år inden for de  

 sidste 4 år har været fuldtidsbeskæftiget i et eller flere  

 koncernselskaber, kan der ske overdragelse med succession i alle de  

 selskaber, der indgår i koncernen.
Der kan således også ske  

 overdragelse i et koncernselskab, som den pågældende aldrig har  

 været fuldtidsbeskæftiget i.
Denne ændring fremgår af  

 den ved ændringsforslaget foreslåede affattelse af  

 aktieavancebeskatningslovens § 11 A, stk. 1, 2. pkt.
Den anden ændring skyldes et ønske fra  

 Advokatrådet.
Rådet finder, at der bør være mulighed  

 for succession i det tilfælde, hvor ansættelsen er delt mellem  

 forskellige koncernselskaber således, at medarbejderen ikke er  

 fuldtidsbeskæftiget i noget selskab, men er deltidsbeskæftiget i  

 to eller flere selskaber og samlet set fuldtidsbeskæftiget.
Denne ændring er indeholdt i den ved  

 ændringsforslaget foreslåede bestemmelse i  

 aktieavancebeskatningslovens § 11 A, stk. 1, 3. pkt.
Det fremgår af den  

 foreslåede bestemmelse, at ved opgørelsen af  

 fuldtidsbeskæftigelse efter § 11 A, stk. 1, 2. pkt., kan  

 deltidsbeskæftigelse i to eller flere koncernforbundne selskaber  

 sammenlægges således, at den samlede beskæftigelse i de  

 pågældende selskaber svarer til fuldtidsbeskæftigelse.
Til nr. 4 I den foreslåede bestemmelse i  

 aktieavancebeskatningslovens § 11 A, stk. 1, 3. pkt., der med  

 ændringsforslag nr. 3 bliver 4. pkt., er det fastsat som en betingelse  

 for, at en ansat kan succedere i aktierne i et koncernforbundet selskab, at  

 selskaberne er koncernforbundne inden for såvel den periode, hvor  

 medarbejderen efter stk. 1, 1. pkt., skal have været  

 fuldtidsbeskæftiget i sammenlagt mindst 3 år, som på  

 overdragelsestidspunktet.
Samtidig fremgår det af bemærkningerne,  

 at selskaberne skal være koncernforbundne i hele den omhandlede  

 4-års-periode.
Sprogligt udtrykker ordene »inden for den periode«  

 sædvanligvis ikke, at forholdet skal have været opfyldt i hele  

 perioden, men blot skal have foreligget på et eller andet tidspunkt  

 inden for den pågældende periode.
Som det fremgår af  

 bemærkningerne til lovforslaget, er meningen, at selskaberne skal  

 være koncernforbundne i hele den omhandlede 4-års-periode.
Det foreslås derfor at ændre betingelsen i  

 bestemmelsen således, at selskaberne skal have været  

 koncernforbundne i den relevante 4-års-periode.
Herved fjernes en mulig  

 tvivl om, hvorvidt det er tilstrækkeligt for succession, at de  

 pågældende selskaber blot er koncernforbundne på et eller  

 andet tidspunkt i 4-års-perioden.
 For så vidt angår indsættelsen af ordet  

 »mindst«, henvises til bemærkningerne til ændringsforslag nr. 2  

 og 5.
Til nr. 6-8 Der henvises til bemærkningerne til  

 ændringsforslag nr. 1.
Til nr. 9 Der er tale om et teknisk ændringsforslag som  

 følge af, at lovforslag nr.
L 99 om strukturtilpasninger m.v. og  

 lempelse af tabs- og underskudsregler forventes vedtaget af Folketinget den  

 17. maj 2002.
Til nr. 10 og 11 Der er tale om tekniske konsekvensændringer.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Jann Sjursen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 194 Bilagsnr.
Titel 1 Høringsnotat fra skatteministeren 2 Henvendelse af 15/4-02 fra Tærø Nielsen & Hulgaard  

 Advokater 3 Henvendelse af 18/4-02 fra PricewaterhouseCoopers 4 Spm. 1 om, hvor mange personer der skønnes at få del i  

 provenutabet på 90 mio. kr. i 2003, til skatteministeren 5 Spm. 2 om ministerens kommentar til artikel om generationsskifte og  

 skattemæssige aspekter af professor Ole Bjørn, til  

 skatteministeren Spm. 3, om professor Ole Bjørns synspunkter hviler på  

 manglende indsigt i generationsskifteproblemer, til skatteministeren 6 Henvendelse af 22/4-02 fra Dansk Erhvervsgartnerforening 7 Henvendelse af 24/4-02 fra Foreningen af Statsautoriserede Revisorer 8 Meddelelse om tidspunkt for betænkningsafgivelse og frist for  

 spørgsmål 9 Kommentar fra skatteministeren til henvendelse af 15/4-02 fra  

 Tærø Nielsen & Hulgaard Advokater 10 Spm. 4 om beregningseksempler, der illustrerer lovforslagets effekt ved  

 overdragelse henholdsvis med og uden succession, til skatteministeren 11 Svar på spm. 1 om, hvor mange personer der skønnes at  

 få del i provenutabet på 90 mio. kr. i 2003, fra skatteministeren 12 Kommentar fra skatteministeren til henvendelse af 22/4-02 fra Dansk  

 Erhvervsgartnerforening 13 Henvendelse af 2/5-02 fra Dansk Industri og Danmarks Rederiforening 14 Svar på spm. 2 om ministerens kommentar til artikel om  

 generationsskifte og skattemæssige aspekter af professor Ole  

 Bjørn, fra skatteministeren Svar på spm. 3, om professor Ole Bjørns synspunkter hviler  

 på manglende indsigt i generationsskifteproblemer, fra  

 skatteministeren 15 Spm. 5 om, hvorfor der ikke er successionsadgang, hvor medarbejdere ejer  

 under 15 pct. af selskabet, til skatteministeren Spm. 6 om skattefri aktieombytning efter overdragelse af  

 hovedaktionæraktier til medarbejdere, til skatteministeren Spm. 7 om skattefri virksomhedsdannelse m.v. ved overdragelse af  

 personligt ejet virksomhed til medarbejdere, til skatteministeren Spm. 8 om sammenhængen mellem lovforslaget og reglerne om  

 særlig kapitalafkastberegning for aktier og anparter, til  

 skatteministeren Spm. 9, om skattebesparelsen ved succession tilfalder sælger, til  

 skatteministeren Spm. 10, om der ved overdragelse med succession kan ske brug af  

 ligningslovens § 12 B, til skatteministeren Spm. 11 om regeringens baggrund for ændring af successionsreglerne  

 for aktieselskaber af finansiel karakter, til skatteministeren Spm. 12 om aktieavancebeskatningsreglernes betydning i forbindelse med  

 overdragelse af virksomhed, til skatteministeren Spm. 13 om baggrunden for og sigtet med det danske selskabsskattesystem,  

 til skatteministeren Spm. 14, om 25 pct.-reglen vedrørende selskaber med finansielle  

 aktiver har været til skade for virksomheder ved overdragelse med  

 succession, til skatteministeren Spm. 15 om, efter hvilke kriterier m.v. det skal afgøres, om der er  

 tale om et overkapitaliseret selskab, til skatteministeren Spm. 16 om beregningsmåde vedrørende overkapitaliserede  

 selskaber, til skatteministeren Spm. 17 om udlodning af »overflødige« likvider i forhold til  

 overkapitaliserede selskaber, til skatteministeren Spm. 18 om L 99s betydning i forhold til overdragelse med succession  

 af et overkapitaliseret selskab, til skatteministeren 16 Henvendelse af 3/5-02 fra Foreningen af Statsautoriserede Revisorer 17 Kommentar fra skatteministeren til henvendelse af 18/4-02 fra  

 PricewaterhouseCoopers 18 Ændringsforslag, fra skatteministeren 19 Svar på spm. 5 om, hvorfor der ikke er successionsadgang, hvor  

 medarbejdere ejer under 15 pct. af selskabet, fra skatteministeren Svar på spm. 6 om skattefri aktieombytning efter overdragelse af  

 hovedaktionæraktier til medarbejdere, fra skatteministeren Svar på spm. 7 om skattefri virksomhedsdannelse m.v. ved  

 overdragelse af personligt ejet virksomhed til medarbejdere, fra  

 skatteministeren Svar på spm. 8 om sammenhængen mellem lovforslaget og reglerne  

 om særlig kapitalafkastberegning for aktier og anparter, fra  

 skatteministeren Svar på spm. 9, om skattebesparelsen ved succession tilfalder  

 sælger, fra skatteministeren Svar på spm. 10, om der ved overdragelse med succession kan ske brug  

 af ligningslovens § 12 B, fra skatteministeren Svar på spm. 11 om regeringens baggrund for ændring af  

 successionsreglerne for aktieselskaber af finansiel karakter, fra  

 skatteministeren Svar på spm. 12 om aktieavancebeskatningsreglernes betydning i  

 forbindelse med overdragelse af virksomhed, fra skatteministeren Svar på spm. 13 om baggrunden for og sigtet med det danske  

 selskabsskattesystem, fra skatteministeren Svar på spm. 14, om 25 pct.-reglen vedrørende selskaber med  

 finansielle aktiver har været til skade for virksomheder ved  

 overdragelse med succession, fra skatteministeren Svar på spm. 15 om, efter hvilke kriterier m.v. det skal  

 afgøres, om der er tale om et overkapitaliseret selskab, fra  

 skatteministeren Svar på spm. 16 om beregningsmåde vedrørende  

 overkapitaliserede selskaber, fra skatteministeren Svar på spm. 17 om udlodning af »overflødige« likvider i  

 forhold til overkapitaliserede selskaber, fra skatteministeren Svar på spm. 18 om L 99s betydning i forhold til overdragelse  

 med succession af et overkapitaliserede selskab, fra skatteministeren 20 Kommentar fra skatteministeren til henvendelse af 24/4-02 fra Foreningen  

 af Statsautoriserede Revisorer 21 Henvendelse af 6/5-02 fra Landboforeningerne, Dansk  

 Erhvervsgartnerforening, Landbrugsraadet og Dansk Familielandbrug 22 Kommentar fra skatteministeren til henvendelse af 2/5-02 fra Dansk  

 Industri og Danmarks Rederiforening 23 Henvendelse af 6/5-02 fra Foreningen Registrerede Revisorer 24 1. udkast til betænkning 25 Svar på spm. 4 om beregningseksempler, der illustrerer lovforslagets  

 effekt ved overdragelse henholdsvis med og uden succession, fra  

 skatteministeren 26 Kommentar fra skatteministeren til henvendelse af 6/5-02 fra Dansk  

 Erhvervsgartnerforening, Landbrugsraadet og Dansk Familielandbrug 27 Kommentar fra skatteministeren til henvendelse af 6/5-02 fra Foreningen  

 Registrerede Revisorer 28 Kommentar fra skatteministeren til henvendelse af 3/5-02 fra Foreningen af  

 Statsautoriserede Revisorer Bilag 2 Skatteministerens kommentar til henvendelse af 6/5-02 fra  

 Landboforeningerne, Landbrugsraadet, Dansk Erhvervsgartnerforening og Dansk  

 Familielandbrug Skatteministerens kommentar er optrykt efter ønske  

 fra KRF.
 Kommentar:
 Jordbrugserhvervet kan tilslutte sig lovforslaget og er  

 tilfreds med den foreslåede udvidelse af adgangen til at succedere til  

 nære medarbejdere samt forhøjelsen af successionsgrænsen  

 ved overdragelse af virksomheder med mange finansielle aktiver.
 Jordbrugserhvervet peger dog på tre forhold, som  

 efter erhvervets opfattelse bør ændres i lovforslaget.
 Jordbrugserhvervet anfører for det  

første, at der bør være mulighed for, at  

 successionsordningen generelt udvides til at omfatte svigerbørn og  

 tilsvarende svogerforhold, f.eks. ægtefællens søskende og  

 søskendebørn.
Hertil bemærkes, at lovforslaget går ud  

 på at give nære medarbejdere mulighed for at kunne succedere i  

 aktier og i en personligt drevet virksomhed.
Forslaget går derimod ikke  

 ud på at udvide den kreds af familiemedlemmer, der kan succedere.
Den  

 kreds af familiemedlemmer, der i dag skattemæssigt kan succedere efter  

 kildeskattelovens § 33 C, der blev indført i 1988, er børn,  

 børnebørn, søskende, søskendes børn og  

 søskendes børnebørn.
Forslaget ligger således uden for rammerne af  

 hensigten med lovforslaget.
Der er ikke forhold i lovforslaget, der i sig  

 selv gør det nødvendigt eller velbegrundet at overveje  

 succession til en bredere familiekreds end i dag.
Der er i øvrigt  

 heller ingen finansiering til en yderligere udvidelse af  

 successionskredsen.
 Jeg kan derfor ikke imødekomme forslaget.
Jordbrugserhvervet mener for det andet, at der er  

 behov for en generel forhøjelse af passivposterne ved succession.  

 Erhvervet foreslår en forhøjelse af passivposten på 30  

 pct. til 40 pct., og passivposten på 20 pct. vedrørende  

 unoterede aktier tilsvarende forhøjet.
Ved overdragelse med succession  

 overtager køberen en latent skattebyrde.
Dette bør der  

 kompenseres for, ved at køber får et nedslag i betalingen for  

 virksomheden svarende til den overtagne latente skat.
I det omfang et nedslag  

 i overdragelsesprisen anses for en gave, kan man modregne en passivpost i  

 gaven.
Passivposten er fastsat således, at den svarer til ca. halvdelen  

 af den latente skat.
Ved succession inden for familiekredsen sker  

 beskatningen af en gave til forholdsvis lav afgiftssats.
Ved overdragelse til  

 en nær medarbejder vil den beregnede »gave« derimod udløse  

 indkomstbeskatning.
Dette er ikke rimeligt, hvorfor passivposten i  

 større udstrækning bør modsvare den udskudte skat.
I et  

 bilag har jordbrugserhvervet belyst dette ved et eksempel.
 Alternativt kan denne konsekvens ved anvendelse af  

 succession til nære medarbejdere løses ved, at myndighederne er  

 tilbageholdende med at kræve en prisfastsættelse af aktiverne til  

 markedsværdi, men at man i stedet accepterer parternes  

 prisfastsættelse, selvom den skønnes at ligge lidt under  

 markedsprisen.
Hertil bemærkes, at modregning af  

 passivposter sker i forbindelse med bo- og gaveafgiftsberegningen i de  

 tilfælde, hvor der indgår et arve- eller gaveelement, og  

 overdragelsen sker med succession.
Formålet er at kompensere erhverver  

 for, at denne overtager en latent skattebyrde på de overdragne aktiver  

 eller aktier/anparter.
 En gave er en formuefordel, som modtageren erhverver helt  

 eller delvis vederlagsfrit, og som gavegiver yder som udslag af gavmildhed.  

 Det er en ufravigelig betingelse for at behandle en ydelse som en gave, at  

 der foreligger en vederlagsfri formuefordel.
Ved overdragelse i fri handel, hvor der ikke er  

 oplysninger om gavehensigt, er udgangspunktet, at ydelse og modydelse aftales  

 ud fra parternes modstående interesser.
Hvis der ikke foreligger  

 oplysning om gavemiljø, foretages der kun indkomstbeskatning,  

 når der er et åbenbart misforhold mellem hovedydelsen og  

 vederlaget.
I praksis sker der kun beskatning, hvis det fastsatte vederlag  

 klart afviger fra handelsværdien.
Udgangspunktet må være, at den pris for  

 overdragne aktiver, som køber og sælger i et frit marked  

 forhandler sig frem til, er et udtryk for handelsværdien.
Ved  

 overdragelse til en nær medarbejder er der som udgangspunkt tale om  

 uafhængige parter, hvorfor overdragelsesprisen som udgangspunkt  

 må anses for et udtryk for handelsprisen.
Der er derfor heller ikke som  

 udgangspunkt tale om, at erhververen får nogen gave.
Ved overdragelse  

 af en virksomhed til en nær medarbejder vil der normalt ikke være  

 tale om overdragelser inden for et gavemiljø, og almindeligvis vil  

 overdragelsen heller ikke kunne ses som et udslag af gavehensigt.
Ved overdragelsen af aktiverne er der ikke behov for, at  

 erhververen skal have fuldt nedslag for den latente skat, som overdrageren  

 overtager.
For det første er skatten kun en eventualforpligtelse, idet  

 skatten muligvis aldrig udløses, fordi aktiverne igen overdrages men  

 succession.
For det andet udløses skatten i givet fald hos erhververen  

 ikke straks ved erhvervelsen, men først på det senere tidspunkt,  

 hvor erhververen afstår.
For det tredje er den skat, som erhververens  

 salg til sin tid måtte udløse, ukendt, idet de fremtidige  

 salgspriser og dermed fortjeneste eller tab på aktiverne ikke kendes.
 Derfor må det antages, at køberen vil  

 være villig til at betale en højere pris end den pris, der ville  

 fremkomme ved at reducere handelsprisen med den fulde skat, som overdrageren  

 ved salg til en erhverver uden succession ellers skal betale.
Hvis der i forbindelse med overdragelsen foreligger en  

 gave, vil den skulle indkomstbeskattes, idet nære medarbejdere ikke er  

 omfattet af den personkreds, der kan modtage gaver mod gaveafgift.  

 Konsekvensen af, at der foreligger en gave er derfor, at der modregnes en  

 passivpost ved opgørelsen af den værdi af gaven, hvoraf der skal  

 betales afgift og for så vidt angår nære medarbejdere  

 indkomstskat.
Passivposten svarer til ca. 50 pct. af den latente skat, idet  

 skattebetalingen er udskudt.
 Passivposten har som nævnt til formål at  

 kompensere for, at de overdragne aktiver overtages med en latent  

 skatteforpligtelse.
Der gives kompensation for overtagelsen af den latente  

 skat, som er den samme, uanset hvem der overtager aktiverne med succession.  

 Passivposten er fastsat ud fra de forskellige indkomsttyper, som fortjenesten  

 skal henføres til.
Passivposten er fastsat således, at den  

 svarer til ca. 50 pct. af den latente skat.
Passivposten udgør 30 pct.  

 af den beregnede fortjeneste, der ikke ville være aktieindkomst.  

 Passivposten af den beregnede fortjeneste for aktieindkomst udgør 20  

 pct., hvis fortjenesten vedrører unoterede aktier, og 12,5 pct., hvis  

 fortjenesten vedrører børsnoterede aktier.
Når passivposten svarer til ca. 50 pct. af den  

 latente skat, svarer dette således til en investeringshorisont   og  

 dermed en skatteudskydelse   på ca. 10 år.
Jeg kan nærmere  

 herom henvise til min kommentar (L 194   bilag 17) til en henvendelse fra  

 PricewaterhouseCoopers  (L 194   bilag 3).
 Passivposter har derimod ikke til formål at  

 kompensere for, at der ved modtagelse af en gave skal betales gaveafgift  

 eller indkomstskat af gaven.
 Jeg ser derfor heller ikke af den grund behov for at  

 overveje en generel forhøjelse af passivposterne på grund af, at  

 det kan forekomme, at en nær medarbejder skal betale indkomstskat af en  

 modtagen gave.
Den situation, som beskrives i henvendelsen, gør  

 sig i øvrigt gældende allerede i dag.
Som anført kan der  

 ske overdragelse af aktier og en personligt drevet erhvervsvirksomhed til  

 bl.a. søskende.
Søskende er ikke omfattet af den kreds af  

 personer, der kan give gaver til hinanden mod gaveafgift.
Gaver til  

 søskende er i stedet indkomstskattepligtige.
Jeg er ikke bekendt med,  

 at gældende regler har givet anledning til problemer af den karakter,  

 som jordbrugserhvervet peger på.
Jordbrugserhvervet peger for det tredje på,  

 at nogle jordbrugsvirksomheder ejes og drives som en kombination, hvor den  

 faste ejendom ejes personligt, medens driften af virksomheden finder sted i  

 selskabsform.
Det forekommer således ofte, at en større  

 landbrugsproduktion drives som et aktieselskab, medens landbrugsejendommen  

 drives i personligt regi.
I disse tilfælde vil medarbejderen normalt  

 være ansat i selskabet og kan derfor succedere i aktieavancen i  

 forbindelse med købet af aktierne.
I dette tilfælde burde der  

 samtidig kunne succederes i den personligt drevne virksomhed.
 Jeg kan i det hele henvise til min kommentar (L 194  

 bilag 12) til en henvendelse fra Dansk Erhvervsgartnerforening (L 194   bilag  

 6).
