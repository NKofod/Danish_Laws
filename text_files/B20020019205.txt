Bekendtgørelse om undtagelsesregler fra  

 lov om brug m.v.  

 af radioaktive stoffer1) I medfør af § 1, stk. 2, i lov nr. 94 af 31. marts 1953  

 om brug m.v. af radioaktive stoffer fastsættes:
Kapitel 1 Definitioner § 1. I denne bekendtgørelse forstås  

 ved:
1)	Forbrugerartikel En genstand, anordning eller apparat, hvor der er indbygget eller  

 tilsat radioaktivt stof, og som markedsføres med henblik på salg  

 til private forbrugere.
2)	Frigivelsesniveau Niveau som benyttes til at angive, hvornår et radioaktivt stof i  

 praksis kan frigives som ikke-radioaktivt.
Frigivelsesniveauer  

 fastsættes af Sundhedsstyrelsen (Statens Institut for  

 Strålehygiejne) og udtrykkes i aktivitetskoncentration og/eller samlet  

 aktivitet af et radioaktivt stof.
3)	Radioaktivitetsloven Lov nr. 94 af 31. marts 1953 om brug m.v. af radioaktive stoffer som  

 ændret ved lov nr. 369 af 6. juni 1991.
4)	Radioaktivt stof Radioaktivt stof eller et materiale, som indeholder radioaktive  

 stoffer.
5)	Undtagelsesniveau Niveau som benyttes til at angive, hvornår et radioaktivt stof  

 er undtaget fra det generelle krav om tilladelse fra Sundhedsstyrelsen.  

 Undtagelsesniveauer udtrykkes i aktivitetskoncentration af et radioaktivt  

 stof.
Kapitel 2 Regler for tilladelser til brug m.v. af radioaktive  

 stoffer § 2. Forsætlig tilsætning af  

 radioaktive stoffer ved fremstilling af fødevarer, legetøj,  

 prydgenstande og kosmetik eller import og eksport af sådanne produkter  

 er ikke tilladt uanset aktivitetsmængde.
 § 3. Forsætlig indgift af radioaktive  

 stoffer i personer kræver uanset aktivitetsmængde tilladelse fra  

 Sundhedsstyrelsen i henhold til § 1, stk. 1, i  

 radioaktivitetsloven.
 § 4. Forsætlig tilsætning af  

 radioaktive stoffer ved fremstilling af lægemidler samt import og  

 eksport af sådanne produkter kræver uanset aktivitetsmængde  

 tilladelse fra Sundhedsstyrelsen i henhold til § 1, stk. 1, i  

 radioaktivitetsloven.
 § 5. Forsætlig tilsætning af  

 radioaktive stoffer ved fremstilling m.v. af forbrugerartikler samt  

 import og eksport af disse kræver uanset aktivitetsmængde  

 tilladelse fra Sundhedsstyrelsen i henhold til § 1, stk. 1, i  

 radioaktivitetsloven.
 Stk. 2. Sundhedsstyrelsen kan dog fastsætte regler om,  

 at forbrugerartikler, der er typegodkendt af Sundhedsstyrelsen, kan bruges  

 på nærmere angivne vilkår uden tilladelse fra  

 Sundhedsstyrelsen.
 § 6. Materialer, der har et indhold af naturligt  

 forekommende radionuklider, som overstiger det i bilag 1 angivne  

 undtagelsesniveau, må ikke markedsføres som byggematerialer,  

 før der er fremsendt en dosisvurdering af den påtænkte  

 anvendelse til Sundhedsstyrelsen, og Sundhedsstyrelsen på denne  

 baggrund har godkendt den påtænkte anvendelse som  

 byggemateriale.
 Stk. 2. Byggematerialer, der tidligere har været  

 vurderet af Sundhedsstyrelsen, f.eks. beton og teglsten, hvori dansk sand,  

 grus, ler, kalksten og kridt indgår som hovedbestanddel, er undtaget  

 fra bestemmelsen i stk. 1.
 Stk. 3. Sundhedsstyrelsen kan stille krav om, at der for et  

 materiale, som markedsføres som byggemateriale, fremlægges  

 resultat af en kontrolmåling for indholdet af naturligt forekommende  

 radionuklider og en dosisvurdering af den påtænkte anvendelse af  

 materialet.
 § 7. For naturligt forekommende radioaktive  

 stoffer, der ikke er omfattet af §§ 2-6, kræves der ikke  

 tilladelse fra Sundhedsstyrelsen, hvis aktivitetskoncentrationen er mindre  

 end eller lig med de i bilag 2 anførte undtagelsesniveauer.
 Stk. 2. Brug af uran eller uranholdige materialer til  

 strålebeskyttelsesformål (strålingsafskærmning)  

 kræver uanset aktivitetsmængde eller aktivitetskoncentration ikke  

 tilladelse fra Sundhedsstyrelsen, såfremt virksomheden/institutionen i  

 forvejen har en tilladelse fra Sundhedsstyrelsen i henhold til  

 radioaktivitetsloven.
 § 8. Besiddelse og anvendelse af apparater og  

 instrumenter m.m., der indeholder menneskeskabte radioaktive stoffer,  

 kræver ikke tilladelse fra Sundhedsstyrelsen, såfremt:
1)	de er typegodkendt af Sundhedsstyrelsen, 2)	er konstrueret som en lukket radioaktiv kilde, 3)	dosishastigheden under normale driftsbetingelser ikke overstiger 1  

m  

 Sv/h i 10 cm afstand fra apparatets eller instrumentets tilgængelige  

 ydre overflade, og 4)	anvendelse og bortskaffelse sker i overensstemmelse med en af  

 Sundhedsstyrelsen godkendt vejledning.
 Stk. 2. Tilsvarende gælder for besiddelse og anvendelse  

 af apparater og instrumenter m.m., der indeholder naturligt forekommende  

 radioaktive stoffer i mængder eller koncentrationer, som overstiger de  

 i bilag 2 anførte undtagelsesniveauer.
 § 9. Besiddelse af mineralogiske prøver,  

 der har et indhold af naturligt forekommende radionuklider, som overstiger de  

 i bilag 2 anførte undtagelsesniveauer, kræver ikke tilladelse  

 fra Sundhedsstyrelsen.
 § 10. §§ 2-5 og 7-8 finder ikke anvendelse  

 for besiddelse, brug m.v. af stoffer og materialer, der er radioaktivt  

 forurenet som følge af et radioaktivitetsuheld eller en  

 radioaktivitetsulykke.
 Stk. 2. Sundhedsstyrelsen kan fastsætte nærmere  

 regler i sådanne tilfælde.
 § 11. De i §§ 7- 9 nævnte  

 undtagelsesregler fra krav om tilladelse fra Sundhedsstyrelsen fritager ikke  

 besidderen af de nævnte stoffer, apparater og instrumenter for at  

 iagttage de i medfør af § 2 i radioaktivitetsloven givne  

 bestemmelser om sikkerhedsforanstaltninger.
Kapitel 3 Frigivelse af radioaktive stoffer § 12. Bortskaffelse, genvinding eller  

 genanvendelse af radioaktive stoffer, som hidrører fra en besiddelse,  

 der er omfattet af kravet om tilladelse fra Sundhedsstyrelsen i henhold til  

 § 1, stk. 1, i radioaktivitetsloven og denne bekendtgørelse,  

 kræver uanset aktivitetsmængde tilladelse fra  

 Sundhedsstyrelsen.
 Stk. 2. Undtaget herfra er dog bortskaffelse, genvinding eller  

 genanvendelse af radioaktive stoffer, som sker i overensstemmelse med regler  

 fastsat af Sundhedsstyrelsen for et givet anvendelsesområde af  

 radioaktive stoffer.
Stk. 3. Ved udstedelse af tilladelser til eller  

 fastsættelse af regler for bortskaffelse, genvinding eller  

 genanvendelse af radioaktive stoffer skal der tages hensyn til de principper,  

 der er beskrevet i bilag 3. Sådanne tilladelser kan dække  

 enkelttilfælde eller typer af ensartede frigivelser over længere  

 tidsrum inden for samme virksomhedsområde.
Sundhedsstyrelsen kan  

 opstille betingelser om bl.a. karakterisering og måling af materialerne  

 før frigivelse samt om dokumentation og kvalitetssikring.
 Stk. 4. I forbindelse med frigivelse af faste, menneskeskabte  

 radioaktive stoffer er det ikke tilladt at foretage fortynding med henblik  

 på at opfylde et givent frigivelsesniveau.
Kapitel 4 Klageadgang, straf og ikrafttræden § 13. Sundhedsstyrelsens påbud, vilkår  

 og andre afgørelser i medfør af denne bekendtgørelse kan  

 inden 4 uger påklages til Indenrigs- og Sundhedsministeriet.
 § 14. Efter § 5 i radioaktivitetsloven  

 straffes overtrædelse af bekendtgørelsen med bøde.
 § 15. Bekendtgørelsen træder i kraft  

 den 1. maj 2002.
 Stk. 2. Bekendtgørelse nr. 546 af 9. november 1981 om  

 undtagelsesregler fra lov om radioaktive stoffer ophæves.
 Stk. 3. For brug m.v. af radioaktive stoffer, der i henhold  

 til bekendtgørelse nr. 546 af 9. november 1981 var undtaget fra kravet  

 om tilladelse fra Sundhedsstyrelsen, og som i henhold til denne  

 bekendtgørelse kræver tilladelse fra Sundhedsstyrelsen, skal  

 ansøgning herom indsendes til Sundhedsstyrelsen senest den 31. oktober  

 2002.
Indenrigs- og Sundhedsministeriet, den 2.  

 april 2002 Lars Løkke Rasmussen /Henrik Wagner Bilag 1 Undtagelsesniveau for naturligt forekommende radionuklider  

 i byggematerialer Et byggemateriale er undtaget fra alle restriktioner  

 vedrørende dets indhold af naturligt forekommende radionuklider, hvis  

 gammastrålingen fra byggematerialet maksimalt giver anledning til en  

 årlig effektiv dosis til en enkeltperson i befolkningen (bruger af  

 bygning) på 0,3 mSv i tillæg til den normale  

 baggrundsstråling udendørs.
 I praksis kan et aktivitetskoncentrationsindeks, I,  

 beregnes efter følgende formel:
I = CRa + CTh + CK 0,3 0,2 3 hvor CRa, CTh og  

CK er de målte aktivitetskoncentrationer af Ra-226,  

 Th-232 og K-40 i byggematerialet i enheden Bq/g.
 Ovennævnte dosiskriterium (undtagelsesniveau) vil  

 være overholdt, hvis aktivitetsindekset opfylder følgende  

 betingelse:
For materialer benyttet i større mængder f.eks. beton I  0,5 For overfladematerialer og lignende materialer med begrænset  

 anvendelse f.eks. fliser og plader I  2 For nærmere oplysning om brug af  

 aktivitetskoncentrationsindeks og dosisvurdering af anvendelsen af  

 byggematerialer med et forhøjet indhold af naturligt forekommende  

 radionuklider henvises til EU-rapporten:  Radiological protection  

 principles concerning the natural radioactivity of building materials,  

 Radiation Protection 112, European Commission 1999.
Bilag 2 Undtagelsesniveauer for naturligt forekommende radioaktive  

 stoffer Tilladelse fra Sundhedsstyrelsen (Statens Institut for  

 Strålehygiejne) i henhold til § 1, stk. 1, i  

 radioaktivitetsloven kræves ikke for et naturligt forekommende  

 radionuklid, hvis aktivitetskoncentrationen er mindre end eller lig med  

 undtagelsesniveauet i nedenstående tabel 1 for det  

 pågældende radionuklid.
For naturlige radionuklider, der ikke er  

 medtaget i tabellen, vil Sundhedsstyrelsen om nødvendigt oplyse  

 undtagelsesniveauet.
 Undtagelsesniveauerne i tabel 1 gælder for alle  

 radioaktive stoffer, der på et hvilket som helst tidspunkt er i en  

 persons eller en virksomheds besiddelse.
 For radionuklider, der i tabel 1 er mærket »+« eller  

 »sec« (sekulær ligevægt), er der taget højde for  

 tilstedeværelse af de datternuklider, der er angivet i tabel 2.
 I andre tilfælde af blandinger af flere  

 radionuklider eller af besiddelse af mere end én radionuklid  

 kræves der ikke tilladelse fra Sundhedsstyrelsen, hvis følgende  

 betingelse er opfyldt:
hvor Ck	er aktivitetskoncentrationen af radionuklid k CU,k	er undtagelseskoncentrationen i tabel 1 for  

 radionuklid k Tabel 1. Undtagelsesniveauer for naturligt forekommende radionuklider Nuklid Koncentration Bq/g U-238sec inkl.  

 U-235sec1) 0,5 U-238naturligt2) 5 Th-230 10 Ra-226+ 0,5 Pb-210+ 5 Po-210 5 Th-232sec 0,5 Th-232 5 Ra-228+ 1 Th-228+ 0,5 K-40 20 1) 2) Tabel 2. Datternuklider i sekulær ligevægt Modernuklid Datternuklider U-238sec Th-234, Pa-234m, Pa-234, U-234, Th-230, Ra-226, Rn-222, Po-218, Pb-214,  

 Bi-214, Po-214, Pb-210, Bi-210, Po-210 U-235sec Th-231, Pa-231, Ac-227, Th-227, Fr-223, Ra-223, Rn-219, Po-215, Pb-211,  

 Bi-211, Tl-207, Po-211 Ra-226+ Rn-222, Po-218, Pb-214, Bi-214, Po-214 Pb-210+ Bi-210 Th-232sec Ra-228, Ac-228, Th-228, Ra-224, Rn-220, Po-216, Pb-212, Bi-212, Po-212,  

 Tl-208 Ra-228+ Ac-228 Th-228+ Ra-224, Rn-220, Po-216, Pb-212, Bi-212, Po-212, Tl-208 Bilag 3 Principper for frigivelse af radioaktive stoffer 1. Radioaktive stoffer eller materialer, som indeholder  

 radioaktive stoffer, kan frigives fra den kontrol, de er underlagt på  

 grund af deres radioaktivitet, når særlige  

 strålebeskyttelsesmæssige krav med hensyn til  

 aktivitetsmængder m.m. er opfyldt.
I praksis indebærer dette, at  

 frigivne radioaktive stoffer kan behandles og håndteres som  

 ikke-radioaktivt materiale.
Frigivelse kan f.eks. omfatte bortskaffelse som  

 ikke-radioaktivt affald eller genvinding eller genanvendelse af  

 pågældende materialer.
2. De særlige strålebeskyttelsesmæssige krav  

 fastsættes, jf. bekendtgørelsens § 12, af Sundhedsstyrelsen  

 (Statens Institut for Strålehygiejne) enten i en særlig  

 tilladelse til bortskaffelse, genvinding eller genanvendelse af radioaktive  

 stoffer eller i regler fastsat for et givet anvendelsesområde af  

 radioaktive stoffer.
De særlige strålebeskyttelsesmæssige  

 krav skal sikre:
a)	at strålerisici for enkeltpersoner fra det frigivne materiale  

 er tilstrækkeligt lave, b)	at den samlede bestråling af befolkningen er  

 tilstrækkeligt lav, og c)	at det frigivne materiales aktivitet, set fra et  

 strålehygiejnisk synspunkt, er uden betydning, og at der ingen  

 større sandsynlighed er for, at der vil opstå situationer, som  

 vil kunne føre til at a) og b) ikke kan opfyldes.
 3. For materialer, der indeholder menneskeskabte radionuklider,  

 skal de særlige strålebeskyttelsesmæssige krav bl.a.  

 baseres på, at følgende dosiskriterier opfyldes under alle  

 tænkelige forhold for de frigivne materialer:
a)	Den effektive dosis, som enkeltpersoner i befolkningen forventes  

 udsat for som følge af frigivelsen af det pågældende  

 materiale, er af størrelsen 0,01 mSv eller derunder pr. år  

og b)	Den samlede effektive dosis, der akkumuleres pr. år som  

 følge af frigivelsen, er af størrelsen 1 personSv eller  

 derunder eller en vurdering af optimeringen af beskyttelsen viser, at  

 frigivelse er den bedste valgmulighed.
 4. For materialer, der indeholder naturligt forekommende  

 radionuklider, skal de særlige strålebeskyttelsesmæssige  

 krav bl.a. baseres på, at følgende dosiskriterium opfyldes under  

 alle tænkelige forhold for de frigivne materialer:
 a)	Frigivelsen af det pågældende materiale giver maksimalt  

 anledning til en årlig effektiv dosis til en enkeltperson i  

 befolkningen på 0,3 mSv i tillæg til den normale  

 baggrundsstråling fra naturligt forekommende radionuklider.
 5. Principper for fastsættelse og beregning af  

 frigivelsesniveauer kan findes i følgende EU-rapporter:
 Recommended radiological protection criteria for the recycling of  

 metals from the dismantling of nuclear installations, Radiation Protection  

 89, European Commission 1998.
 Recommended radiological protection criteria for the clearance of  

 buildings and buildings rubble from the dismantling of nuclear installations,  

 Radiation Protection 113, European Commission 2000.
 Definition of clearance levels for the release of radioactively  

 contaminated buildings and buildings rubble, Radiation Protection 114,  

 European Commission 2000.
 Methodology and models used to calculate individual doses from the  

 recycling of metals from the dismantling of nuclear installations, Radiation  

 Protection 117, European Commission 2000.
 Practical Use of the Concepts of Clearance and Exemption   Part I,  

 Guidance on General Clearance Levels for Practices, Radiation Protection 122,  

 European Commission 2000.
 Practical Use of the Concepts of Clearance and Exemption   Part II,  

 Application of the Concepts of Exemption and Clearance to Natural Radiation  

 Sources, Radiation Protection 122   Part II, European Commission 2001.
 1)   Bekendtgørelsen indeholder  

 bestemmelser, der gennemfører Rådets direktiv nr. 96/29/Euratom  

 af 13. maj 1996 om fastsættelse af grundlæggende sikkerhedsnormer  

 til beskyttelse af befolkningens og arbejdstagernes sundhed mod de farer, som  

 er forbundet med ioniserende stråling, De Europæiske  

 Fællesskabers Tidende L. 159 s. 1.
