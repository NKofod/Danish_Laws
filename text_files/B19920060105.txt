 I medfør af realkreditlovens § 49, stk. 4, § 58, stk. 4, § 64, stk.
3, § 101, stk. 3-4, jf. lovbekendtgørelse nr. 56 af 24. januar 1992 samt i medfør af Boligministeriets bekendtgørelse nr. 19 af 15.
januar 1990 om henlæggelse af beføjelser til Finanstilsynet fastsættes:
Obligationsudstedelse § 1.  Et realkreditinstitut, herefter kaldet  

 instituttet, kan udstede realkreditobligationer eller andre værdipapirer til  

 funding af udlån mod registreret pant i fast ejendom.
 Stk. 2.  Ved de i stk. 1 nævnte andre værdipapirer,  

 forstås alene obligationslignende fordringer i form af gældsbeviser godkendt  

 af Finanstilsynet.
 § 2.  Udstedelse af realkreditobligationer og andre  

 værdipapirer kan foretages som blokemission.
 Stk. 2.  Overskydende midler fra en blokemission skal,  

 indtil udlån kan ske, anbringes i sikre og likvide værdipapirer, jf. stk. 3.  

 Anbringelse efter 1. pkt. skal ske i samme valuta og med tilnærmelsesvis  

 samme betalingsrække som værdipapirerne fra blokemissionen.
 Stk. 3.  Som sikre og likvide værdipapirer anses alene  

 børsnoterede fordringer på realkreditinstitutter o.lign. i zone A lande, jf.  

 § 3, stk. 1, børsnoterede fordringer på centralregeringer og centralbanker i  

 zone A lande, samt børsnoterede fordringer på Den Europæiske Investeringsbank  

 eller multilaterale udviklingsbanker, jf. § 3, stk. 2.
 Stk. 4.  De værdipapirer, midlerne er anbragt i, skal  

 holdes adskilt fra øvrige midler.
 Stk. 5.  Instituttet kan ikke erhverve variabelt  

 forrentede værdipapirer for midler fremkommet ved udstedelse af  

 fastforrentede værdipapirer, eller omvendt, jf. dog § 5.
 Stk. 6.  Instituttet kan ikke erhverve indekserede  

 værdipapirer for midler fremkommet ved udstedelse af nominelle værdipapirer,  

 eller omvendt, jf. dog § 5.
 Stk. 7.  Instituttet kan ikke erhverve indekserede  

 værdipapirer for midler fremkommet ved udstedelse af indekserede  

 værdipapirer, såfremt der anvendes forskelligt indeks, jf. dog § 5.
 Stk. 8.  Instituttet kan ikke erhverve konverterbare  

 værdipapirer for midler fremkommet ved udstedelse af inkonverterbare  

 værdipapirer, eller omvendt, jf. dog § 5.
 Stk. 9.  Instituttet kan ikke erhverve konverterbare  

 værdipapirer med en højere kuponrente end den, de ved blokemissionen udstedte  

 værdipapirer har, jf. dog § 5.
 § 3.  Ved zone A lande forstås i denne bekendtgørelse  

 medlemsstaterne i De Europæiske Fællesskaber, andre lande, der er fulde  

 medlemmer af Organisationen for Økonomisk Samarbejde og Udvikling (OECD) samt  

 andre lande, der har indgået særlige låneoverenskomster med Den  

 Internationale Valutafond (IMF) og er tilknyttet Den almindelige  

 Låneoverenskomst (GAB).
 Stk. 2.  Ved multilaterale udviklingsbanker forstås i  

 denne bekendtgørelse Den Internationale Bank for Genopbygning og Økonomisk  

 Udvikling (Verdensbanken), Den Internationale Finansieringsinstitution, Den  

 Interamerikanske Udviklingsbank, Den Asiatiske Udviklingsbank, Den Afrikanske  

 Udviklingsbank, Europarådets Bosættelsesfond, Den Nordiske Investeringsbank,  

 Den Caribiske Udviklingsbank og Den Europæiske Bank for Genopbygning og  

 Udvikling.
Balanceprincip § 4.  Den maksimale forskel mellem de fremtidige  

 årlige udbetalinger på udstedte realkreditobligationer og andre værdipapirer  

 samt på finansielle instrumenter på den ene side og de fremtidige årlige  

 indbetalinger på realkreditpantebreve, jf. stk. 2, og på finansielle  

 instrumenter samt på placeringer, jf. § 2, stk. 2, og § 7 på den anden side  

 skal kunne opgøres, jf. § 6, stk. 7.
 Stk. 2.  Ved realkreditpantebreve forstås pantebreve  

 udstedt i forbindelse med ydelse af lån mod registreret pant i fast ejendom  

 på grundlag af udstedelse af realkreditobligationer og andre værdipapirer.
 Stk. 3.  Finansielle instrumenter skal være godkendt af  

 Finanstilsynet og holdes adskilt fra øvrige midler.
 Stk. 4.  Instituttet kan ikke yde fastforrentede lån på  

 grundlag af udstedelse af variabelt forrentede realkreditobligationer og  

 andre værdipapirer, eller omvendt, jf. dog § 5.
 Stk. 5.  Instituttet kan ikke yde indekslån på grundlag  

 af udstedelse af nominelle realkreditobligationer og andre værdipapirer, jf.  

 dog § 5.
 Stk. 6.  Instituttet kan ikke yde indekslån på grundlag  

 af udstedelse af realkreditobligationer og andre værdipapirer, der indekseres  

 med et andet indeks end det, der anvendes for det ydede lån, jf. dog § 5.
 Stk. 7.  Instituttet kan ikke yde konverterbare lån på  

 grundlag af udstedelse af inkonverterbare realkreditobligationer og andre  

 værdipapirer, jf. dog § 5.
 § 5.  Gennem anvendelse af finansielle instrumenter,  

 kan instituttet foretage afdækning af forskelle mellem betalingsrækker ved  

 placering af overskydende midler fra en blokemission, jf. § 2, stk. 5-9.
 Stk. 2.  Gennem anvendelse af finansielle instrumenter  

 kan instituttet foretage afdækning af forskelle mellem betalingsrækker, jf. §  

 4, stk. 4-7, så kravet i § 4, stk. 1, er opfyldt.
 § 6.  Den i § 4, stk. 1, nævnte forskel må højst svare  

 til 1 pct. af instituttets ansvarlige kapital opgjort i henhold til § 53 a i  

 realkreditloven.
 Stk. 2.  I en serie med seriereservefond, jf. § 57, stk.  

 1, 1. pkt., i realkreditloven må den i § 4, stk. 1, nævnte forskel i serien  

 højst svare til 1 pct. af kravet til seriens ansvarlige kapital.
Stk. 3.  I andre serier samt instituttet i øvrigt må den  

 i § 4, stk. 1, nævnte forskel i serien henholdsvis instituttet i øvrigt højst  

 svare til 8 pct. af den ansvarlige kapital i serien henholdsvis instituttet i  

 øvrigt.
Forskellen i serier henholdsvis instituttet i øvrigt må dog maksimalt  

 udgøre et beløb svarende til 1 pct. af instituttets ansvarlige kapital, jf.  

 stk. 1.
 Stk. 4.  Ved opgørelse af forskellen mellem de  

 fremtidige betalinger i henhold til § 4, stk. 1, medregnes betalinger ikke på  

 lån og realkreditobligationer, der er ydet henholdsvis udstedt i henhold til  

 § 20 i lov om realkreditinstitutter, jf. lovbekendtgørelse nr. 571 af 15.  

 august 1989 eller § 5, stk. 3, i lov om indeksregulerede realkreditlån, jf.  

 lovbekendtgørelse nr. 572 af 15. august 1989. Der medregnes endvidere ikke  

 betalinger på lån og realkreditobligationer, der er ydet henholdsvis udstedt  

 på tilsvarende vilkår for betalingsrækker.
 Stk. 5.  Pligtige ind- og udbetalinger, jf. stk. 7, kan  

 erlægges på forskellige tidspunkter inden for det enkelte år.
Stk. 6.  Pligtige ind- og udbetalinger, jf. stk. 7,  

 inden for det enkelte år medregnes på forfaldstidspunktet, uanset om rettidig  

 betaling finder sted.
Ind- og udbetalinger, der forfalder til betaling senest  

 2 bankdage efter årets udløb, medregnes ultimo det foregående år.
Stk. 7.  Ved udbetalinger forstås betalinger på  

 realkreditobligationer og andre værdipapirer samt på finansielle  

 instrumenter.
Ved indbetalinger forstås betalinger eksklusive bidrag og  

 rentemarginalindtægt på realkreditpantebreve og betalinger på finansielle  

 instrumenter samt på placeringer, jf. § 2, stk. 2, og § 7.
§ 7.  Midler, der følger af, at de årlige  

 indbetalinger bortset fra restancer overstiger de årlige udbetalinger, jf. §  

 6, stk. 5, og midler, der følger af de ekstraordinære indfrielser, som ikke  

 kan modsvares af udtrækning af obligationer, skal enten anvendes til ydelse  

 af realkreditlån, placeres i sikre og likvide værdipapirer, jf. § 2, stk. 3,  

 eller placeres som indlån med en opsigelsesfrist på op til 12 måneder i  

 kreditinstitutter i zone A lande samt holdes adskilt fra øvrige midler.
Udlån  

 og placering efter 1. pkt. skal finde sted i samme valuta som instituttets  

 fremtidige udbetalinger, jf. dog § 5.
Renterisiko på instituttets udlånsvirksomhed § 8.  Den renterisiko, et institut løber som følge af  

 den i § 4, stk. 1, nævnte forskel, må højst udgøre et beløb svarende til 1  

 pct. af instituttets ansvarlige kapital opgjort i henhold til § 53 a i  

 realkreditloven.
Ved renterisikoen forstås den forskel i nutidsværdien på  

 ind- og udbetalinger, der følger af en ændring i markedsrenten på 1  

 procentpoint.
Ved markedsrenten forstås den gennemsnitlige effektive  

 obligationsrente for fastforrentede kroneobligationer i åbne serier, der  

 noteres på Københavns Fondsbørs, bortset fra indeksregulerede obligationer,  

 jf. dog stk. 3. Renterisikoen opgøres efter stk. 2-3.
Stk. 2.  Ved beregning af instituttets renterisiko  

 foretages en opgørelse af nutidsværdien af betalingerne, ved markedsrenten,  

 ved markedsrenten plus eet procentpoint og ved markedsrenten minus eet  

 procentpoint.
Renterisikoen er herefter den forskel mellem  

 nutidsværdiberegningerne, der er udtryk for en forringelse af nutidsværdien  

 opgjort ved markedsrenten.
Stk. 3.  Ved beregning af instituttets renterisiko på  

 fordringer i fremmed valuta anvendes markedsrenten for den pågældende  

 fordring.
Renterisikoen efter 1. pkt. omregnes herefter med valutakursen på  

 opgørelsestidspunktet.
Renterisiko på andre poster § 9.  Renterisikoen på instituttets aktiver og  

 passiver inklusive ikke-balanceførte poster bortset fra de i § 8 nævnte må  

 forholdsmæssigt ikke overstige renterisikoen vedrørende instituttets udstedte  

 realkreditobligationer og andre værdipapirer.
 Stk. 2.  Ved forholdsmæssigt forstås, at den opgjorte  

 renterisiko efter stk. 1 ikke må overstige den vægtede renterisiko, jf. stk.  

 3, på instituttets udstedte realkreditobligationer og andre værdipapirer  

 divideret med kursværdien af de udstedte realkreditobligationer og andre  

 værdipapirer.
 Stk. 3.  Ved den vægtede renterisiko forstås  

 renterisikoen på instituttets udstedte realkreditobligationer og andre  

 værdipapirer multipliceret med et beløb opgjort i stk. 4, og instituttets  

 ultimo hensættelser på udlån i det til Finanstilsynet senest indberettede  

 kvartalsregnskab.
Stk. 4.  Ved opgørelse af instituttets ansvarlige  

 kapital foretages fradrag af det beløb, hvormed solidarisk hæftelse er  

 medregnet.
Ansvarlig kapital efter 1. pkt. tillægges endvidere midler i  

 serier med tilbagebetalingspligt, der ikke medtages i instituttets ansvarlige  

 kapital.
 § 10.  Renterisikoen efter § 9, opgøres som i § 8,  

 stk. 1, 2. pkt., jf. dog stk. 2-7.
 Stk. 2.  Konverteringsrisici indgår ikke ved opgørelse  

 af renterisiko.
 Stk. 3.  Renterisikoen vedrørende indeksobligationer,  

 andre indekserede værdipapirer, variabelt forrentede realkreditobligationer  

 og andre variabelt forrentede værdipapirer fastsættes til nul.
 Stk. 4.  Renterisikoen for ikke-børsnoterede fordringer  

 med en restløbetid under 1 år fastsættes til nul.
 Stk. 5.  Fordringer og finansielle instrumenter i  

 fremmed valuta omregnes med valutakursen på opgørelsestidspunktet.
 Stk. 6.  Andre fordringer medregnes med den værdi,  

 fordringerne er optaget til i instituttets regnskab.
 Stk. 7.  Renterisikoen på unoterede fordringer opgøres  

 som renterisikoen efter stk. 1 vægtet med fordringens regnskabsmæssige værdi  

 divideret med fordringens nutidsværdi ved markedsrenten.
 Koncernforhold m.v.
 § 11.  Såfremt instituttet er en modervirksomhed,  

 udgør dette sammen med datterselskaberne en koncern.
 Stk. 2.  For institutter, der indgår som led i en  

 koncern efter stk. 1, gælder bestemmelserne i § 4-5, § 6, stk. 1 og stk. 4-7,  

 § 7-10 for koncernen som helhed.
 Indberetninger m.v.
 § 12.  I forbindelse med årsregnskabsaflæggelsen  

 indberetter instituttet oplysninger til brug for Finanstilsynets kontrol af,  

 om kravene i § 2, stk. 2 og 4, § 4, stk. 3, § 6, stk. 1-3, § 8, stk. 1, 1.  

 pkt., og § 9, stk. 1, er opfyldt.
 Stk. 2.  Instituttet indberetter oplysninger til brug  

 for Finanstilsynets kontrol af kravet i § 9, stk. 1, senest 15 arbejdsdage  

 efter udløbet af hvert kvartal.
 Stk. 3.  Finanstilsynet kan træffe bestemmelse om, at  

 instituttet skal foretage ekstraordinære indberetninger.
Stk. 4.  Instituttet foretager indberetning efter  

 retningslinier fastsat af Finanstilsynet.
Indberetningen efter stk. 1 og 3,  

 skal være godkendt af instituttets direktion og tillige være påtegnet af  

 instituttets revisorer.
Indberetninger efter stk. 2, skal alene være godkendt  

 af instituttets direktion.
 Stk. 5.  Finanstilsynet kan træffe bestemmelse om, at  

 oplysningerne skal indberettes på edb-læsbart medie.
 § 13.  Instituttet skal orientere Finanstilsynet,  

 senest samtidig med at godkendte, men ikke hidtil anvendte finansielle  

 instrumenter tages i anvendelse.
 § 14.  Såfremt instituttet ikke opfylder et af kravene  

 i § 2, stk. 2 og 4, § 4, stk. 2, § 6, stk. 1-3, § 8, stk. 1, 1. pkt. eller §  

 9, stk. 1, meddeler Finanstilsynet instituttet, efter at instituttet har  

 forelagt en redegørelse senest samtidig med indberetningen, jf. § 12, stk.  

 1-3, en frist, inden for hvilken kravet skal være opfyldt.
Straffebestemmelser § 15.  Med bøde straffes den, der overtræder § 2, stk.  

 2 og stk. 4-9, § 4, § 6, stk. 1-3, § 7, § 8, stk. 1, § 9, stk. 1, § 12, stk.  

 1-4, § 13 og § 14.
 Stk. 2.  Er en overtrædelse efter stk. 1 begået af et  

 realkreditinstitut, kan der pålægges instituttet som sådant bødeansvar.
 Ikrafttræden m.v.
 § 16.  Bekendtgørelsen træder i kraft den 11. juli  

 1992 og finder første gang anvendelse for den opgørelse, jf. § 12, stk. 2,  

 der skal foretages ved udgangen af 3. kvartal 1992.
Finanstilsynet, den 1. juli 1992 Eigil Mølgaard / Lars Østergaard Bilag Beregning af rentemarginalindtægt Instituttets rentemarginalindtægt beregnes på følgende måde:
1. Kursværdien for de udstedte realkreditobligationer  

 og andre værdipapirer samt for finansielle instrumenter opgøres.
Såfremt  

 kursværdien ikke kan opgøres, anvendes nutidsværdien opgjort ved  

 markedsrenten, jf. § 8, stk. 1.
 2. Den interne rente for de udstedte  

 realkreditobligationer og andre værdipapirer samt finansielle instrumenter  

 beregnes.
3. Herefter beregnes nutidsværdien af betalinger på  

 realkreditpantebreve.
Ved beregningen anvendes den i pkt. 2 beregnede interne  

 rente som diskonteringsfaktor.
 4. Nutidsværdien af de fremtidige  

 rentemarginalindtægter opgøres herefter som forskellen mellem nutidsværdien  

 af betalinger på realkreditpantebreve og nutidsværdien af betalinger på  

 realkreditobligationer og andre værdipapirer samt af finansielle  

 instrumenter.
Forskellen i betalinger på realkreditpantebreve og betalinger på  

 realkreditobligationer og andre værdipapirer samt på finansielle instrumenter  

 beregnes herefter på følgende måde: B x F N= ------ P hvor N = Årets ydelse på realkreditpantebreve ekskl. rentemarginal.
 B = Årets ydelse på realkreditpantebreve inkl. rentemarginal.
 F = Nutidsværdien af betalinger til realkreditobligationer og andre  

 værdipapirer samt af finansielle instrumenter, jf. pkt. 1.
 P = Nutidsværdien af betalinger på realkreditpantebreve, jf. pkt. 3.
