 I medfør af § 52 og § 149, stk. 10 og stk. 13, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 170 af 28. april 1985 om specifikationer for  

 flyvepladser, § 1, følgende:
1. Referencedokumenter 1.1 International Standards and Recommended Practices and Procedures for  

 Air Navigation Services Aeronautical Telecommunications, Annex 10 to the  

 Convention of International Civil Aviation, Volume I, seneste udgave.
 1.2 International Telecommunication Unions Radio Regulations, seneste  

 udgave.
 1.3 Ministeriet for Offentlige Arbejders bekendtgørelse nr. 606 af 23.  

 november 1982 om landmobile radiostationer m.v.
 1.4 BL 3-4, Rekordering af talekommunikation, seneste udgave, for tiden 2.  

 udgave af 1. september 1984.
 1.5 BL 3-24, Etablering af lufttrafiktjeneste, seneste udgave, for tiden  

 2. udgave af 1. marts 1987.
 1.6 BL 6-60, Nationalt VHF-telefonistbevis, seneste udgave, for tiden 3.  

 udgave af 1. maj 1985.
 1.7 BL 6-61, Internationalt VHF-telefonistbevis, seneste udgave, for tiden  

 3. udgave af 1. maj 1985.
 1.8 BL 6-62, Flyvetelefonistbevis/certifikat, seneste udgave, for tiden 2.  

 udgave af 1. april 1987.
 1.9 BL 6-63, Nationalt VHF-telefonistcertifikat, dansk eller engelsk  

 fraseologi, seneste udgave, for tiden 1. udgave af 1. maj 1986.
2. Gyldighedsområde Denne BL gælder for etablering og drift af radiokommunikationsanlæg inden  

 for dansk område samt for områder, hvor Danmark er forpligtet til at yde  

 lufttrafiktjeneste i henhold til internationale overenskomster.
3. Generelt 3.1 Etablering af et radiokommunikationsanlæg i luftfartsfrekvensbåndet, i  

 det følgende benævnt COM-anlæg, kræver tilladelse fra Statens Luftfartsvæsen.
 3.1.1 Etablering af anlæg, der alene anvendes til Operational Control  

 (Company-frekvenser), kræver dog kun tilladelse fra Post- og Telegrafvæsenet  

 og er ikke omfattet af denne BL.
 3.2 Den, der i henhold til BL 3-24 skal tilvejebringe en  

 lufttrafiktjeneste, hvorfra der ydes flyvepladsflyveinformationstjeneste  

 eller flyvekontroltjeneste, eller hvor Statens Luftfartsvæsen i øvrigt af  

 hensyn til luftfartens sikkerhed stiller krav herom, skal etablere et  

 COM-anlæg på jorden.
 3.3 Statens Luftfartsvæsen kan herudover tillade, at der etableres et  

 COM-anlæg, hvis det efter Statens Luftfartsvæsens opfattelse er  

 flyvesikkerhedsmæssigt begrundet, og en frekvens kan stilles til rådighed.
 3.4 Det er en forudsætning for Statens Luftfartsvæsens tilladelse, at  

 sendetilladelse kan udstedes af Post- og Telegrafvæsenet, jf. bekendtgørelse  

 nr. 606 af 23. november 1982 om landmobile radiostationer m.v.
 Anm.: Statens Luftfartsvæsen indhenter denne tilladelse fra Post- og  

 Telegrafvæsenet.
 3.5 Et COM-anlæg, til hvis etablering Statens Luftfartsvæsens tilladelse  

 kræves, skal etableres, drives og vedligeholdes i overensstemmelse med  

 bestemmelserne i denne BL.
 3.6 Et transportabelt COM-anlæg må kun benyttes på det tjenestested eller  

 af den tjeneste, hvortil anlægget er godkendt.
4. Tekniske krav 4.1 Et COM-anlæg skal opfylde følgende krav:
 4.2 Et COM-anlæg skal være etableret på en sådan måde, at det ikke  

 umiddelbart kan betjenes eller aflyttes af uvedkommende.
5. Drift 5.1 Et COM-anlæg må ikke tages i brug, før tilladelse hertil er givet af  

 Statens Luftfartsvæsen.
 5.2 Der skal løbende føres en tjenestejournal med oplysninger om  

 vedligeholdelsesarbejder og fejlretning på COM-anlægget.
 5.3 Statens Luftfartsvæsen og Post- og Telegrafvæsenet skal have uhindret  

 adgang til at kontrollere et COM-anlæg.
6. Personale 6.1 Et COM-anlæg skal installeres og vedligeholdes i overensstemmelse med  

 fabrikantens forskrifter af en tekniker, der er uddannet som radio- eller  

 elektronikmekaniker, eller som har anden tilsvarende uddannelse.
6.2 Et COM-anlæg skal betjenes af en person, som er indehaver af nationalt  

 VHF-telefonistbevis, jf.
BL 6-60, internationalt VHF-telefonistbevis, jf.
BL  

 6-61, flyvetelefonistbevis/certifikat, jf.
BL 6-62, eller nationalt  

 VHF-telefonistcertifikat, jf.
BL 6-63.
7. Rekordering Radiokommunikation skal rekorderes i overensstemmelse med reglerne i BL  

 3-4.
8. Tilbagekaldelse Hvis der under udøvelsen af den virksomhed, som er omfattet af  

 tilladelsen, finder væsentlig tilsidesættelse sted af de forskrifter, der er  

 fastsat i denne BL, eller af de vilkår, der er gældende for godkendelsen, kan  

 tilladelsen tilbagekaldes af Statens Luftfartsvæsen.
9. Gebyr 9.1 Gebyr for et COM-anlæg, inklusive den internationale  

 frekvenskoordination samt for den rutinemæssige kontrol, opkræves af Statens  

 Luftfartsvæsen i henhold til det gebyrreglement, der er udfærdiget af  

 Ministeriet for Offentlige Arbejder.
 9.2 Gebyr for en tilladelse, der er givet efter pkt. 3.4, opkræves af  

 Post- og Telegrafvæsenet i henhold til de bestemmelser, der er fastsat herom.
10. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
11. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
12. Straf 12.1 Overtrædelse af bestemmelserne i denne BL straffes i medfør af  

 luftfartslovens § 149, stk. 10, med bøde eller hæfte.
 12.2 Overtrædelse begået af et aktieselskab, andelsselskab eller lignende  

 straffes i medfør af luftfartslovens § 149, stk. 13, med bøde.
13. Ikrafttræden 13.1 Denne BL træder i kraft den 1. august 1987, for så vidt angår 13.2 Øvrige COM-anlæg skal senest den 1. august 1988 være bragt i  

 overensstemmelse med kravene i denne BL.
