 Vi Christian den Tiende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov:
§ 1 Ministeren for offentlige Arbejder bemyndiges til at meddele  

 Andelsselskaber, hvis Formaal er at anlægge og drive smalsporede  

 Transportbaner til Befordring af Mergel, Tørv, Brænde og andre Varer  

 (eventuelt kun Tørv eller Brænde og andre Varer), Bevilling til Anlæg og  

 Drift af saadanne Baner, idet Bevillingen dog kun kan gives for højst 10 Aar  

 ad Gangen.
Undtagelsesvis kan Bevilling gives til Anlæg og Drift af en  

 normalsporet Bane, hvis særlige Forhold, navnlig Hensynet til at undgaa  

 Omladning i større Omfang, taler derfor.
Selskabets Love og Planen for  

 Anlæget skal godkendes af Ministeren, og Selskabet skal være undergivet de  

 Bestemmelser, som af Ministeren maatte blive givet med Hensyn til Anlægets og  

 Materiellets vedligeholdelse, Benyttelse og Udnyttelse samt med Hensyn til  

 Taksterne for Befordring af Varerne.
Banerne kan drives ved Damp eller paa  

 anden af Ministeren godkendt Maade.
 Alle Jordbrugere, Tørve- og Brændeproducenter i Banens Opland skal kunne  

 blive Medlemmer af Selskabet, og kun Medlemmer skal kunne kræve Mergel, Tørv  

 og Brænde transporteret ad Banen, medens Befordring af andre Varer ad Banen  

 skal staa aaben for alle.
§ 2 De til Banens Anlæg og Drift fornødne Arealer vil, forsaavidt de ejes af  

 Selskabets Medlemmer, af disse være at stille vederlagsfrit til Raadighed,  

 idet der dog i saadanne Tilfælde, hvor Ulemperne og Skaden ved Anlæget er  

 særlig store for vedkommende Grundejer, kan ydes denne en Erstatning, hvis  

 Størrelse fastsættes af Andelsselskabets Bestyrelse.
De Arealer, der ikke maatte blive stillet til Raadighed paa denne Maade,  

 skal Selskabet med Ministerens Samtykke kunne fordre afstaaet til midlertidig  

 Brug, saaledes at der herfor af Selskabet udredes fuld Erstatning, derunder  

 Godtgørelse for de med Anlæget forbundne Ulemper.
I Mangel af mindelig  

 Overenskomst fastsættes Erstatningen ved Taksation af uvildige, inden Retten  

 udmeldte Mænd i Overensstemmelse med Reglerne i forordningen af 23. April  

 1845 om Jords Afstaaelse til Kirkegaardes Udvidelse.
§ 3 Det til Banens Anlæg og Drift fornødne Spor- og Driftsmateriel kan helt  

 eller delvis anskaffes og bekostes af Staten og stilles til Selskabets  

 Raadighed imod, at der af Selskabet, hvem den fulde Vedligeholdelse af  

 Materiellet paahviler, erlægges en Aarlig Afgift.
Denne Afgift henlægges til  

 en Fornyelsesfond, der er Statens Ejendom, og hvis Midler kan anvendes til  

 Fornyelse af Materiellet.
Saafremt Banen skal have Tilslutning til en  

 Statsbanestation, afholdes Udgifterne til den Del af Anlæget paa  

 Tilslutningsstationen, der udføres med Normalspor, af Staten.
Endvidere  

 Bidrager Staten Halvdelen af den Erstatning for Afgivelse af Arealer, der ved  

 Anlæget ydes een Gang for alle (hvorimod den Aarlige Erstatning for Afsavn af  

 Jorden bæres af Driften), og Halvdelen af Udgiften til Jordarbejde,  

 Overskæring af Vandløb og Veje samt til Sporets Lægning, derunder iberegnet  

 Materialiernes Transport, og til dets Ballastering samt til Rampeanlæg m.v.  

 paa Tilslutningsstationen.
 De til Afholdelse af Statens Udgifter i Medfør af nærværende Lov fornødne  

 Bevillinger optages paa Finansloven.
§ 4 Bevillingen skal indeholde Bestemmelse om, at Bevillingshaveren er  

 underkastst Ministerens Bestemmelse om de fornødne Foranstaltninger til at  

 hindre Ildsvaade paa de til Banen stødende Brandfarlige Arealer m.v., samt  

 om, at Udgifterne ved Regeringens Tilsyn med Banens Anlæg skal afholdes af  

 Selskabet.
Der kan ved Bevillingen indrømmes Selskabet Godtgørelse for  

 Indførselstold af de Genstande, som anvendes til Anlæget af Banen og dennes  

 første Forsyning med Driftstilbehør.
 Hvorefter alle vedkommende sig have at rette.
 Givet paa Amalienborg, den 20de Marts  

 1918.
 Under Vor Kongelige Haand og Segl.
 Christian R.
(L.
S.) /Hassing Jørgensen (* 1) Udfærdiget gennem Ministeriet for offentlige Arbejder.
Se  

 Rigsdagstidenden for 1917-18: Folket.
Tid.
Sp. 2925, 2957, 3495, 3565;  

 Landst.
Tid.
Sp. 1453, 1516, 1553; Till.
A.
Sp. 3841; Till.
B.
Sp. 1081;  

 Till.
C.
Sp. 443, 1003.
