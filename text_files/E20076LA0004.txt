 Reglerne om afgrænsning af lønsummen er fastlagt i kapitel 3 i  

 lønsumsafgiftsbekendtgørelsen  

 og  

 lønsumsafgiftslovens  

    

 § 4, stk. 3 (naturalier).
D.1 Begrebet lønsum - bek. § 3, stk.  

 1 Til virksomhedens lønsum medregnes enhver form for løn, som  

 virksomhedens ansatte har erhvervet inkl. alle tillæg, uanset om de indgår  

 i lønnen eller ydes særskilt.
For naturalier gælder dog særlige regler,  

 se afsnit  

 D.4 .
 Som løn anses bl.a.:
 Som tillæg anses bl.a.:
 Feriepenge og ret til ferie med løn (afsat feriepenge) er en del af  

 virksomhedens lønudgift og skal derfor medregnes til lønsummen, se afsnit  

 D.3 .
En persons løn skal medregnes til lønsummen, hvis lønnen er A-indkomst  

 og hvis modtageren er omfattet af ATP.
Det er dog ikke afgørende, om der  

 indeholdes A-skat, hvorfor f.eks. løn, der noteres på frikort, skal  

 medregnes til lønsummen.
Der kan endvidere være tilfælde, hvor modtageren  

 ikke er omfattet af ATP, og hvor lønnen skal medregnes til lønsummen, jf.  

 afsnit  

 D.2 .
 Løn og tillæg opgøres som bruttobeløb.
Momsnævnet har fastslået, at forsikringsselskabers udbetaling af  

 provision til kredsbestyrere og forsikringsagenter skal medregnes til  

 lønsummen, jf.
TfS 1993, 313.
Arbejdsgiveres egenbetaling af AM-bidrag skal ikke medregnes til  

 lønsummen, idet indbetalingerne ikke kan anses som løn til de ansatte, men  

 derimod er et bidrag til staten.
Dog blev arbejdsgiveres egenbetaling af  

 AM-bidrag ophævet med virkning fra 1. januar 2000.
 Det midlertidige pensionsbidrag, der blev indført pr. 1. januar 1998 og  

 som pr. 1. januar 1999 blev afløst af det særlige pensionsbidrag, anses  

 som løn, idet bidraget på et senere tidspunkt kommer den ansatte til  

 gode.
 Arbejdstagers samt arbejdsgivers andel til ATP skal medregnes til  

 afgiftsgrundlaget.
 ATP-kompensation, der ydes til private arbejdsgivere, der er  

 registreret efter momsloven eller lønsumsafgiftsloven, kan ikke reducere  

 afgiftsgrundlaget.
Bestyrelseshonorarer og andre honorarer, som udbetales til personer,  

 der modtager vederlag for udført arbejde, men hvor honorarmodtageren  

 hverken kan anses som lønmodtager eller som selvstændig erhvervsdrivende,  

 skal ikke medregnes til afgiftsgrundlaget.
Se også  

 SKM2001.415.TSS.
I  

 SKM2003.436.LSR  

 har Landsskatteretten truffet afgørelse om, at vederlag til den  

 generalforsamlingsvalgte formand og kasserer i et fagforbunds afdeling  

 skulle medregnes i lønsumsafgiftsgrundlaget, da de pågældende i  

 lønsumsafgiftsmæssig henseende må karakteriseres som eller sidestilles med  

 ansatte.
Se også afsnit  

 D.2 .
I  

 SKM2003.507.LSR  

 har Landsskatteretten truffet afgørelse om, at vederlag udbetalt til en  

 (lands)formand og en (lands)næstformand i en fagforening ikke var  

 lønsumsafgiftspligtigt, da vederlaget var ydet for udførelse af egentligt  

 bestyrelsesarbejde.
Se også afsnit  

 D.2 .
Fratrædelsesgodtgørelse skal ikke medregnes til lønsummen, jf.
TfS  

 1993, 565.
I relation til lønsumsafgiften er fratrædelsesgodtgørelse afgrænset til  

 at dække beløb, som en ansat får udover sin løn i opsigelsesperioden.
Der  

 vil som regel være tale om et beløb, den ansatte ikke har krav på at  

 modtage, men alene får udbetalt fordi arbejdsgiveren frivilligt har  

 besluttet dette i forlængelse af arbejdsforholdets ophør.
Det er dog ikke i sig selv afgørende, om den ansatte har krav på  

 godtgørelsen.
Det afgørende er, at beløbet vedrører tiden efter  

 opsigelsesvarslets eller ansættelsesforholdets ophør.
Det er dermed af  

 afgørende betydning, at godtgørelsen har karakter af kompensation for et  

 indtægtstab, som den fratrædende medarbejder vil lide i perioden  

 umiddelbart efter ansættelsesforholdets ophør.
 Udbetalingstidspunktet har ingen betydning.
 Udbetalinger for tiden indtil opsigelsesperiodens udløb, og som den  

 ansatte har krav på i følge kontrakt eller lovgivning, anses som løn.  

 Sådanne udbetalinger er derfor omfattet af de almindelige regler for  

 løn.
Hvis den pågældende i løbet af den aftalte eller lovfæstede  

 opsigelsesperiode tiltræder et nyt job, betragtes den pågældende ikke  

 længere som ansat i virksomheden.
Det overskydende beløb skal derfor ikke  

 betragtes som løn.
 Såfremt lønmodtagerens udgifter i forbindelse med arbejdet refunderes  

 af arbejdsgiveren efter regning, holdes udgifterne helt uden for  

 lønsummen.
 Det gælder ligeledes for godtgørelse af rejse- og befordringsudgifter,  

 såfremt godtgørelsen ikke overstiger de satser, der er fastsat af  

 Ligningsrådet i medfør af ligningsloven.
 Andre godtgørelser, f.eks. skattepligtig flyttegodtgørelse, der  

 udbetales af arbejdsgiveren, for udgifter, som lønmodtageren påføres som  

 følge af arbejdet, medregnes derimod til lønsummen.
Indehavere af personligt ejede virksomheder, herunder  

 interessentskaber, betragtes ikke som ansatte, hvorfor der i denne  

 sammenhæng ikke er tale om udbetaling af løn.
Beløb hævet af indehavere  

 kan derfor hverken medregnes til lønsummen, eller modregnes i  

 virksomhedens overskud.
Generelle løntilskud fra det offentlige kan ikke modregnes i den løn,  

 som virksomheden udbetaler til den ansatte, når der er præsteret en  

 arbejdsydelse.
Det er således den samlede løn, som den ansatte modtager,  

 der skal medregnes til lønsummen.
Refusioner fra det offentlige til virksomheden i forbindelse med  

 ansattes sygdom og barsel kan modreges i virksomhedens lønsum.
Dette  

 skyldes, at virksomheden ikke har modtaget nogen arbejdsydelse fra den  

 ansatte.
 Lønrefusion i forbindelse med elevers skoleophold og refusion af  

 orlovsydelse i forbindelse med medarbejderes orlov til børnepasning,  

 uddannelse og sabbat kan ligeledes modregnes ved beregning af lønsummen.  

 Modregning er dog betinget af, at der er udbetalt løn i den pågældende  

 fraværsperiode.
 Løbende betalinger til pensionsordninger til ansatte skal medregnes til  

 lønsummen.
 Betalinger til kapitalpensioner, pensionsforsikringer, ATP mv., skal  

 medregnes med både arbejdsgiver- og lønmodtagerandelen.
Momsnævnet har fastslået, at pensionsforpligtelser over for tidligere  

 ansatte ikke skal medregnes til lønsummen, når pensionsudbetalingen først  

 sker efter ansættelsesforholdets ophør, jf.
TfS 1995, 867. Det gælder  

 selv om pensionsforpligtelsen ydes i forbindelse med et tidligere  

 ansættelsesforhold.
 Yder arbejdsgiveren den ansatte et lån, hvor det ydede lån eftergives  

 successivt under forudsætning af, at ansættelsesforholdet vedvarer, anses  

 eftergivelsesbeløbet som et tillæg til lønnen, således at det skal  

 medregnes til lønsummen.
Moder- og datterselskaber inden for samme koncern skal registreres hver  

 for sig, medmindre virksomhederne er fællesregistreret efter momsloven.
I  

 så fald skal der også ske fællesregistrering efter lønsumsafgiftsloven med  

 opgørelse af en samlet lønsum.
Om fællesregistrering henvises til afsnit  

 B.2.5.2 .
Er selskaberne registreret hver for sig, skal lønsummen opgøres  

 særskilt for hvert selskab.
Det enkelte selskab skal til lønsummen kun  

 medregne den løn, som selskabet udbetaler til sine ansatte.
Hvis en ansat i datterselskabet også modtager løn fra moderselskabet,  

 skal moderselskabet medregne denne lønudbetaling til selskabets lønsum.  

 Det forudsættes herved, at der er tale om en lønudbetaling, dvs. at der er  

 også eksisterer et lønmodtagerforhold i forhold til moderselskabet.
Denne  

 løn skal så ikke medregnes til datterselskabets lønsum.
D.2 Ansatte Der skal betales lønsumsafgift af enhver form for løn til ansatte, jf.  

 bekendtgørelsens  

 § 3, stk. 1. Vederlag til personer, der ikke kan betragtes som ansatte,  

 kan dermed holdes uden for lønsummen.
 Ved afgørelsen af om en person er ansat i virksomheden, lægges der vægt  

 på, om den pågældende:
 Det er ikke afgørende, om der rent faktisk betales A-skat.
 Pligten til at indholde A-skat i henhold til kildeskattelovens  

 bestemmelser afhænger blandt andet af, om den pågældende:
 For at være omfattet af lov om ATP skal den ansatte være mellem 16 og  

 66 år og arbejde mindst 9 timer pr. uge, 18 timer pr. 14. dag eller 39  

 timer pr. måned.
Det forhold, at en person ikke er omfattet af ferieloven og ATP, er dog  

 ikke altid ensbetydende med, at den pågældende ikke kan anses for at være  

 ansat.
Eksempelvis kan ATP ikke anvendes som kriterium, hvis årsagen til,  

 at en person ikke er omfattet af ATP, er, at en social konvention  

 regulerer forholdet.
Endvidere er det uden betydning, at der ikke  

 indbetales ATP for de pågældende, når det alene skyldes, at de ansattes  

 arbejdsforpligtelse er af begrænset omfang.
Det samme gælder manglende  

 udbetaling af feriepenge, når dette beror på selskabets egen  

 misfortolkning af reglerne i ferieloven, jf.
TfS 1993, 313.
Ferieloven kan f.eks. ikke anvendes som kriterium, hvis den pågældende  

 er ansat som direktør.
Der kan forekomme sådanne ledende  

 stillingskategorier, som f.eks. direktører, at de ikke anses for at være i  

 et tjenesteforhold, og derfor heller ikke er omfattet af ferieloven.
I  

 forhold til lønsumsafgiftsloven betragtes direktører dog som ansatte,  

 hvorfor deres løn mv. skal medregnes til lønsummen.
Løn til indehaveren af en virksomhed skal kun medregnes til lønsummen,  

 hvis virksomheden ikke er personligt ejet.
Indehavere af personligt ejede  

 virksomheder, herunder interessentskaber, betragtes ikke som ansatte i  

 virksomheden, jf. afsnit  

 D.1 .
 Bestyrelsesmedlemmer i selskaber og foreninger anses normalt ikke som  

 ansatte.
 I  

 SKM2003.436.LSR  

 har Landsskatteretten truffet afgørelse om, at vederlag til den  

 generalforsamlingsvalgte formand og kasserer i et fagforbunds afdeling  

 skulle medregnes i lønsumsafgiftsgrundlaget, da de pågældende i  

 lønsumsafgiftsmæssig henseende må karakteriseres som eller sidestilles med  

 ansatte.
Landsskatteretten udtaler at spørgsmålet om, hvorvidt en person kan  

 betragtes som ansat, findes at måtte afhænge af en bedømmelse af  

 arbejdsforholdets og vederlagets karakter.
Hvis forholdet efter en sådan  

 bedømmelse må sidestilles med et ansættelsesforhold, findes vederlaget at  

 skulle indgå i lønsumsafgiftsgrundlaget, uanset personen er valgt af en  

 generalforsamling til at udføre arbejdsopgaven.
Det er antaget, at bestyrelsesmedlemmer normalt ikke kan anses som  

 ansatte i lønsumafgiftslovens forstand.
Dette må imidlertid forudsætte, at  

 det arbejde de pågældende udfører, kan karakteriseres som egentligt  

 bestyrelsesarbejde, hvorved må forstås deltagelse i beslutninger om den  

 overordnede ledelse af virksomheden.
 Landsskatteretten finder ikke, at det arbejde de pågældende personer  

 udfører som henholdsvis formand og kasserer kan karakteriseres som sådant  

 egentligt bestyrelsesarbejde, men må anses som udførelse af de opgaver,  

 afdelingen i henhold til foreningens love skal varetage.
Henset hertil samt henset til, at de pågældende personer i henhold til  

 forbundets love er fastlønnede, har 6 måneders opsigelse, modtager løn  

 under ferie, at det er bestemt, at funktionærlovens bestemmelser skal  

 gælde og at vederlaget udbetales som A-indkomst, ligesom der tillige er  

 foretaget indbetalinger til Arbejdsmarkedets tillægspension, finder  

 retten, at de pågældende i lønsumsafgiftsmæssig henseende må  

 karakteriseres som eller sidestilles med ansatte, hvorfor vederlaget til  

 disse skal indgå i lønsumsafgiftsgrundlaget.
Se også afsnit  

 D.1 .
I  

 SKM2003.507.LSR  

 har Landsskatteretten truffet afgørelse om, at vederlag til (lands)formand  

 og (lands)næstformand i en fagforening ikke var lønsumsafgiftspligtigt, da  

 det arbejde som formanden og næstformanden udfører, må karakteriseres som  

 egentligt bestyrelsesarbejde.
Se også afsnit  

 D.1 .
I  

 SKM2006.556.LSR  

 har Landsskatteretten truffet afgørelse om, at vederlag udbetalt til en  

 ejerforenings bestyrelsesformand og kasserer skal indgå i  

 lønsumsafgiftsgrundlaget, da disse blev anset for ansatte i  

 lønsumsafgiftslovens forstand.
Landsskatteretten lægger vægt på, at de  

 opgaver og funktioner, som bestyrelsesformanden og kassereren modtager  

 vederlag for, ikke kan sidestilles med egentligt bestyrelsesarbejde, men i  

 stedet må anses som daglig drift af ejerforeningen.
Momsnævnet har truffet afgørelse om, at anpartshavere skal betragtes  

 som ansatte, når de pågældende udfører konsulentarbejde, som må anses for  

 udført i et tjenesteforhold, jf.
TfS 1996, 751.
Momsnævnet har fastslået, at de kredsbestyrere og forsikringsagenter,  

 der sikrer forsikringsselskabers tilgang af nye forsikringer og  

 vedligeholdelse af allerede tegnede forsikringer, betragtes som ansatte,  

 uanset de kommer fra andre forsikringsselskaber, jf.
TfS 1993, 313.
 Hvis der allerede foreligger en afgørelse fra told- og  

 skatteforvaltningen om, at en ansat er lønmodtager, følges denne  

 afgørelse også i forhold til lønsumsafgiften.
Forsikringsformidlere kunne ikke anses for lønmodtagere ud fra en  

 samlet vurdering af selskabets virke, jf.  

 SKM2002.239.LSR .  

 Landsskatteretten vurderede, at formidlerne i skattemæssig henseende ikke  

 kunne anses for at være i et tjenesteforhold.
Vurderingen blev foretaget  

 på baggrund af de kriterier, der er angivet i cirkulære nr. 129 af 4. juli  

 1994 (til personskatteloven). Selskabet er derfor ikke pligtig at  

 indeholde A-skat mv. i provisioner udbetalt til de pågældende formidlere,  

 og dermed skulle provisionerne ikke medregnes i  

 lønsumsafgiftsgrundlaget.
 Løn til ansatte, der er beskæftiget i filialer mv. i udlandet, og for  

 hvilke virksomheden betaler ATP-bidrag, skal medregnes til lønsummen.
 Landsretten har i en dom i  

 SKM2002.339.ØLR  

 ikke anset en assurandørs indkomst fra et forsikringsselskab som indkomst  

 erhvervet som led i selvstændig erhvervsvirksomhed, men som  

 lønmodtagerindkomst.
Efter en samlet vurdering af sagsøgerens ansættelsesforhold fandt  

 Landsretten, at ansættelsesaftalen indeholdt diverse  

 instruktionsbeføjelser over for assurandøren, samt at assurandøren i et  

 vist omfang var undergivet ferieloven og funktionærloven.
Derudover var  

 assurandøren omfattet af forsikringsselskabets pensionsordning og  

 gruppelivsforsikring, og hans omkostninger ved arbejdet blev helt eller i  

 det væsentlige dækket ved månedlige omkostningstillæg.
Chauffører på cykeltaxier, der var ejet af et cykeltaxifima, kunne  

 efter en konkret vurdering ikke anses for at udføre personligt arbejde i  

 tjenesteforhold, og der skulle derfor ikke indeholdes A-skat af  

 vederlaget.
Chaufførerne var således ikke ansatte i cykeltaxifirmaet og  

 firmaet skulle derfor ikke betale lønsumsafgift af chaufførernes vederlag,  

 jf.  

 SKM2004.286.LSR .
Landsretten tiltrådte i  

 SKM2005.154.VLR ,  

 at sagsøgeren, der drev forsikringsformidlingsvirksomhed var  

 lønsumsafgiftspligtig i relation til de i virksomheden tilknyttede  

 forsikringsmæglere, der var at anse for ansatte og ikke for selvstændige  

 erhvervsdrivende.
Landsretten bemærkede, at det er ubestridt, at  

 virksomheden har været registreret efter lønsumsafgiftsloven og medregnet  

 lønnen til de omhandlede forsikringsmæglere i lønsumsafgiftsgrundlaget.
På  

 denne baggrund og efter indholdet af aftalerne mellem  

 formidlingsvirksomheden og forsikringsselskaberne hvoraf fremgår, at  

 formidlingsvirksomheden er forpligtet til at ansætte alle  

 forsikringskonsulenter på funktionærvilkår, ligesom indehaveren er  

 forpligtet til at udstede ansættelsesbevis til hver forsikringskonsulent,  

 fandt landsretten, at der var skabt en formodning for, at de  

 forsikringsmæglere, der var tilknyttet forsikringsformidlingsvirksomheden,  

 har været ansatte i lønsumsafgiftsmæssig henseende.
 Landstretten fandt ikke, at forsikringsformidlingsvirksomheden havde  

 afkræftet denne formodning.
 Landsretten lagde herved navnlig vægt på, at  

 forsikringsformidlingsvirksomheden ikke havde godtgjort, at  

 forsikringsmæglerne i forbindelse med deres arbejde havde påtaget sig en  

 væsentlig økonomisk risiko bortset fra den risiko, som fulgte af  

 vederlæggelsen med provision, ligesom landsretten ej heller fandt det  

 godtgjort, at forsikringsmæglerne havde væsentlige udgifter i forbindelse  

 med arbejdet for virksomheden ud over kørselsudgifter, som i øvrigt i vidt  

 omfang blev kompenseret gennem udbetaling af skattefri kørselsgodtgørelse.
 For den nærmere afgrænsning af lønmodtagerbegrebet og A-indkomst  

 henvises til told- og skatteforvaltningens juridiske vejledning  

 Indholdelse af A-skat, AM-bidrag og SP-bidrag, afsnit  

 B.1.1.1 .
D.3 Periodisering - bek. § 3, stk. 2 Efter § 3, stk. 2, i  

 bekendtgørelsen  

 skal lønnen medregnes på det tidspunkt, hvor virksomheden skal udgiftsføre  

 lønudgiften.
 Dette skal forstås således, at løn skal medregnes på det tidspunkt,  

 hvor den er erhvervet.
 Erhvervelsestidspunktet er det tidligste tidspunkt, hvor virksomheden  

 efter de skatteretlige regler kan fradrage udgiften i regnskabet.
Det afgørende for periodiseringen er virksomhedens skattemæssige  

 forhold.
Der er herved ens regler for den skattemæssige og den  

 lønsumsafgiftsmæssige periodisering af løn.
Det forhold, at det er erhvervelsestidspunktet, der afgør, hvornår  

 virksomheden udgiftsfører lønudgiften, betyder imidlertid ikke, at det er  

 lønmodtagerens skattemæssige forhold, der skal fokuseres på.
Det er dermed  

 uden betydning, hvornår der skal indeholdes A-skat.
For så vidt angår bagudlønnede, skal lønnen medregnes til  

 afgiftsgrundlaget på det tidspunkt, hvor lønnen udbetales.
For  

 bagudlønnede, der får lønnen udbetalt f.eks. ultimo marts skal lønnen  

 medregnes til afgiftsgrundlaget i januar kvartal.
Løn, der er forudbetalt, skal medregnes til lønsummen i den faktiske  

 indtjeningsmåned.
Det vil sige, at selv om løn for f.eks. januar udbetales  

 i slutningen af december, skal lønnen først indgå i afgiftsgrundlaget for  

 januar kvartal i det efterfølgende år.
 Skyldige feriepenge og ret til ferie med løn skal medregnes på det  

 tidspunkt, hvor virksomheden efter de skattemæssige regler har udgiftsført  

 beløbene med virkning for den skattepligtige indkomst.
 Regulering af feriepengeforpligtelsen skal medregnes i grundlaget for  

 beregning af lønsumsafgiften, jf.  

 SKM2001.269.LSR .  

 Se også  

 SKM2005.265.LSR .
 I  

 SKM2002.322.TSS  

 har Told- og Skattestyrelsen på baggrund af  

 SKM2001.269.LSR  

 fastsat retningslinjer for den lønsumsafgiftsmæssige behandling af  

 feriepengeforpligtelsen.
Feriepengeforpligtelsen kan løbende modregnes i afgiftsgrundlaget i det  

 efterfølgende indkomstår.
Til gengæld medregnes hele  

 feriepengeforpligtelsen, og ikke kun reguleringen heraf, til  

 afgiftsgrundlaget ultimo indkomståret.
D.4 Naturalier - § 4, stk. 3 Ved opgørelse af lønsummen skal aflønning i naturalier medregnes til  

 lønsummen i det omfang, de berettiger til feriegodtgørelse efter  

 ferieloven.
Naturalier skal herefter medregnes i det omfang, der er tale om et  

 indkomstskattepligtigt vederlag, som lønmodtageren efter arbejdsforholdet  

 har retligt krav på at oppebære.
Heri ligger, at godet skal berettige til  

 feriegodtgørelse, men det betyder også, at det er dét beløb, som  

 berettiger til feriegodtgørelse, som skal medregnes til lønsummen.
Foruden den kontante løn indgår således vederlag i form af kost og logi  

 eller andre naturalier i det omfang, lønmodtageren har et retligt krav  

 herpå, som en del af vederlaget.
I det omfang dette er tilfældet, skal  

 naturalierne medregnes i lønsummen.
Naturalier, som en arbejdsgiver udelukkende yder efter eget skøn og som  

 ikke direkte er vederlag for arbejde, kan holdes uden for beregningen af  

 lønsummen.
Det drejer sig f.eks. om julegaver, udskænkning af kaffe samt  

 andre såkaldte frynsegoder - uanset om disse ydelser måtte være  

 indkomstskattepligtige for modtageren.
For al naturalaflønning gælder, at betaling fra den ansatte kan  

 modregnes ved opgørelse af det beløb, der skal medgå til lønsummen.
Denne  

 kan dog aldrig blive negativ.
D.4.1 Personer omfattet af ferieloven Aflønning i naturalieydelser skal medregnes i det omfang aflønningen  

 berettiger til feriegodtgørelse.
Indkomstskattepligtige naturalieydelser  

 berettiger til feriegodtgørelse, når ydelserne udbetales til lønmodtagere  

 i ferielovens forstand.
 Der kan forekomme sådanne ledende stillingskategorier, at der ikke  

 foreligger et tjenesteforhold, hvilket fører til, at den pågældende leder  

 ikke opfattes som lønmodtager efter ferieloven.
 Ved bedømmelsen heraf er en konkret vurdering af stillingens  

 karakter og dens lønmæssige placering afgørende, hvorimod den formelle  

 omstændighed, at den pågældende er anmeldt til Erhvervs- og  

 Selskabsstyrelsen, ikke nødvendigvis tillægges afgørende betydning.
 For hovedaktionærer, som modtager naturalieydelser, skal ydelserne  

 medregnes til lønsummen, medmindre hovedaktionæren ikke anses som  

 lønmodtager i ferielovens forstand.
 Spørgsmål om, hvorvidt en person er omfattet af ferieloven, henhører  

 under Beskæftigelsesministeriet, Arbejdsdirektoratet.
D.4.2 Personalegoder Naturalier indgår som udgangspunkt i beregningsgrundlaget for  

 feriegodtgørelse, uanset fremtrædelsesform, når de er  

 indkomstskattepligtige.
Det indebærer, at værdien af kost og logi, fri  

 bil, telefon, sommerhus, lystbåd mv. betragtes som en del af vederlaget og  

 indgår i beregningsgrundlaget for feriegodtgørelse.
 Præsteres der fra lønmodtagerens side en vis betaling for disse goder,  

 eksempelvis en beskeden husleje for bolig, vil differencen i forhold til  

 godets markedsværdi indgå i vederlaget og dermed i  

 beregningsgrundlaget.
 Uden for beskatning og dermed beregningsgrundlaget for feriegodtgørelse  

 holdes visse goder uden nævneværdig værdi, så som arbejdsgiverfinansierede  

 kunstforeninger, lejlighedsgaver og lign.
 Personalegoder, som arbejdsgiveren i overvejende grad har stillet til  

 rådighed af hensyn til den ansattes arbejde, beskattes kun, hvis den  

 samlede værdi af disse goder overstiger et grundbeløb på 3.000 kr. årligt,  

 jf. ligningslovens § 16, stk. 3. Beløbet reguleres efter  

 personskattelovens § 20, således at det udgør4.900 kr. i 2004.
 Arbejdsgiverbetalt deltagelse i kurser, konferencer og lign., som også  

 rummer et ikke ubetydeligt turistmæssig islæt, vil i skatteretlig  

 henseende blive betragtet som løntillæg, der således også skal indgå i  

 beregningsgrundlaget for lønsummen.
Vedrørende fri kost og logi er der i ferielovens § 26, et  

 beregningsprincip, hvorefter de af ligningsmyndighederne anvendte  

 standardiserede satser som udgangspunkt lægges til grund ved afgørelsen af  

 godets værdi.
Hvis værdien ved aftale mellem arbejdsgiver og den ansatte  

 er fastsat til et højere beløb, anvendes dog denne værdi ved beregningen  

 af virksomhedens lønsum.
 Personalegoder, som hel eller delvis fri bil og telefon, skal medregnes  

 til afgiftsgrundlaget.
Øvrige personalegoder som f.eks. lystbåd, sommerhus, helårsbolig, visse  

 personalelån, skal medregnes i det omfang de berettiger til  

 feriepenge/feriegodtgørelse efter ferieloven.
Personalegoderne medtages  

 til afgiftsgrundlaget med de standardiserede satser, der er fastsat efter  

 ligningsloven, medmindre højere værdier er aftalt Told- og Skattestyrelsen har i   

 SKM2005.165.TSS  

 præciseret reglerne for hvornår aktieordninger til en virksomheds ansatte  

 skal medregnes til lønsummen efter lønsumsafgiftslovens § 4, stk. 3. Det  

 fremgår af meddelelsen, at afgørende for om naturalier skal medregnes til  

 lønsummen er om naturalieydelsen berettiger til feriegodtgørelse efter  

 ferieloven.
Et personalegode skal herefter medregnes til lønsummen, når  

 det er indkomstskattepligtigt og er et vederlag for arbejde under  

 ansættelsen.
 Told- og Skattestyrelsen har i  

 SKM2005.165.TSS  

 forholdt sig til en række forskellige aktieordninger:
 I  

 SKM2007.301.SR  

 fandt Skatterådet, at værdien af udbytteandele eller lignende, som en  

 arbejdsgiver udlodder i form af obligationer udstedt af virksomheden til  

 personer, som er ansat i hans virksomhed, ikke skal medregnes til  

 lønsumsafgiftsgrundlaget, når betingelserne for ikke at medregne værdien  

 til medarbejdernes skattepligtige indkomst er opfyldt.
