Skriftlig fremsættelse (27. oktober 2004) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
 Forslag til lov om fremme  

 af dopingfri idræt.
(Lovforslag nr.
L 71).
Lovforslaget indebærer, at afgrænsningen af hvad, der skal  

 betragtes som doping, skal tilpasses udviklingen i det internationale  

 samarbejde om dopingbekæmpelse.
Formålet med lovforslaget er desuden at gøre  

 Anti Doping Danmark til en permanent offentlig selvejende institution med  

 ansvar for bl.a. kontrol, oplysning, forskning, internationalt samarbejde og  

 rådgivning omkring doping.
Institutionen har hidtil været drevet som en  

 forsøgsordning i et samarbejdet mellem regeringen og idrættens  

 organisationer.  

 Herudover fastlægger lovforslaget rammerne for de statstilskudsberettigede  

 idrætsorganisationers samarbejdsmæssige og økonomiske engagement i  

 bekæmpelsen  

 af doping.
 Lovforslaget lægger endvidere op til, at  

 idrætsorganisationer og foreninger forpligtes til at indføre og  

 håndhæve bestemmelser  

 om dopingkontrol- og sanktioner som vilkår for at kunne modtage lovbestemte  

 tilskud.
 Endelig sigter lovforslaget mod at få fitness- og  

 motionscentre til at indgå aftale med Anti Doping Danmark om bekæmpelse af  

 doping.
Der er tale om en rammelov, hvori kulturministeren bemyndiges  

 til løbende at kunne udstede nærmere regler for afgrænsningen af doping.  

 Lovforslaget indebærer desuden, at de berørte ministre kan fastsætte nærmere  

 regler for den praktiske håndhævelse af idrætsorganisationernes og  

 foreningers  

 pligt til at indføre og håndhæve dopingkontrol og sanktioner.
Endelig  

 indeholder lovforslaget en bemyndigelse til kulturministeren til at fastsætte  

 nærmere regler for fitness- og motionscentres indgåelse af aftaler med Anti  

 Doping Danmark.
 Idet jeg i øvrigt henviser til lovforslaget med  

 bemærkninger, anbefaler jeg forslaget til Folketingets velvillige behandling.
