Nr LSF 256 Forslag til Lov om anvendelse af Frøstruplejren Fremsat af miljø- og energiministeren (Svend Auken) den 4. maj 1995 Vedtaget ved tredjebehandling den 2. juni 1995 Lov nr. 410 af 14/06/1995 § 1. Lovens formål er at muliggøre anvendelse af Frøstruplejren i overensstemmelse med den lokalplan, som miljø- og energiministeren tilvejebringer for området.
 § 2. Loven gælder for ejendommen matr.nr. 3 d, Tømmerby by,  

 Tømmerby i Hanstholm Kommune.
§ 3. Miljø- og energiministeren kan tillade, at 1) ejendommen anvendes til helårslejrplads for indtil 75 voksne faste  

 beboere og deres børn, 2) der afholdes sommerlejr, 3) bygninger og konstruktioner opføres eller ombygges og 4) skure, skurvogne eller andre genstande placeres på ejendommen.
 Stk. 2. Miljø- og energiministeren kan stille vilkår for  

 tilladelsen, herunder om ombygning eller nedrivning af bygninger, der ikke må  

 anvendes til beboelse eller andet formål.
Stk. 3. Miljø- og energiministeren kan tilbagekalde tilladelsen,  

 hvis vilkår for tilladelsen overtrædes.
Tilladelsen kan tidsbegrænses.
 Stk. 4. Miljø- og energiministeren kan dispensere fra det i stk.  

 1, nr. 1, fastsatte maksimum for antallet af voksne beboere i lejren, hvis en  

 dispensation er nødvendig for, at personer med særlig tilknytning til lejren  

 kan bosætte sig i lejren.
 Stk. 5. Ansøgning efter stk. 1 skal være indgivet inden 3 måneder  

 efter at den lokalplan, som miljø- og energiministeren tilvejebringer for  

 området, er endeligt godkendt og offentliggjort.
 § 4. Reglerne om landzonetilladelse i lov om planlægning og  

 reglerne i byggeloven og bygningsreglementerne finder ikke anvendelse, så  

 længe en tilladelse er gældende.
§ 5. Miljø- og energiministeren påser overholdelsen af vilkår i en  

 tilladelse.
Miljø- og energiministeren kan meddele påbud eller forbud herom.
 Stk. 2. Hvis påbud eller forbud ikke efterkommes, kan miljø- og  

 energiministeren lade foranstaltningen udføre for den ansvarliges regning.
 Stk. 3. I tilsynsøjemed har Miljø- og Energiministeriets,  

 amtsrådets og kommunalbestyrelsens personale og personer med bemyndigelse fra  

 de pågældende myndigheder til enhver tid mod behørig legitimation uden  

 retskendelse adgang til ejendommen.
 Stk. 4. Politiet yder fornøden bistand ved udøvelsen af  

 beføjelserne efter stk. 2 og 3.
 § 6. Miljø- og energiministeren kan fastsætte nærmere bestemmelser  

 om gennemførelsen af lovens regler, herunder om nedsættelse af et lejrudvalg,  

 som forestår kontakten til myndighederne.
 Stk. 2. Miljø- og energiministeren kan bemyndige Viborg Amtsråd  

 til efter nærmere af ministeren fastsatte retningslinjer at udøve de  

 beføjelser, der i denne lovs § 5, stk. 1 og 2, er tillagt ministeren.
 Stk. 3. Miljø- og energiministeren kan fastsætte regler om  

 adgangen til at påklage afgørelser, der er truffet i henhold til  

 bemyndigelser efter stk. 2, herunder at afgørelserne ikke skal kunne  

 indbringes for ministeren.
§ 7. Medmindre højere straf er forskyldt efter anden lovgivning,  

 straffes med bøde den, der 1) tilsidesætter vilkår og bestemmelser, som miljø- og energiministeren  

 har fastsat efter § 3, stk. 2, eller 2) undlader at efterkomme påbud eller forbud efter § 5, stk. 1.
 Stk. 2. I forskrifter, der udstedes i henhold til § 6, kan der  

 fastsættes straf af bøde for overtrædelse af bestemmelserne i forskrifterne.
 Stk. 3. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
 § 8. Loven træder i kraft dagen efter bekendtgørelsen i  

 Lovtidende.
Oprindeligt fremsat forslag § 1. Lovens formål er at muliggøre anvendelse af Frøstruplejren i  

 overensstemmelse med den lokalplan, som miljø- og energiministeren  

 tilvejebringer for området.
 § 2. Loven gælder for ejendommen matr.nr. 3 d, Tømmerby by,  

 Tømmerby i Hanstholm kommune.
§ 3. Miljø- og energiministeren kan tillade, at 1) ejendommen anvendes til helårslejrplads for indtil 75 voksne, faste  

 beboere og deres børn, 2) der afholdes sommerlejr, 3) bygninger og konstruktioner opføres eller ombygges, og 4) skure, skurvogne eller andre genstande placeres på ejendommen.
 Stk. 2. Miljø- og energiministeren kan stille vilkår for  

 tilladelsen, herunder om ombygning eller nedrivning af bygninger, der ikke må  

 anvendes til beboelse eller andet formål.
Stk. 3. Miljø- og energiministeren kan tilbagekalde tilladelsen,  

 hvis vilkår for tilladelsen overtrædes.
Tilladelsen kan tidsbegrænses.
 Stk. 4. Miljø- og energiministeren kan dispensere fra det i stk.  

 1, nr. 1, fastsatte maksimum for antallet af voksne beboere i lejren, hvis en  

 dispensation er nødvendig for, at personer med særlig tilknytning til lejren  

 kan bosætte sig i lejren.
 Stk. 5. Ansøgning efter stk. 1 skal være indgivet inden 3 måneder  

 efter at den lokalplan, som miljø- og energiministeren tilvejebringer for  

 området, er endelig godkendt og offentliggjort.
 § 4. Reglerne om landzonetilladelse i lov om planlægning og  

 reglerne i byggeloven og bygningsreglementerne finder ikke anvendelse, så  

 længe en tilladelse er gældende.
§ 5. Miljø- og energiministeren påser overholdelsen af vilkår i en  

 tilladelse.
Miljø- og energiministeren kan meddele påbud eller forbud herom.
 Stk. 2. Hvis påbud eller forbud ikke efterkommes, kan miljø- og  

 energiministeren lade foranstaltningen udføre for den ansvarliges regning.
 Stk. 3. I tilsynsøjemed har Miljø- og Energiministeriets,  

 amtsrådets og kommunalbestyrelsens personale og personer med bemyndigelse fra  

 de pågældende myndigheder til enhver tid mod behørig legitimation uden  

 retskendelse adgang til ejendommen.
 Stk.4. Politiet yder fornøden bistand ved udøvelsen af  

 beføjelserne efter stk. 2 og 3.
 § 6. Miljø- og energiministeren kan fastsætte nærmere bestemmelser  

 om gennemførelsen af lovens regler, herunder om nedsættelse af et lejrudvalg,  

 som forestår kontakten til myndighederne.
 Stk. 2. Miljø- og energiministeren kan bemyndige Viborg Amtsråd  

 til efter nærmere af ministeren fastsatte retningslinier at udøve de  

 beføjelser, der i denne lovs § 5, stk. 1 og 2, er tillagt ministeren.
 Stk. 3. Miljø- og energiministeren kan fastsætte regler om  

 adgangen til at påklage afgørelser, der er truffet i henhold til  

 bemyndigelser efter stk. 2, herunder at afgørelserne ikke skal kunne  

 indbringes for ministeren.
§ 7. Medmindre højere straf er forskyldt efter anden lovgivning,  

 straffes med bøde den, der 1) tilsidesætter vilkår og bestemmelser, som miljø- og energiministeren  

 har fastsat efter § 3, stk. 2, eller 2) undlader at efterkomme påbud eller forbud efter § 5, stk. 1.
 Stk. 2. I forskrifter, der udstedes i henhold til § 6, kan der  

 fastsættes straf af bøde for overtrædelse af bestemmelserne i forskrifterne.
 Stk. 3. For overtrædelse, der begås af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 8. Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Lovforslagets formål Formålet med lovforslaget er at skabe mulighed for at bringe de ulovlige  

 forhold i lejren til ophør, og at sikre at den planlægning, som  

 miljøministeren lader foretage ved udarbejdelse af regionplantillæg,  

 kommuneplantillæg og lokalplan, bliver fulgt.
Loven skal endvidere forhindre  

 nyt ulovligt byggeri i lejren.
Sideløbende med en lovliggørelse af forholdene i relation til bygge- og  

 planlovgivningen igangsættes i samarbejde med beboerne aktiviteter, som kan  

 forbedre de sociale forhold i lejren især for børn og unge.
Udviklingen siden  

 lejrens start har betydet, at lejren i dag ikke alene fremstår som et problem  

 for retshåndhævelsen, men også rummer sociale udfordringer.
Det er vigtigt,  

 at børn og unge får tilbudt aktiviteter og udviklingsmuligheder, der gør dem  

 i stand til at klare sig i forhold til det omliggende samfund.
Gennemførelsen af en lov for Frøstruplejren skal give grundlag for, at der  

 efter 25 års konfrontationer skabes fred om lejrens eksistens og faste rammer  

 for retshåndhævelsen.
Baggrunden for lovforslaget er således ved  

 formalisering af Frøstruplejren som fristed og helårslejrplads at undgå de  

 menneskelige problemer, som en tvangsmæssig løsning af de konstaterede  

 ulovligheder ville kunne medføre.
Den samlede model søger sit forbillede i loven og lokalplanen for  

 Christiania.
Der er imidlertid den forskel i det retlige grundlag, at  

 Christiania ejes af Forsvarsministeriet, medens Frøstruplejren ejes af den  

 private forening, foreningen Det Ny Samfund.
 Ved lovforslaget foreslås tilvejebragt hjemmel til, at miljø- og  

 energiministeren kan meddele tilladelse til anvendelse af lejren til  

 helårslejrplads.
Regionplantillægget, kommuneplantillægget og lokalplanen skal give  

 retningslinier for områdets og bebyggelsens anvendelse samt  

 bygningsændringer, som kan danne grundlag for tilvejebringelse af forsvarlige  

 sikkerhedsmæssige og sanitære forhold m.v. i lejren i forbindelse med, at de  

 ulovlige tilstande bringes til ophør.
Lokalplanbestemmelserne skal tilgodese,  

 at den nuværende anvendelse af Frøstrup-lejren til boligformål kan  

 opretholdes samt sikre en indpasning af lejren i det omgivende landskab  

 gennem bestemmelser om afstand til og beplantning langs skel m.m.
Lokalplanen vil have retligt bindende virkning overfor både ejerne og dem  

 der bygger; men på grund af de særlige forhold i Frøstruplejren, hvor det i  

 praksis har vist sig vanskeligt at fastslå, hvem der er ansvarlig for det  

 ulovlige byggeri, kan det ikke forventes, at en lokalplan kan håndhæves efter  

 de almindeligt gældende regler.
Det er disse forhold, som dette lovforslag  

 søger at afhjælpe ved at gennemføre regler om en tilladelsesordning og sætte  

 et maksimum for, hvor stort antallet af faste beboere kan være i lejren, samt  

 ved at give mulighed for etablering af et lejrudvalg og at fastsætte særlige  

 regler om tilsynsmyndighedens adgang til at gennemtvinge forbud og påbud.
Ved lovforslaget ændres de sædvanlige planlægningsmæssige og  

 beslutningsmæssige procedurer for så vidt angår anvendelsen af  

 Frøstruplejrens areal og bygningerne derpå.
Derimod er der ikke tale om  

 fravigelse af lovregler, som direkte regulerer borgernes adfærd eller  

 retsstilling som f.eks. straffeloven, den sociale lovgivning og  

 skattelovgivningen.
2. Baggrunden for lovforslaget Frøstruplejrens område fungerede indtil 1970 som en landbrugsejendom.  

 Foreningen Det Ny Samfund fik den 1. august 1970 skøde på ejendommen matr.  

 nr. 3 d, Tømmerby by, Tømmerby, Hanstholm Kommune.
 Det Ny Samfund holdt i begyndelsen af 70'erne sommerlejre, som samlede op  

 til 1.600 mennesker i løbet af sommeren til forskellige aktiviteter.  

 Foreningens formål var bl.a. at skabe et ferie- og fristed for foreningens  

 medlemmer.
Samtidig med afholdelsen af sommerlejrene begyndte folk at bosætte sig i  

 lejren hele året i telte, skurvogne eller selvopførte hytter.
En lille del af  

 jorden blev dyrket, og beboerne begyndte at holde husdyr.
Den første sommerlejr i 1970 afholdtes på grundlag af en midlertidig  

 zonetilladelse til lejr, men ikke til bebyggelse.
Der opførtes dog allerede i  

 1970 beboelser i form af primitive hytter og lignende.
Foreningen blev i  

 august 1971 dømt til at fjerne disse.
I 1972 og 1973 afholdt foreningen  

 sommerlejre uden tilladelse og blev idømt bøder for disse lejres afholdelse.
 Vestre Landsret dømte i september 1977 foreningen til at betale 10.000 kr.  

 i bøde, dels for afholdelsen af lejrene i 1975 og 1976, dels for ulovligt  

 opført byggeri, ligesom det pålagdes foreningen, inden januar 1978, under  

 tvang af dagbøder på 150 kr. at fjerne det ulovlige byggeri.
 De ulovligt opførte hytter, skure og lignende blev ikke fjernet, og ved  

 retten i Thisted blev foreningen i 1979 dømt til at fjerne en række bygninger  

 m.v., der var opført på ejendommen uden tilladelse.
 Viborg Amtsråd meddelte i oktober 1980 afslag på en ny ansøgning fra  

 foreningen om tilladelse til bibeholdelse af ulovligt opførte bygninger.
Amtsrådets afslag blev påklaget til Miljøankenævnet, der i september 1983  

 stadfæstede afgørelsen.
Miljøankenævnet fastsatte en frist for lovliggørelse  

 af forholdene til 1. april 1985.
 Foreningen indbragte i oktober 1983 nævnets afgørelse for Folketingets  

 Ombudsmand, som i skrivelse af 14. marts 1985 meddelte foreningen, at han  

 ikke havde grundlag for kritik af nævnets afgørelse.
Dommen fra 1979 blev ikke effektueret.
Amtsråd og kommunalbestyrelse  

 henstillede flere gange til politimesteren/Justitsministeriet, at der blev  

 taget skridt til en domsfuldbyrdelse.
Sideløbende hermed blev der ført en  

 række forhandlinger mellem de implicerede myndigheder med henblik på at  

 afklare, hvordan dommen kunne effektueres.
Justitsministeriet pålagde i efteråret 1987 politimesteren at inddrive de  

 påløbne og tinglyste dagbøder på ca. 500.000 kr. ved at sætte ejendommen på  

 tvangsauktion.
Men som følge af foreningens fornyede ansøgning om tilladelse  

 efter by- og landzoneloven, til brug af bestående og nyere bebyggelse, trak  

 ministeriet dog dette pålæg tilbage under henvisning til, at det »var i  

 overensstemmelse med almindelige retsprincipper, at stille den påbegyndte  

 tvangsauktion over ejendommen i bero på behandlingen af  

 zonelovsansøgninger«.
 Hanstholm Kommunalbestyrelse besluttede i januar 1989 at standse  

 udbetalingerne af sociale ydelser til Frøstruplejrens beboere pr. 15. februar  

 1989.
 Tilsynsrådet for Viborg Amt greb ind og udtalte, at kommunalbestyrelsen  

 ingen kompetence havde til at sætte dele af den sociale lovgivning ud af  

 kraft og pålagde de ansvarlige kommunalbestyrelsesmedlemmer tvangsbøder på  

 250,- kr. pr. dag.
For at sikre, at beboerne i Frøstruplejren fik deres ydelser udbetalt,  

 skaffede Socialministeriet ved et aktstykke Finansudvalgets tilslutning til  

 midlertidigt at fravige bestemmelserne i den sociale lovgivning om  

 kommunernes administration af udbetalingerne.
Socialministeren bemyndigedes  

 til indtil videre at administrere udbetalingen af pensioner, kontanthjælp  

 m.m. til lejrens beboere og udbetalte derefter i perioden fra 15. februar til  

 1. april 1989 på kommunens vegne de sociale ydelser fra et midlertidigt  

 kontor, som blev oprettet på Frøstrup Kro.
 I februar 1989 afslog amtsrådet, efter mange forhandlinger, foreningens  

 ansøgning. 11 af amtsrådets 27 medlemmer stemte for, at der blev udstedt  

 zonetilladelse på særlige vilkår.
Kommunen genoptog udbetalingerne på normal vis, da amtsrådet havde truffet  

 afgørelse i zonesagen.
Amtsrådets afslag blev i marts 1989 anket af  

 foreningen til Miljøankenævnet.
Miljøankenævnet stadfæstede den 30. august 1989 Viborg Amtsråds afslag om  

 - efter zoneloven - at lovliggøre en række ulovligt opførte  

 beboelsesbygninger på ejendommen.
Der blev ikke - som ved den tidligere  

 nævnsafgørelse - sat nogen frist for de ulovlige bebyggelsers fjernelse, men  

 Miljøankenævnet slog i sin afgørelse fast, hvilken bebyggelse på  

 landbrugsejendommen der var lovlig efter zoneloven.
Den lovlige bebyggelse på  

 ejendommen består herefter af 4-5 bygninger (beboelsesbygningen  

 »Svampen«, de tidligere accepterede bygninger  

 »Stakladen«, »Hønsehuset«, nu kaldet »Bixen« og  

 et 6,10 m gange 8,10 m stort brændeskur samt et vandværk (pumpe)).
 Af nævnets afgørelse fremgår:
 »Nævnet skal indledningsvis i anledning af klagerens anmodning om, at  

 der søges gennemført en særlovgivning, der legaliserer lejren, bemærke, at  

 nævnet efter zoneloven ikke har kompetence til at tage stilling til, om  

 lejrens særlige karakter kan begrunde en legalisering ved en lokalplan med  

 hjemmel i overordnet planlægning og/eller ved særlov.
 Nævnet har forståelse for de menneskelige problemer, der for lejrens  

 beboere kan blive en følge af et afslag i medfør af by- og landzoneloven.
 Nævnet må imidlertid være af den opfattelse, at en løsning, der skal  

 tilgodese de hensyn, klageren har peget på, i givet fald må træffes på anden  

 måde end ved meddelelse af tilladelse i medfør af by- og landzoneloven.
 Nævnet er herved opmærksom på, at der ved forhold, som måske har visse  

 lighedspunkter med de i nærværende sag forekommende, af regering og folketing  

 er truffet beslutninger, der har til formål at varetage sådanne hensyn, samt  

 - ud fra mere overordnede overvejelser - at søge afprøvet alternative  

 leveformer.
 Om sådanne beslutninger bør træffes i forbindelse med foreningens ejendom  

 - bl.a under hensyn til at lejren har eksisteret i ca. 20 år - har nævnet  

 ingen beføjelser til at udtale sig om.
 Nævnet kan derfor alene tage stilling til, om den ansøgte tilladelse bør  

 meddeles i medfør af by- og landzoneloven, eller om det af Viborg Amtsråd  

 meddelte afslag bør fastholdes«.
På grundlag af afgørelsen fra Miljøankenævnet nedsatte den daværende  

 miljøminister - efter drøftelser med Viborg Amtskommune og Hanstholm Kommune  

 - i november 1989 en arbejdsgruppe.
Gruppen fik til opgave at foretage en  

 gennemgang af problemerne omkring Frøstruplejren med henblik på at finde en  

 samlet løsning.
Gruppens rapport om Frøstruplejren udkom i maj 1990.  

 Rapporten indeholder 4 løsningsmodeller.
 I Juni 1991 besluttede den daværende miljøminister at iværksætte  

 forberedelserne til at gennemføre en administrativ lovliggørelse efter  

 rapportens helårslejrpladsmodel (model 4).
En embedsmandsgruppe, bestående af repræsentanter fra Viborg Amt,  

 Hanstholm Kommune og Miljøministeriet (Planstyrelsen) arbejdede videre med en  

 udmøntning af denne model 4. I slutningen af 1992 var der enighed mellem  

 Viborg Amt, lejrens beboere og Miljøministeriet om udformningen af en  

 løsningsmodel, der indebar, at der administrativt skabtes grundlag for, at  

 lejren kunne anvendes til en helårslejrplads.
Hanstholm kommunalbestyrelse  

 vedtog med stemmerne 8 mod 5 ikke at godkende arbejdsgruppens løsningsmodel.
 Det var i rapporten og de videre forhandlinger om løsningsmodellen  

 forudsat, at lejren kunne lovliggøres administrativt med hjemmel i planloven  

 (landsplandirektiv, lokalplan og zonetilladelse) og lov om sommerhuse og  

 campering (bekendtgørelse om indretning og tilladelse til helårslejrplads).
 Justitsministeriet vurderede imidlertid i juni 1994, at Frøstruplejren  

 ikke administrativt ville kunne lovliggøres som helårslejrplads med hjemmel i  

 sommerhusloven, men at dette måtte kræve en særlig lov.
På baggrund af Justitsministeriets vurdering genoptog miljø- og  

 energiministeren forhandlingerne med Hanstholm Kommune og Viborg Amt om at  

 finde en løsning.
Beboerne og ejerne af ejendommen foreningen Det Ny Samfund  

 blev desuden orienteret.
Amtsborgmesteren tilkendegav under de indledende  

 forhandlinger, at amtet ønsker, at der indbygges en løsning af de sociale  

 problemer i lejren, specielt for børnene.
Den 29. marts 1995 blev der på et møde mellem miljø- og energiminister  

 Svend Auken, socialminister Karen Jespersen, borgmester Per Kristensen,  

 Hanstholm Kommune og amtsborgmester Bent Hansen, Viborg Amt m.fl. udarbejdet  

 et protokollat som blev underskrevet af de 4 parter.
Protokollatet indeholdt  

 4 punkter:
 1) Miljø- og energiministeren tager initiativ til at fremsætte et  

 lovforslag om anvendelse af Frøstruplejren, da det har vist sig umuligt at  

 lovliggøre lejren under gældende lovgivning.
 Loven giver også mulighed for at fastholde parterne, inklusive beboerne,  

 på et fælles ansvar for lejren.
 2) Viborg Amt har ansvaret for, at der sideløbende med lovliggørelsen  

 iværksættes projekter med særlig henblik på børnene, a la »Projekt  

 børnehus«, og for øvrige målgrupper.
 3) Hanstholm Kommune får ikke nye forpligtigelser ud over dem, som  

 kommunen allerede har i dag, blandt andet i sociallovgivningen.
 4) Socialministeriet bidrager til løsning af lejrens sociale problemer ved  

 at yde bistand i forbindelse med finansiering af initiativer i lejren.
 Udarbejdelsen af lovforslaget er sket i nært samarbejde mellem de berørte  

 myndigheder.
 Foreningen Det Ny Samfund og beboerne har afholdt generalforsamling den  

 28. april 1995, og det blev med et klart flertal besluttet at sige ja til en  

 lovliggørelse.
3. Indholdet i lovforslaget Regionplantillæg, kommuneplantillæg og lokalplan, som miljø- og  

 energiministeren vil tilvejebringe efter planlovens § 3, stk. 4, vil  

 fastlægge rammerne for den fremtidige anvendelse af Frøstruplejrens areal og  

 bygninger.
En lokalplan har kun virkning for fremtidig anvendelse og bebyggelse, dvs.  

 ved en forandring i de nuværende forhold, og det er derfor nødvendigt at  

 kombinere lokalplanen med en tilladelsesordning.
Ordningen skal sikre, at  

 området og bygningerne kan bringes i overensstemmelse med lokalplanen over en  

 realistisk tidsperiode.
Efter lovens ikrafttrædelse kan miljø- og  

 energiministeren således give tilladelse til, at personer med fast bopæl i  

 Frøstrup-lejren kan få tilladelse til at anvende arealer og bygninger på  

 nærmere fastsatte vilkår, herunder vilkår om ombygning eller fjernelse af  

 bygninger m.v.
 Reglerne om landzonetilladelse i planloven og reglerne i byggeloven gælder  

 efter lovforslaget ikke, så længe tilladelsen er gældende.
Der kan kun lovligt bygges, ombygges samt foretages ændringer af  

 arealernes anvendelse i overensstemmelse med miljø- og energiministerens  

 tilladelse, og hvis bygningernes placering og anvendelsen af arealet er i  

 overensstemmelse med lokalplanen, og hvis bygningerne opfylder et minimum af  

 krav af bygnings- og brandsikkerhedsmæssig karakter.
Miljø- og  

 energiministeren kan stille vilkår for en tilladelse.
Det kan være krav om  

 flytning eller fjernelse af visse bygninger og konstruktioner inden for en  

 given frist, krav om istandsættelse af bygninger inden for en given frist,  

 krav om vedligeholdelse af bygninger, bestemmelser om sanitære forhold samt  

 pligt for brugerne til at fjerne en bygning/skurvogn efter endt brug.
 I den tilladelse, som miljø- og energiministeren udsteder for hele  

 området, kan der tages forbehold om tilbagekaldelse, hvis vilkårene  

 overtrædes, ligesom tilladelsen kan tidsbegrænses.
For at lette samarbejdet mellem myndighederne og lejrens beboere om at få  

 ordningen til at fungere foreslås det, at ministeren bemyndiges til at  

 fastsætte nærmere bestemmelser om gennemførelsen af lovens regler, herunder  

 om nedsættelse af et lejrudvalg.
Lejrudvalget skal fungere som kontaktforum  

 og bindeled mellem myndighederne og lejrens beboere.
Beboernes deltagelse i  

 lejrudvalget vil være en betingelse for ministerens tilladelse efter loven.
 Da byggeloven og til dels planloven ikke finder anvendelse, når der  

 meddeles en tilladelse efter lovforslagets § 3, indeholder lovforslaget sine  

 egne bestemmelser om tilsyn, håndhævelse og straf, der dog indholdsmæssigt i  

 det væsentlige svarer til tilsvarende bestemmelser i bygge- og  

 planlovgivningen.
Tilsynsmyndigheden er efter lovforslaget ministeren, og det er ministeren,  

 der i givet fald skal træffe afgørelse om en eventuel tilbagekaldelse af  

 tilladelsen, hvis der sker meget væsentlige overtrædelser af vilkårene.
Men  

 det løbende tilsyn og beføjelsen til at udstede forbud og påbud i anledning  

 af enkeltstående overtrædelser samt håndhævelsen af disse forbud og påbud  

 forudsættes delegeret til Viborg Amtsråd, efter nærmere retningslinier.
4. Lovforslagets økonomiske og administrative konsekvenser Miljø- og Energiministeriet forventes at skulle bidrage med ca. 550.000  

 kr. til istandsættelse af de fælles faciliteter, toiletter, køkken og bad,  

 samt eventuelt indkøb af 5-6 skurvogne til midlertidig indkvartering.
Den  

 endelige fastsættelse af udgifternes omfang kan først foretages efter en  

 fornyet gennemgang af lejren.
 Viborg Amt bidrager med 225.000 kr til etablering af beplantning og  

 indhegning af lejren.
 Viborg Amt har tilkendegivet, at man vil søge at iværksætte  

 projekter/aktiviteter med særlig henblik på børnene og for øvrige målgrupper  

 i lejren.
 Socialministeriet har tilkendegivet, at man er indstillet på at bidrage  

 til løsning af lejrens sociale problemer ved at yde økonomisk bistand i  

 forbindelse med finansiering af initiativer i lejren.
 Bevillinger fra Socialministeriet vil være betinget af, at der etableres  

 en bæredygtig kommunikation med lejrudvalget, og vil blive givet til  

 projekter efter en konkret vurdering af ansøgninger til Socialministeriets  

 puljer.
Lovforslaget indebærer i øvrigt ikke væsentligt øgede udgifter for staten,  

 amtet eller kommunen.
De udgifter, der er forbundet med deltagelsen af  

 myndighedernes repræsentanter i lejrudvalget forudsættes afholdt af de  

 respektive myndigheder.
 Viborg Amt får efter forslaget en tilsynsopgave, som vil være lidt mere  

 ressourcekrævende end den administration, som lejren i dag giver anledning  

 til.
 Hanstholm Kommune skal som hidtil administrere den sociale lovgivning i  

 forhold til lejrens beboere.
 Miljø- og Energiministeriets udgifter vil blive finansieret af  

 driftsmidlerne afsat på finansloven under § 23.11.01. Departementet.  

 Finansudvalget vil snarest efter lovens vedtagelse få forelagt et aktstykke  

 herom.
Det samlede beløb til istandsættelser forudsættes ydet som et rente- og  

 afdragsfrit lån til foreningen Det Ny Samfund.
Lånet nedskrives med en  

 tiendedel om året.
Lånet forfalder ved ejerskifte inden for 10 årsperioden,  

 og tilbagebetalingen af lånet sikres ved gældsbrev med sikkerhed i  

 ejendommen.
5. Lovforslagets erhvervsøkonomiske og miljømæssige konsekvenser Lovforslaget har ikke erhvervsøkonomiske konsekvenser.
De miljømæssige forhold i lejren og området omkring lejren vil blive  

 forbedret, når der tilvejebringes ordnede forhold i lejren.
Lejren er  

 placeret i et åbent landskab.
Med beplantning langs skel og tilbagetrækning  

 af eksisterende huse tæt på skel vil lejrens nuværende synlighed blive  

 markant mindre.
En forbedring af kloakforholdene i lejren vil samtidig betyde  

 en bedre beskyttelse af grundvandet.
Området ligger inden for  

 kystnærhedszonen, og der skal derfor foretages en visuel vurdering i  

 forbindelse med lokalplanforslaget.
6. Forholdet til EU-retten Lovforslaget indeholder ikke EU-retlige aspekter.
 7. Hørte myndigheder m.v.
 Udkast til lovforslaget har været forelagt Boligministeriet,  

 Socialministeriet, Justitsministeriet og Finansministeriet.
Bemærkninger til lovforslagets enkelte bestemmelser Til § 1 Bestemmelsen fastslår lovens formål, som er at give mulighed for en lovlig  

 anvendelse af Frøstrup-lejren i overensstemmelse med den lokalplan, som  

 miljø- og energiministeren tilvejebringer for området.
Til § 2 Bestemmelsen fastlægger afgrænsningen af lovens område til den ejendom,  

 matrikel nr. 3 d, Tømmerby by, Tømmerby i Hanstholm Kommune, som  

 Frøstruplejren ligger på.
Lokalplanen og det regionplantillæg og  

 kommuneplantillæg, som miljø- og energiministeren tilvejebringer, vil blive  

 begrænset til samme område.
Til § 3 Bestemmelserne i § 3 giver hjemmel til, at miljø- og energiministeren kan  

 tillade, at Frøstruplejren anvendes til helårslejrplads for indtil 75 voksne  

 personer (dvs. personer over 18 år) og deres børn, og at der efter ansøgning  

 kan afholdes sommerlejr i sommerperioden maj-september.
Ved faste beboere  

 forstås personer, der er tilmeldt folkeregisteret.
 En tilladelse indebærer, at den tilladte anvendelse og den bebyggelse, der  

 er omfattet af tilladelsen, bliver lovlig i relation til planlovens  

 bestemmelser om landzonetilladelse og byggelovgivningen, jf. § 4, så længe  

 tilladelsen er gældende.
En tilladelse forudsætter en ansøgning fra ejeren af ejendommen, Det Ny  

 Samfund.
Der har derfor været forhandlet med repræsentanter for ejeren og  

 beboerne under forberedelsen af lovforslaget, jf. de almindelige  

 bemærkninger.
Til stk. 1 Der er for tiden 60 voksne beboere i lejren, som er tilmeldt  

 folkeregisteret.
De nuværende beboere vil således kunne blive omfattet af en  

 tilladelse, men antallet af beboere må ikke udvides til mere end 75, og  

 eventuelle nye beboere udover dette antal vil derfor kun kunne tillades, hvis  

 nogle af de nuværende flytter.
 Kontrollen med, at beboer-tallet ikke overstiger det tilladte antal,  

 forudsættes ført ved et samarbejde mellem det lejrudvalg, der agtes nedsat,  

 jf. bemærkningerne til § 6, og kommunens folkeregister.
Til stk. 2 Tilvejebringelsen af forsvarlige forhold i lejren forudsætter, at en del  

 istandsættelsesarbejder udføres, og at nogle bygninger og konstruktioner, der  

 i dag benyttes til beboelse, fjernes eller flyttes.
En del af disse arbejder  

 forudsættes bragt på plads, inden en tilladelse udstedes.
Men i det omfang  

 det ikke er sket eller kan ske på kort sigt, kan der i tilladelsen stilles  

 vilkår herom.
Til stk. 3 Efter stk. 3 kan miljø- og energiministeren tilbagekalde en tilladelse,  

 hvis vilkårene for tilladelsen overtrædes.
Det beror på ministerens  

 vurdering, om denne beføjelse skal bringes i anvendelse.
Det forudsættes, at  

 tilbagekaldelse af en tilladelse kun vil komme på tale, hvis der sker en  

 massiv tilsidesættelse af væsentlige vilkår, som en større del af beboerne er  

 ansvarlige for.
Enkeltstående overtrædelser af vilkår forudsættes behandlet  

 med forbud eller påbud efter reglerne i § 5.
 Hvis en tilladelse tilbagekaldes, er anvendelsen og bebyggelsen omfattet  

 af de almindelige regler om landzonetilladelse i planloven og  

 byggelovgivningens bestemmelser, og forholdene på ejendommen må derefter  

 lovliggøres efter disse regler.
Til stk. 4 Det i stk. 1, nr. 1, fastsatte maksimum for antallet af voksne beboere i  

 lejren forudsættes i princippet overholdt, uanset hvem der måtte ønske at  

 bosætte sig i lejren.
Men i særlige tilfælde kan der være behov for, at  

 maksimum kan fraviges.
Det gælder for eksempel, hvis en person, der er vokset  

 op i lejren, efter at være blevet myndig fortsat ønsker at bo i lejren eller  

 - efter et ophold uden for lejren - igen ønsker at bo i lejren.
 Det foreslås derfor, at miljø- og energiministeren får mulighed for at  

 dispensere fra det fastsatte maksimum, hvis en dispensation er nødvendig for,  

 at personer med særlig tilknytning til lejren kan bosætte sig i lejren.
 Forinden dispensation gives, høres Hanstholm Kommune og Viborg Amt.
Til stk. 5 Efter forhandlingerne med beboerne i Frøstrup-lejren forventes det, at der  

 vil blive indgivet ansøgning om tilladelse efter stk. 1, når loven er trådt i  

 kraft, og lokalplanen for området er endeligt godkendt af miljø- og  

 energiministeren.
 For at der ikke i en længere periode skal kunne være usikkerhed om,  

 hvorvidt ansøgning vil blive indgivet, foreslås det, at ansøgning om  

 tilladelse efter stk. 1 skal være indgivet inden 3 måneder efter at den  

 lokalplan, som miljø- og energiministeren tilvejebringer for området, er  

 endelig godkendt og offentliggjort.
 Vil Frøstruplejrens ejer, foreningen Det Ny Samfund ikke medvirke ved at  

 indgive ansøgning om tilladelse, er loven uanvendelig, og den vil kunne  

 ophæves.
Til § 4 Bestemmelsen fastsætter, at reglerne om landzonetilladelse og de  

 almindelige krav til bebyggelser efter byggeloven og bygningsreglementerne  

 ikke finder anvendelse, så længe en tilladelse efter § 3 er gældende.  

 Bestemmelsen er nødvendig, hvis en del af de eksisterende bygninger og  

 konstruktioner skal lovliggøres i relation til byggelovgivningen, idet denne  

 lovgivning ikke indeholder en generel hjemmel for boligministeren til at  

 dispensere i særlige tilfælde.
Lovliggørelse i forhold til planlovens regler om landzonetilladelse kunne  

 for så vidt ske ved, at miljø- og energiministeren overtog  

 zonelovskompetencen, jf. planlovens § 3, stk. 4, og i forbindelse med  

 tilvejebringelsen af lokalplanen meddelte en betinget tilladelse.
Men det er  

 skønnet klarest, at også lovliggørelsen i denne henseende knyttes direkte til  

 tilladelsen efter lovforslagets § 3.
Til § 5 Til stk. 1 og 2 Bestemmelserne fastslår, at miljø- og energiministeren er  

 tilsynsmyndighed, og fastsætter, hvorledes vilkår i tilladelsen håndhæves i  

 tilfælde af overtrædelser.
Når der konstateres overtrædelse af vilkår for  

 tilladelsen efter loven, kan miljø- og energiministeren meddele påbud eller  

 forbud.
Der kan f.eks. gives påbud om nedrivning inden for en kortere frist  

 af ulovligt opførte bygninger og tilbygninger.
Efterkommes et påbud eller forbud ikke, kan foranstaltningen blive udført  

 for den ansvarliges regning.
Beføjelserne efter § 5, stk. 1 og 2, kan  

 delegeres til Viborg Amtsråd, jf. § 6, stk. 2.
Til stk. 4 I lighed med, hvad der er gældende i anden lovgivning, som giver en  

 myndighed adgang til uden retskendelse at træffe foranstaltninger til lovens  

 gennemførelse og håndhævelse, er det i § 7 bestemt, at politiet yder fornøden  

 bistand ved myndighedernes udøvelse af deres beføjelser efter loven.
Til § 6 Til stk. 1 Efter den foreslåede bestemmelse bemyndiges miljø- og energiministeren til  

 at fastsætte bestemmelser om lovens gennemførelse, herunder nedsættelse af et  

 lejrudvalg.
Det påtænkes gjort til en forudsætning for tilladelsen, at der etableres  

 et lejrudvalg bestående af repræsentanter for lejrens beboere og to eller tre  

 personer udpeget af staten, amtet og kommunen.
De faste beboere vælges for  

 mindst et år ad gangen, mens myndighedsrepræsentanterne udpeges for en 3 årig  

 periode.
Lejrudvalget forudsættes at fungere som kontaktforum i det daglige  

 og bindeled mellem myndighederne og lejrens beboere.
Til stk. 2 Det foreslås, at miljø- og energiministeren kan bemyndige Viborg Amtsråd  

 til at udøve beføjelserne efter § 5, stk. 1 og 2, efter nærmere af ministeren  

 fastsatte retningslinier, dvs. føre tilsyn med, at vilkårene ikke overtrædes,  

 og om fornødent meddele forbud eller påbud samt udføre en påbudt  

 foranstaltning.
Det er det løbende tilsyn med lejren og håndhævelsen af  

 tilladelsens vilkår overfor enkeltstående overtrædelser, der forudsættes  

 delegeret til amtsrådet.
Til stk. 3 Det foreslås, at miljø- og energiministeren får adgang til at fastsætte  

 regler om klage over de afgørelser, der delegeres til amtsrådet, herunder om,  

 at afgørelserne ikke skal kunne påklages til ministeren.
Til § 7 De foreslåede bestemmelser giver mulighed for bødestraf til personer, der  

 overtræder vilkår, som miljø- og energiministeren har fastsat i en tilladelse  

 efter § 3, stk. 2, eller undlader at efterkomme givne forbud eller påbud  

 efter § 5.
 Efter stk. 3 kan overtrædelser, der begås af et selskab, straffes med  

 bøde, der pålægges selskabet.
Til § 8 Det foreslås, at loven træder i kraft dagen efter bekendtgørelsen i  

 Lovtidende.
 Selvom der først i løbet af efteråret 1995 er tilvejebragt  

 regionplantillæg, kommuneplantillæg og lokalplan for området og dermed en  

 detaljeret plan for den fremtidige anvendelse, kan miljø- og energiministeren  

 forberede en tilladelse og nedsætte et lejrudvalg.
Efter 2. behandling den 30. maj 1995 § 1. Lovens formål er at muliggøre anvendelse af Frøstruplejren i overensstemmelse med den lokalplan, som miljø- og energiministeren tilvejebringer for området.
 § 2. Loven gælder for ejendommen matr.nr. 3 d, Tømmerby by,  

 Tømmerby i Hanstholm Kommune.
§ 3. Miljø- og energiministeren kan tillade, at 1) ejendommen anvendes til helårslejrplads for indtil 75 voksne faste  

 beboere og deres børn, 2) der afholdes sommerlejr, 3) bygninger og konstruktioner opføres eller ombygges og 4) skure, skurvogne eller andre genstande placeres på ejendommen.
 Stk. 2. Miljø- og energiministeren kan stille vilkår for  

 tilladelsen, herunder om ombygning eller nedrivning af bygninger, der ikke må  

 anvendes til beboelse eller andet formål.
Stk. 3. Miljø- og energiministeren kan tilbagekalde tilladelsen,  

 hvis vilkår for tilladelsen overtrædes.
Tilladelsen kan tidsbegrænses.
 Stk. 4. Miljø- og energiministeren kan dispensere fra det i stk.  

 1, nr. 1, fastsatte maksimum for antallet af voksne beboere i lejren, hvis en  

 dispensation er nødvendig for, at personer med særlig tilknytning til lejren  

 kan bosætte sig i lejren.
 Stk. 5. Ansøgning efter stk. 1 skal være indgivet inden 3 måneder  

 efter at den lokalplan, som miljø- og energiministeren tilvejebringer for  

 området, er endeligt godkendt og offentliggjort.
 § 4. Reglerne om landzonetilladelse i lov om planlægning og  

 reglerne i byggeloven og bygningsreglementerne finder ikke anvendelse, så  

 længe en tilladelse er gældende.
§ 5. Miljø- og energiministeren påser overholdelsen af vilkår i en  

 tilladelse.
Miljø- og energiministeren kan meddele påbud eller forbud herom.
 Stk. 2. Hvis påbud eller forbud ikke efterkommes, kan miljø- og  

 energiministeren lade foranstaltningen udføre for den ansvarliges regning.
 Stk. 3. I tilsynsøjemed har Miljø- og Energiministeriets,  

 amtsrådets og kommunalbestyrelsens personale og personer med bemyndigelse fra  

 de pågældende myndigheder til enhver tid mod behørig legitimation uden  

 retskendelse adgang til ejendommen.
 Stk. 4. Politiet yder fornøden bistand ved udøvelsen af  

 beføjelserne efter stk. 2 og 3.
 § 6. Miljø- og energiministeren kan fastsætte nærmere bestemmelser  

 om gennemførelsen af lovens regler, herunder om nedsættelse af et lejrudvalg,  

 som forestår kontakten til myndighederne.
 Stk. 2. Miljø- og energiministeren kan bemyndige Viborg Amtsråd  

 til efter nærmere af ministeren fastsatte retningslinjer at udøve de  

 beføjelser, der i denne lovs § 5, stk. 1 og 2, er tillagt ministeren.
 Stk. 3. Miljø- og energiministeren kan fastsætte regler om  

 adgangen til at påklage afgørelser, der er truffet i henhold til  

 bemyndigelser efter stk. 2, herunder at afgørelserne ikke skal kunne  

 indbringes for ministeren.
§ 7. Medmindre højere straf er forskyldt efter anden lovgivning,  

 straffes med bøde den, der 1) tilsidesætter vilkår og bestemmelser, som miljø- og energiministeren  

 har fastsat efter § 3, stk. 2, eller 2) undlader at efterkomme påbud eller forbud efter § 5, stk. 1.
 Stk. 2. I forskrifter, der udstedes i henhold til § 6, kan der  

 fastsættes straf af bøde for overtrædelse af bestemmelserne i forskrifterne.
 Stk. 3. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
 § 8. Loven træder i kraft dagen efter bekendtgørelsen i  

 Lovtidende.
