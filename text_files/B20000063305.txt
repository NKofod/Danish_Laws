Bekendtgørelse om udstedelse af  

 særlige tilladelser i frekvensbånd afsat til  

 radiofoni-formål I medfør af § 2a, stk. 1, i lov nr. 394 af 10. juni 1997  

 om radiokommunikation og tildeling af radiofrekvenser, som ændret ved  

 lov nr. 1096 af 29. december 1999, fastsættes:
 § 1. Bekendtgørelsen omfatter udstedelse af  

 særlige tilladelser i frekvensbånd afsat til  

 radiofoni-formål med henblik på senere udstedelse af tilladelse  

 til en femte, næsten landsdækkende radiokanal.
 § 2. Bekendtgørelsen omfatter  

 frekvensbåndet 87,5-108,0 MHz.
 § 3. I det frekvensbånd, der er omfattet af  

 bekendtgørelsen, jf. § 2, kan Telestyrelsen fra  

 bekendtgørelsens ikrafttræden alene udstede nye tilladelser til  

 anvendelse af konkrete frekvenser i form af tilladelser som nævnt i  

 § 2a, stk. 2, i lov om radiokommunikation og tildeling af  

 radiofrekvenser (midlertidige tilladelser, der bortfalder automatisk uden  

 mulighed for forlængelse).
 § 4. Tilladelser som nævnt i § 3  

 bortfalder, når der foreligger en koordineret frekvensplan for den  

 femte, næsten landsdækkende radiokanal eller senest den 1. januar  

 2005.
 § 5. Bekendtgørelsen træder i kraft den 15. juli  

 2000.
