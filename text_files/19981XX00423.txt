Skriftlig fremsættelse (4. maj 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om afgift af  

 elektricitet, lov om ændring af forskellige energiafgiftslove og lov om  

 kuldioxidafgift af visse energiprodukter. (Indførelse af  

 eldistributionsbidrag mv.).
(Lovforslag nr.
L 243).
Lovforslaget er et led i tilpasningen af den danske  

 afgiftsstruktur på energiområdet til de nye liberaliserede  

 forhold på elmarkedet.
Forslaget skal ses i sammenhæng med de af  

 miljø- og energiministeren fremsatte lovforslag på el- og  

 energiområdet og forslaget er en udmøntning af forårets  

 aftale om en elreform.
 Elliberaliseringen medfører en stigende mulighed  

 for markedsadgang for producenter, forhandlere og forbrugere af elektricitet,  

 hvilket igen medfører, at reglerne for betaling af afgiften af  

 elektricitetsforbruget må tilpasses for at tage højde for de nye  

 aktører på elmarkedet.
 Det foreslås derfor, at det i fremtiden er  

 netvirksomhederne og de transmissionsvirksomheder, som leverer direkte til  

 elforbrugere, der skal registreres efter elafgiftsloven og angive og  

 indbetale afgift af elektricitet.
I dette lovforslag udmøntes også aftalen om  

 at indføre et eldistributionsbidrag, der blev truffet i forbindelse  

 med aftalen om elreformen.
Eldistributionsbidraget foreslås  

 indført som et tillæg til den eksisterende elafgift.
Med i  

 aftalen om indførelsen af et eldistributionsbidrag er et loft over de  

 momsregistrerede virksomheders betaling af bidraget på 15 mill. kWh,  

 der ligeledes gennemføres ved dette lovforslag.
 Det er i aftalen om elreformen og aftalen om finansloven  

 for 1999 forudsat, at eldistributionsbidraget skal medvirke til den samlede  

 finansiering af statens udgifter allerede i 1999.
Forslaget medfører en provenugevinst for staten  

 på 720 mill. kr. pr. år. vedrørende  

 eldistributionsbidraget, svarende til det provenu, der indgik i aftalen om  

 elreformen.
Heraf vil erhvervslivet blive belastet med 160 mill. kr.  

 årligt.
For finansåret 1999 skønnes forslaget at  

 medføre en provenugevinst for staten på 300 mill. kr.
 Forslaget vil kun have beskedne miljømæssige  

 og administrative konsekvenser.
 Det foreslås, at lovforslaget træder i kraft  

 den 1. juli 1999.
 En del af forslaget vedrørende  

 eldistributionsbidraget B loftet  

 på 15 mill. kWh B skal  

 notificeres efter EU =s  

 statsstøtteregler, og kan derfor først sættes i kraft  

 når en eventuel godkendelse foreligger.
Bestemmelserne vedrørende registreringen efter  

 elafgiftsloven sættes i kraft af skatteministeren samtidig med, at de  

 relevante bestemmelser i elforsyningsloven vedr. transmissions- og  

 netbevillinger sættes i kraft af miljø- og energiministeren.
Der  

 sigtes mod ikrafttrædelse senest 1. januar 2000.
 Idet jeg henviser til lovforslaget og de ledsagende  

 bemærkninger, skal jeg anbefale forslaget til Tingets hurtige og  

 velvillige behandling.
