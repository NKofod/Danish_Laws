Fremsat den 25. maj 2000 af  

 Erling Christensen (S), Christian Mejdahl (V),  

 Henning Grove (KF), Annie Lunde Hansen (CD),  

 Vibeke Peschardt (RV) og Ole M.
Nielsen (KRF) Forslag til folketingsbeslutning om at ophæve den af Folketinget den 25. maj 2000 ved  

 3. behandling trufne beslutning om vedtagelse af forslag til lov om forbud  

 mod restkoncentrationer af lægemidler i animalske fødevarer  

 (lovforslag nr.
L 218) Folketinget beslutter herved at ophæve den af  

 Folketinget den 25. maj 2000 ved 3. behandling trufne beslutning om  

 vedtagelse af forslag til lov om forbud mod restkoncentrationer af  

 lægemidler i animalske fødevarer (L 218) (af Keld Albrechtsen  

 (EL) og Søren Kolstrup (EL)).
Bemærkninger til forslaget Forslagsstillerne ønsker ved  

 vedtagelsen af dette beslutningsforslag at sikre, at forslag til lov om  

 forbud mod restkoncentrationer af lægemidler i animalske  

 fødevarer (L 218) som vedtaget ved 3. behandling den 25. maj 2000 ikke  

 kommer til at træde i kraft.
Ved vedtagelsen af dette forslag til folketingsbeslutning  

 ophæves den beslutning, som Folketinget traf ved 3. behandling af det  

 nævnte lovforslag om dets vedtagelse, og der vil således ikke  

 længere være tale om, at lovforslaget er vedtaget ved 3.  

 behandling.
Lovforslaget skal derfor ikke stadfæstes, og det vil  

 bortfalde ved folketingsårets afslutning, hvis det ikke på ny  

 vedtages ved en 3. behandling.
Skriftlig fremsættelse Erling Christensen (S):
 Som ordfører for forslagsstillerne tillader jeg mig  

 herved at fremsætte:
Forslag til folketingsbeslutning om at ophæve den  

 af Folketinget den 25. maj 2000 ved 3. behandling trufne beslutning om  

 vedtagelse af forslag til lov om forbud mod restkoncentrationer af  

 lægemidler i animalske fødevarer (lovforslag nr.
L 218).
(Beslutningsforslag nr.
B 166).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
