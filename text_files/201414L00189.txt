Betænkning afgivet af Miljøudvalget den 20. november 2014 Betænkning over Forslag til lov om ændring af lov om jagt og vildtforvaltning (Styrkelse af vildtudbytteindberetning m.v.) [af miljøministeren (Kirsten Brosbøl)]:
1. Udvalgsarbejdet Lovforslaget blev fremsat den 9. oktober 2014 og var til 1. behandling den 4. november 2014. Lovforslaget blev efter 1. behandling henvist til behandling i Miljøudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og miljøministeren sendte den 19. juni 2014 dette udkast til udvalget, jf. (folketingsåret 2013-14) MIU alm. del  bilag 405. Den 9. oktober 2014 sendte miljøministeren de indkomne høringssvar og et notat herom til udvalget.
Spørgsmål Udvalget har stillet 6 spørgsmål til miljøministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af LA) indstiller lovforslaget til vedtagelse uændret.
 Et mindretal i udvalget (LA) indstiller lovforslaget til forkastelse ved 3. behandling.
 Venstres, Dansk Folkepartis og Det Konservative Folkepartis medlemmer af udvalget støtter umiddelbart lovforslaget om en ændring af lov om jagt og vildtforvaltning, da det sikrer en øget vildtindberetning og derved et bedre datagrundlag for den danske vildtbestand.
V, DF og KF ser med stor tilfredshed på, at man i løbet af det efterfølgende år kan få sit jagttegn fornyet, såfremt vildtindberetningen er udført.  Dette betyder, at jægere, som ikke får indberettet deres vildtindberetning inden jagttegnets udløb, har mulighed for at indberette i løbet af året og herefter modtage jagttegn.
Partierne lægger ligeledes vægt på, at jægere, der ikke har fået indberettet, modtager en påmindelse om deres manglende indberetning.
 Endvidere konstaterer V, DF og KF, at lovforslaget ikke medfører ændringer, for så vidt angår våbenbesiddelse.
 Uffe Elbæk (UFG) støtter lovforslaget, idet en styrkelse af indberetningerne til vildtudbyttestatistikken vil betyde en styrkelse af den generelle naturforvaltning i Danmark.
 Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Yildiz Akdogan (S) Flemming Møller Mortensen (S) Jens Joel (S) John Dyrby Paulsen (S) Mette Reissmann (S) Torben Hansen (S) Simon Kollerup (S) Lone Loklindt (RV) fmd.
Lotte Rod (RV) Lisbeth Bech Poulsen (SF) Steen Gade (SF) Per Clausen (EL) Lars Dohn (EL) Johan Lund Olsen (IA) Uffe Elbæk (UFG) Erling Bonnesen (V) Anne-Mette Winther Christiansen (V) Henrik Høegh (V) Esben Lunde Larsen (V) Hans Christian Schmidt (V) Anni Matthiesen (V) nfmd.
Hans Christian Thoning (V) Eyvind Vesselbo (V) Pia Adelsteen (DF) René Christensen (DF) Mette Hjermind Dencker (DF) Hans Kristian Skibby (DF) Villum Christensen (LA) Daniel Rugholm (KF) Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 31 Bilagsnr.
