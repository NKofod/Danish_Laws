Konkurrenceankenævnet afviste at behandle Glasuld A/S og Rockwool A/S'  

 klager over Rådets afgørelser om hemmeligholdelse af selskabernes  

 samarbejdsaftaler respektive bonusaftaler med større kunder.
Rådets afgørelse  

 om offentliggørelse var truffet efter den daværende konkurrencelovs § 10,  

 stk. 2. På grund af ændringen af lovens § 10 og den samtidige ændring af  

 lovens § 18, stk. 1, ved lovnummer 280 af 29. april 1992, kunne Rådets  

 afgørelse om offentliggørelse ikke længere indbringes for  

 Konkurrenceankenævnet.
I medfør af konkurrencelovens dagældende § 18, stk. 3, havde klagen  

 haft opsættende virkning, således at der endnu ikke var sket  

 offentliggørelse.
Rådets afgørelse af 9. april 1992 havde således ikke  

 længere betydning for klageren.
Da Ankenævnet ikke var kompetent til at  

 afgøre spørgsmålet om offentliggørelse, måtte Ankenævnet afvise at behandle  

 klagerne.
År 1993, den 14. oktober afsagde Konkurrenceankenævnet i sagen 92-26.216  

 Rockwool A/S ctr.
Konkurrencerådet sålydende KENDELSE:
Ved skrivelse af 4. maj 1992 har advokat K.
L.
Nemeth på vegne Rockwool  

 A/S klaget over en af Konkurrencerådet den 9. april 1992 meddelt afgørelse,  

 hvorved Konkurrencerådet fandt, at Rockwool A/S' anmodning om  

 hemmeligholdelse af bonusaftaler ikke i medfør af den dagældende  

 konkurrencelovs § 10, stk. 3, kunne imødekommes.
 Klageren har påstået afgørelsen ophævet og har subsidiært påstået  

 hjemvisning af sagen.
Til støtte herfor har klageren anført, at offentliggørelse vil kunne  

 medføre væsentlig økonomisk skade for klageren.
Uanset at ændringen af  

 konkurrencelovens § 10, stk. 3, først trådte i kraft den 1. juni 1992, gør de  

 hensyn, der ligger bag lovændringen, sig gældende med samme styrke, hvad  

 enten rådets afgørelse er før eller efter lovændringens ikrafttræden.
Der må  

 ved afgørelsen for Konkurrenceankenævnet tages hensyn til såvel nyt faktum  

 som nye lovbestemmelser.
Konkurrencerådet har påstået afgørelsen stadfæstet og har til støtte  

 herfor anført, at man ved bedømmelsen af bonusaftalerne må lægge den  

 dagældende bestemmelse til grund.
Rådet finder ikke, at offentliggørelse vil  

 medføre, at klageren vil lide væsentlig økonomisk skade, eller at der  

 foreligger særlige omstændigheder.
 Konkurrenceankenævnets bemærkninger:
Rådets afgørelse om offentliggørelse er truffet efter den dagældende § 10,  

 stk. 2, i konkurrenceloven.
I medfør af lovens dagældende § 18, stk. 3, har  

 klagen haft opsættende virkning, således at der endnu ikke har kunnet ske  

 offentliggørelse af de omhandlede bonusaftaler.
 Ved lov nr. 280 af 29. april 1992 er lovens § 10 blevet ændret, og som  

 følge af den samtidige ændring af lovens § 18, stk. 1, kan rådets afgørelse  

 om offentliggørelse - i det omfang den træffes i medfør af § 10, stk. 4, jf.  

 stk. 3, hvorefter rådet vil kunne bestemme, at oplysninger som de omhandlede  

 ikke må offentliggøres, hvis virksomheden herved vil kunne lide væsentlig  

 økonomisk skade - nu ikke længere indbringes for Konkurrenceankenævnet.
 Da rådets afgørelse af 9. april 1992, således ikke længere har betydning  

 for klageren, og da ankenævnet som anført ikke er kompetent til at afgøre  

 spørgsmålet om offentliggørelse efter de nugældende regler, må ankenævnet nu  

 afvise at behandle klagen.
 Klagen af 4. maj 1992 afvises.
 Klagegebyret skal tilbagebetales klageren.
 (* 1) Konkurrencerådet:
