Bekendtgørelse om ændring af bekendtgørelse om tinglysning i andelsboligbogen § 1 I bekendtgørelse nr. 214 af 15. marts 2011 om tinglysning i andelsboligbogen foretages følgende ændringer:
 1. § 10, stk. 3, affattes således:
 »Stk. 3. Pantebrevet kan endvidere indeholde oplysning om:
1) samtykke fra andelshavers ægtefælle efter § 6 i lov om ægtefællers økonomiske forhold og i givet fald ægtefællens personnummer eller, hvis vedkommende ikke har et personnummer, navn og adresse, og 2) meddelelsespåtegning efter retsplejeloven med angivelse af meddelelseshavers person- eller CVR-nummer eller, hvis vedkommende ikke har et person- eller CVR-nummer, navn og adresse.« 2. § 21, stk. 6, 2. og 3. pkt., ophæves.
§ 2 Bekendtgørelsen træder i kraft den 1. august 2021.
