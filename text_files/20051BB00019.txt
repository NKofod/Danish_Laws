Fremsat den 27. oktober 2005 af  

 Søren Espersen (DF), Kim Christiansen (DF),  

 Kristian Thulesen Dahl (DF), Christian H.
Hansen (DF),  

 Pia Kjærsgaard (DF), Morten Messerschmidt (DF),  

 Egil Møller (DF), Hans Kristian Skibby (DF) og Peter Skaarup (DF) Forslag til folketingsbeslutning om  

 at gøre den 29. august til national flagdag Folketinget beslutter, at den 29. august skal være national  

 flagdag.
Folketinget pålægger regeringen at forberede de nødvendige  

 administrative  

 forskrifter for at sikre, at flagdagen markeres ved flagning fra offentlige  

 bygninger og institutioner første gang den 29. august 2006.
Bemærkninger til forslaget Den 29. august 1943 er en skelsættende dag i den nyere  

 danmarkshistorie.
Efter mere end 3 års samarbejde mellem den danske og den  

 tyske regering blev samarbejdspolitikken den dag brudt.
Den 29. august er  

 derved kommet til at stå som en særlig mindeværdig dag i danskernes  

 bevidsthed.  

 På det tidspunkt havde modstanden mod besættelsesmagten vokset sig så stærk i  

 befolkningen, at regeringen måtte opgive sin samarbejdspolitik og ophøre med  

 at  

 fungere.
Den 29. august er derved kommet til at stå som ærefuld dag i  

 danmarkshistorien.  

 Hvis det officielle Danmark havde fået lov at  

 fortsætte samarbejdspolitikken med nazisterne ud over den 29. august 1943,  

 ville Danmark i andre nationers øjne have fremstået som en del af den  

 nazistiske alliance.
Danmark kan ikke nok takke de frihedskæmpere, der med  

 livet som indsats arbejdede for og opnåede, at Danmark kunne gå ud af 2.  

 verdenskrig med æren i behold.
Kun få år tidligere indgik Danmark den 31. maj 1939 den dansk-tyske  

 ikkeangrebspagt.
Ved Tysklands besættelse af Danmark den 9. april 1940  

 udsendtes uden modsigelse fra den danske regerings side meddelelse fra den  

 tyske Rigsregering bl.a. om, at Danmark skulle »undlade enhver Modstand mod  

 de  

 tyske Tropper ved Besættelsen af Landet«.
I 1941 tilsluttede Danmark sig  

   

 ligeledes som et led i samarbejdspolitikken - den såkaldte Antikominternpagt.  

 Den var oprindelig i 1936 indgået som en alliance mellem Nazityskland og  

 Japan.  

 I 1937 fik den tilslutning fra Mussolinis Italien, i 1939 fra den japanske  

 lydstat, Manchuriet, og fra Ungarn og Francos Spanien.
I 1941 tilsluttede  

 Bulgarien, Kroatien, Danmark, Finland, Nanjing-Kina, Rumænien og Slovakiet  

 sig  

 denne aftale og gav dermed moralsk og politisk støtte til Hitlers regering i  

 Berlin.
I 1942 drog danske soldater i krig på Østfronten iført tyske  

 uniformer,  

 men under Dannebrog og med den danske regerings samtykke.
Det er alt sammen  

 begivenheder, som det officielle Danmark helst ville glemme efter befrielsen.
I de første år af besættelsen var der i regeringen og hos det  

 politiske flertal bestående af Socialdemokratiet, Venstre, Det Konservative  

 Folkeparti og Det Radikale Venstre ingen sympati for den modstandsbevægelse,  

 der  

 uvilkårligt opstod som reaktion mod Nazitysklands besættelse af Danmark.
De  

 store aviser og radioen beskrev modstanden meget negativt, og der var indført  

 censur, dvs. begrænsninger af, hvad der måtte siges offentligt.
F.eks. blev  

 historikeren   

  

 Vilhelm La Cour  

  

 og politikeren   

  

 Arne Sørensen  

  

 fra Dansk Samling idømt henholdsvis  

 80 og 60 dages fængsel i 1941, fordi de havde udtalt sig kritisk om  

 tilpasningen til besættelsesmagten.
Politiet blev sat til at opspore og  

 anholde  

 modstandsfolk samt til at nedkæmpe uroligheder.
Samarbejdet mellem den tyske besættelsesmagt og den danske  

 regering fortsatte gennem 1940, 1941 og 1942 trods stadig stærkere folkelig  

 modstand.
I 1943 gav tyskerne tilladelse til, at der kunne afholdes valg til  

 Folketinget og Landstinget.
De partier, der bakkede op om  

 samarbejdspolitikken  

 med den tyske besættelsesmagt fik ved valget i marts 1943 tilslutning fra  

 næsten 95 pct. af vælgerne, og valget blev af politikerne fortolket som en  

 stor  

 sejr for samarbejdspolitikken.
Samarbejdspartierne var Socialdemokratiet,  

 Venstre, Det Konservative Folkeparti og Det Radikale Venstre.
Det var modstandsbevægelsens vurdering, at samarbejdet mest var  

 til gavn for den tyske krigsførelse, og i modstandsbevægelsen var der ikke  

 tvivl om, at Danmark burde yde en aktiv indsats for, at tyskerne ville tabe  

 krigen.
Mange grupperinger af modstandsfolk stod bag aktioner mod  

 besættelsesmagten.  

 En lang række illegale blade blev udgivet.
Sabotagehandlinger blev  

 indledt.  

 Modstandsfolkenes vurdering  

 deltes efterhånden af stadig flere danskere.
Et folkeligt oprør var på vej og  

 gav sig udtryk bl.a. i de strejker, der i 1943 opstod flere steder i landet.  

 På  

 overfladen handlede strejkerne om lønkrav, men alle var klar over, at der bag  

 brugen af strejkevåbnet lå en omsiggribende vrede mod besættelsesmagten og en  

 markant utilfredshed med samarbejdspolitikken.
Især i Odense og Esbjerg  

 udviklede der sig i begyndelsen af august 1943 omfattende strejker og  

 uroligheder.  

 Fra disse byer spredte augustoprøret sig til andre danske byer  bl.a.  

 Århus,  

 Aalborg og Frederikshavn.
Oprøret opstod spontant rundtomkring i Danmark, men  

 med modstandsbevægelsens opbakning spredte strejkerne sig og fortsatte.
Tyskernes bedømmelse af augustoprøret var, at den danske regering  

 ikke længere havde kontrol over situationen og ikke kunne holde befolkningen  

 i  

 ro.
Derfor krævede besættelsesmagten den 28. august 1943, at der bl.a. skulle  

 indføres spærretid med udgangsforbud på bestemte tider i hele landet - og at  

 der skulle indføres dødsstraf for sabotagehandlinger.
Den 29. august overtog  

 tyskerne reelt magten i Danmark.  

 Hæren blev afvæbnet,  

 og tyskerne forsøgte at sætte sig i besiddelse af flåden, der for  

 størsteparten  

 lå ved Holmen i København.
Men flåden var forberedt på en sådan handling og  

 havde forberedt, at flåden enten skulle forsøge at undslippe til Sverige  

 eller  

 sænke sig selv i tilfælde af et tysk angreb.
Da tyskerne trængte ind på  

 Holmen  

 om morgenen den 29. august, sænkede eller ødelagde besætningerne  

 størsteparten  

 af de danske skibe.
Af 52 skibe i den danske flåde blev de 32 sænket, 14  

 taget  

 af tyskerne, 2 var i Grønland og 4 undslap til Sverige.
Den 29. august 1943 stod  

 det omsider klart, også for regeringen, at samarbejdspolitikken ikke kunne  

 fortsætte.
Situationen var nu på enhver måde tilspidset, og ingen regering  

 kunne leve med tyskernes seneste handlinger og krav.
Den 29. august 1943 blev  

 den dag, da regeringen ophørte med at fungere,  

 men  

 formelt fortsat var udnævnt.
I tiden frem til befrielsen fungerede herefter  

 departementscheferne som ledelse af statsstyret, det såkaldte  

 departementschefstyre Kort tid efter, i september 1943, blev Frihedsrådet oprettet.  

 Det bestod af lederne fra de vigtigste modstandsorganisationer.
Frihedsrådet  

 skulle sikre, at modstandsbevægelsen var fælles om større beslutninger.  

 Modstandsbevægelsen arbejdede for at gøre Frihedsrådet til en slags illegal  

 regering i Danmark, nu hvor samarbejdsregeringen ikke længere fungerede.
I  

 resten af besættelsestiden fik Frihedsrådet større og større opbakning blandt  

 danskerne og betydelig indflydelse på udviklingen indtil befrielsen i maj  

 1945.
I 1945, efter Nazitysklands sammenbrud og ophøret af besættelsen,  

 blev den 29. august 1943 mindet ved en storstilet bisættelse af 106  

 frihedskæmpere i Mindelunden i Ryparken.
Hele det officielle Danmark var  

 repræsenteret, fra kong Christian X og dronning Alexandrine, kronprins  

 Frederik  

 og kronprinsesse Ingrid, prins Knud, prinsesse Caroline-Mathilde, prins Axel  

 og  

 prinsesse Margaretha til medlemmer af regeringen, bl.a. statsminister Vilhelm  

 Buhl, kirkeminister Arne Sørensen og forsvarsminister Ole Bjørn Kraft.
Det er  

 vigtigt at mindes den 29. august 1943. Det er en dag, vi som danskere kan  

 være  

 stolte af.
Den dag stod det omsider klart for besættelsesmagten, at Danmark  

 ikke ville lade sig underkue, men at den danske befolkning ønskede at værne  

 om  

 Danmarks frihed.
Som bilag 1 er optrykt en artikel, »Den 29. august.
En Dato,  

 der forpligter«, fra det illegale modstandsblad »Dansk Maanedspost«, 3.  

 årgang,  

 nr. 7, oktober 1943.
Der har  

 siden befrielsen for 60 år siden været et stort ønske hos mange om at gøre  

 den  

 29. august til officiel dansk flagdag.
Frihedskampens Veteraner er blandt  

 dem, der  

 gennem årene vedvarende har udtalt sig til støtte herfor.
I anledning af  

 60-året for den 29. august 1943 talte statsminister Anders Fogh Rasmussen den  

 29. august 2003 på Holmen.
Statsministerens tale er optrykt som bilag 2.  

 Statsministeren sluttede sin tale med disse ord:
»Læresætningen  

 fra den 29. august 1943 er, at hvis man mener noget alvorligt med vore  

 værdier,  

 med frihed, demokrati og menneskerettigheder, så må vi også selv yde et  

 aktivt  

 bidrag til at forsvare dem.
Også imod svære odds.
Selv når der skal træffes  

 upopulære  

 og farlige beslutninger.
Lad os ære vore landsmænds indsats i  

 modstandsbevægelsen og forsvaret for frihed og demokrati.« Med dette  

 forslag til folketingsbeslutning får Folketinget omsider mulighed for at tage  

 stilling til mange danskeres ønske og træffe beslutning om også i fremtiden  

 at  

 give den 29. august den placering i danskernes bevidsthed, som den fortjener.
 Som bilag er  

 optrykt følgende:
 Bilag 1:
Artikel fra det illegale modstandsblad »Dansk Maanedspost«, 3. årgang,  

 nr. 7, oktober 1943 Bilag 2:
 Statsminister Anders Fogh Rasmussens tale på Holmen den 29.  

 august 2003.
Skriftlig fremsættelse Søren Espersen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at gøre den 29. august til national flagdag.
(Beslutningsforslag nr.
B 19).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 Artikel fra den illegale modstandsavis »Dansk  

 Maanedspost«, 3. Aargang Nr. 7, Oktober 1943 Den 29. August.
En Dato, der forpligter Allerede samme Dag var det klart for enhver Dansk, at den 29.  

 August vilde komme til at staa som en af de skelsættende Dage i Danmarks  

 Historie.
Trods Tanken paa de mange unge faldne, trods Anelser om mangfoldige  

 og mangeartede forestaaende Lidelser, var den dominerende Følelse hos hele  

 Folket  

 en Følelse af Lettelse.
Man var lettet over, at den nedværdigende  

 Eftergivenhedsperiode, der karakteriseredes ved Navnet Scavenius, endelig var  

 slut.
Man forstod straks, at Danmark ved sit Nej og ved sin Flaades og sin  

 Hærs  

 resolutte Optræden havde genvundet sin Plads som respekteret Nation.
Det var  

 ikke for meget sagt, at Selvagtelsen og Selvtilliden den 29. August genfødtes  

 hos mangen en Dansk.
Tiden efter den 29. August skulde vise, om det danske Nej hvilede  

 paa en løs og forbigaaende Stemning.
Den har vist, at en klippefast  

 Folkevilje  

 stod bag dette Nej.
Tyskerne troede, de overtog Magten den 29. August.
Det er  

 vist ved at gaa op for dem, at de den Dag optog en ny Kamp lige saa haabløs  

 som  

 den, de allerede længe har ført i Lande som Norge, Holland og Belgien.
Denne Kamps første Fase, Kampen om en dansk Regering, er ikke  

 gaaet godt for dem.
Naturligvis.
En dansk Regering til at samarbejde med  

 Tyskerne, efter alt hvad der er foregaaet og stadig foregaar af Lovløshed i  

 dette Land, vilde være et Forræderi ikke blot mod de faldne den 29. August  

 men  

 ogsaa mod det, de faldt for.
 Den 29. August er en Dato, der forpligter.
Bilag 2 Statsministerens tale på Holmen 29.  

 august 2003  

 i anledning af 60-året for 29. august 1943.
60 året for 29. august 1943 Mine damer og herrer, Den 29. august 1943 er en dato, vi bør huske - og være stolte  

 af.
Den dag blev Danmarks ære reddet.
Den danske regering stoppede langt om  

 længe samarbejdet med den tyske besættelsesmagt og gik af.
Efter godt tre års  

 samarbejde med tyskerne blev der endelig rene linier.
Det var heller ikke en  

 dag for tidligt.
Datoen den 29. august 1943 er også en stolt mærkedag i Søværnets  

 historie.
Den dag angreb tyske enheder alle danske militære installationer.
Kl. 04.00 om morgenen ankom de tyske enheder her til Holmen.
De  

 danske søofficerer vidste, at der var risiko for at tyskerne ville forsøge at  

 tage kontrollen med flåden.
De havde forinden besluttet, at de i så fald  

 skulle  

 søge neutralt svensk territorium eller, hvis dette var umuligt, sænke  

 skibene,  

 så de ikke faldt i tyske hænder.
Det lykkedes at få sænket langt hovedparten  

 af  

 den danske flåde, og nogle af de enheder, der befandt sig til søs, nåede til  

 Sverige.
Begivenhederne i Danmark blev bemærket hos de allierede.
Der er  

 ingen tvivl om, at sænkningen af flåden bidrog til at forbedre Danmarks  

 omdømme  

 hos dem.
Det var ikke regeringens, Folketingets og det etablerede  

 Danmarks fortjeneste, at samarbejdet med tyskerne ophørte.
Tværtimod havde  

 det  

 officielle Danmark fra starten af Danmarks besættelse den 9. april 1940  

 lydigt  

 rettet sig efter tyskerne, samarbejdet på alle niveauer, og opfordret  

 befolkningen  

 til at gøre det samme.
 Ved sin tiltrædelse som udenrigsminister i 1940 erklærede Erik  

 Scavenius at »de store tyske sejre« havde »slået verden med forbavselse og  

 beundring«.  

 Han fandt, at Danmark nu skulle finde sin plads i et nødvendigt og gensidigt  

 aktivt samarbejde med tyskerne.
Ikke nok med at Danmarks politiske ledelse besluttede at følge  

 en passiv tilpasningspolitik i forhold til tyskerne.
Den daværende regering  

 valgte bevidst og åbenlyst en aktiv politik overfor besættelsesmagten i det  

 håb, at noget af suveræniteten ville blive respekteret.
Ny historisk forskning afslører, at der tilmed var tale om en  

 meget aktiv tilpasningspolitik.
Mange var overbevist om tysk sejr.
Både  

 politikere, embedsmænd og organisationer begyndte at forberede Danmarks plads  

 i  

 det ny, nazistisk-dominerede Europa.
Centralt placerede embedsmænd syslede  

 med  

 planer om at omdanne dansk økonomi efter nazistisk planøkonomisk mønster.
Hovedargumentet for samarbejdspolitikken var, at al dansk  

 modstand mod den tyske overmagt var nytteløs.
Ved at samarbejde med  

 besættelsesmagten  

 blev Danmark og den danske befolkning skånet for de fleste af krigens  

 rædsler.  

 Og det lykkedes.
Danskerne slap for de værste ødelæggelser.
Landbrug og  

 industri tjente på krigen.
Så ud fra et sådant gustent overlæg vil nogle  

 måske  

 kalde samarbejdspolitikken nødvendig, klog og hensigtsmæssig.
Men det er  

 en meget farlig tankegang.
Hvis alle havde tænkt som de danske  

 samarbejdspolitikere, ville Hitler med stor sandsynlighed have vundet krigen,  

 og Europa var blevet nazistisk.
Men briterne og senere amerikanerne og  

 russerne  

 tænkte heldigvis ikke som den danske elite.
De kæmpede en kamp på liv og død  

 mod nazisterne og sikrede derved vor frihed.
I sidste  

 ende var det befolkningens voksende utilfredshed med samarbejdspolitikken og  

 modige modstandsfolks indsats, som tvang regeringen til at opgive samarbejdet  

 med tyskerne.
Det skal vi være glade for og stolte af.
Vi skylder en stor tak  

 til de modstandsfolk, som gennem sabotage mod tyskerne og samarbejde med de  

 allierede trodsede samarbejdspolitikerne og sikrede i sidste ende Danmark en  

 plads på den rigtige side i kampen mod nazisterne.
Nu skal man  

 naturligvis være forsigtig med at fælde domme over fortiden på nutidens  

 præmisser.
I dag ved vi, at nazisterne tabte krigen efter at USA og  

 Sovjetunionen blev inddraget i 1941  og derfor fremstår den aktive  

 danske  

 tilpasningspolitik som fejlagtig og forkastelig.
Hvis den var blevet fortsat  

 til krigens ende, ville Danmark have fremstået som tysk lydstat og partner.
I  

 historiens lys ville det have været en katastrofe.
Men tog det  

 sig anderledes ud ved krigens start? Hvis nu tyskerne havde sejret, ville  

 Danmark  

 så ikke have profiteret af at tilpasse sig den tyske dominans i tide? Sådan tænkte  

 mange.
Det forekommer dog naivt at tro, at Hitler ville have taget særlige  

 hensyn til Danmark i tilfælde af en tysk sejr.
Der var da også højt placerede  

 embedsmænd, som allerede fra krigens start tog afstand fra disse naive  

 forestillinger.
Danmarks  

 uafhængige gesandt i Washington,  

 Henrik  

 Kaufmann, og legationsråd Vincens Steensen-Leth ved det danske gesandtskab  

 i Berlin anså fra starten tilpasningspolitikken for at være naiv og  

 fejlagtig.  

 De advarede om, at Danmark aldrig ville få indrømmelser af nazisterne,  

 hverken  

 på det ene eller andet punkt, fordi det var selve den demokratiske retsstat,  

 nazisterne ville til livs.
Nazisterne accepterede kun én form for system  

  det  

 nationalsocialistiske.
Der var ikke plads til særbehandling i hvad Hitler  

 kaldte  

 »småstatsskramlet«.
 Selv bedømt  

 på datidens præmisser forekommer den danske politik naiv, og det er stærkt  

 forkasteligt, at den politiske elite i Danmark i den grad førte ikke blot  

 neutralitets- men aktiv tilpasningspolitik.
I kampen  

 mellem demokrati og diktatur kan man ikke stå neutralt.
Man må tage stilling  

 for demokratiet og mod diktaturet.
Det er på dette punkt, at den aktive  

 tilpasningspolitik udgjorde et politisk og moralsk svigt.
 Alt for ofte  

 i historiens løb har vi danskere blot sejlet under bekvemmelighedsflag og  

 ladet  

 andre slås for vor frihed og fred.
Læresætningen  

 fra 29. august 1943 er, at hvis man mener noget alvorligt med vore værdier,  

 med  

 frihed, demokrati og menneskerettigheder, så må vi også selv yde et aktivt  

 bidrag til at forsvare dem.
Også imod svære odds.
Selv når der skal træffes  

 upopulære og farlige beslutninger.
 Lad os ære  

 vore landsmænds indsats i modstandsbevægelsen og Forsvaret for frihed og  

 demokrati.
 Tak.
