Erstatningsansvarslovens § 26 - forbrydelser mod kønssædeligheden mv., nævnets j.nr. 15-520-08176 havde ansøger tidligere fået taget en række professionelle billeder af lettere erotisk karakter.
Ansøger var på billederne delvist afklædt, men ingen af billederne viste egentlig nøgenhed i form af blottede bryster eller kønsdele.
Skadevolder var på ukendt vis kommet i besiddelse af disse billeder og havde sendt dem videre til en tredjeperson.
Skadevolder blev dømt for overtrædelse af straffelovens § 264 d ved uberettiget at have videregivet billederne uden ansøgers accept.
Nævnet afslog ansøgers ansøgning om tortgodtgørelse.
Nævnet lagde vægt på, at der var tale om en række billeder, som ansøger havde fået taget hos en professionel fotograf, og som alene viste ansøger delvist afklædt eller i en positur, hvor hun ikke blottede bryster og kønsdele.
