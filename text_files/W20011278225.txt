Røntgenbilledet viste ansamling af luft i lungesækken, og en  

 afdelingslæge fra parekymkirurgisk afdeling anlagde pleuradræn.  

 Dette skete i henhold til et transmitteret skærmbillede.
Det fremgik af  

 journalnotatet, at afdelingslægen var opmærksom på  

 højre-venstre problematikken.
Lægen oplyste til sagen, at han  

 efter nøje granskning af røntgenbillederne var overbevist om,  

 at drænet skulle lægges på højre side.
 Sundhedsstyrelsen indberettede sygeplejerskens og afdelingslægens  

 behandling af patienten til Patientklagenævnet..
Indberetning af mangelfuld håndtering af  

 røntgenbilleder Patientklagenævnet fandt, at sygeplejersken havde udvist manglende  

 omhu og samvittighedsfuldhed ved sin håndtering af  

 røntgenbillederne, idet hun ikke foretog sidemarkering ved  

 røntgenfotograferingen og ikke efterfølgende kontrollerede, at  

 billedet var entydigt mærket.
 Patientklagenævnet fandt endvidere, at afdelingslægen havde  

 udvist manglende omhu og samvittighedsfuldhed i forbindelse med behandlingen  

 af patienten, idet han ikke anvendte tilstrækkelige kontrolprocedurer  

 for at udgå sideforveksling, da der var diskrepans mellem angivelserne  

 af, på hvilken side der var ansamling af luft i lungesækken.
