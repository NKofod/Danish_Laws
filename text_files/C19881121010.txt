Det er i nogle tilfælde forekommet, at der har været særlige problemer i  

 forbindelse med effektueringen af udvisningsbeslutningen i sager, hvor  

 udenlandske indsatte løslades på prøve.
Baggrunden herfor kan fx være den  

 pågældendes ønske om at søge asyl eller oplysning om særlige vanskeligheder  

 vedrørende indrejse til eller ophold i det land, den indsatte skal rejse til,  

 eller andre forhold, der skønnes at kunne få indflydelse på effektueringen af  

 udvisningen.
Efter udlændingeloven er der mulighed for varetægtsfængsling, medens  

 sådanne spørgsmål vedrørende udvisningsbeslutningen behandles.
Med henblik på  

 at afkorte varetægtsfængslingen - eventuelt helt undgå varetægtsfængsling - i  

 disse sager, skal man efter forhandling med rigspolitichefen anmode om, at  

 anstalten i god tid forinden den forventede prøveløsladelse skriftligt  

 orienterer direktoratet, såfremt man er vidende om eller har grundlag for at  

 formode, at udvisningsbeslutningen næppe vil kunne gennemføres umiddelbart i  

 forbindelse med den pågældendes løsladelse på prøve.
For indsatte med  

 længerevarende straffe bedes eventuel meddelelse indsendt senest 6 måneder  

 før prøveløsladelsen.
 Direktoratet vil på baggrund af anstaltens meddelelse underrette  

 rigspolitichefens afdeling E, Den centrale Politiafdeling, således at  

 afdelingen kan påbegynde afklaringen af de spørgsmål, der har betydning for  

 udvisningsbeslutningen.
 E.B.
