Bekendtgørelse af  

 lov om pristalsreguleret alderdomsforsikring  

 og alderdomsopsparing Herved bekendtgøres lov om pristalsreguleret alderdomsforsikring og  

 alderdomsopsparing, jf. lovbekendtgørelse nr. 581 af 27. juni 1994,  

 med de ændringer, der følger af § 2 i lov nr. 424 af 26.  

 juni 1998 og § 5 i lov nr. 288 af 12. maj 1999.
 § 1. Til personer, der har oprettet de i denne lov  

 omhandlede indekskontrakter, yder staten indekstillæg til de  

 årlige udbetalinger i henhold til kontrakten, når de nedenfor  

 angivne betingelser er opfyldt.
 § 2. Loven omfatter indekskontrakter, der i  

 perioden fra 1. april 1957 til og med 24. november 1971 er oprettet af  

 personer, der på oprettelsestidspunktet er fyldt 18 år, men endnu  

 ikke 57 år.
 Stk. 2. Som betingelse for opnåelse af  

 indekstillæg kræves, at den pågældende på  

 udbetalingstidspunktet er berettiget til at oppebære dansk  

 folkepension.
 § 3. Finansministeren kan efter forhandling med  

 økonomiministeren give regler for, i hvilke tilfælde  

 indekskontrakter, der er oprettet i danske livs- og  

 pensionsforsikringsselskaber, banker og sparekasser, kan tillades overflyttet  

 fra en virksomhed til en anden.
§ 3 a.
En interessent, der fylder 60 år den  

 1. juli 1999 eller senere, kan i henhold til en indekskontrakt vælge,  

 at udbetalingerne af det i § 4 nævnte grundbeløb skal begynde  

 fra det fyldte 65. år, og at indbetalinger på indekskontrakten  

 efter § 5 dermed ligeledes skal ophøre fra det samme tidspunkt.
I  

 så fald skal interessenten fremsætte ønske herom over for  

 sit forsikringsselskab eller pengeinstitut senest den dag, hvor interessenten  

 fylder 65 år.
§ 4. En indekskontrakt skal omfatte udbetaling til  

 interessenten af et konstant årligt grundbeløb af den i  

 stk. 2 nævnte størrelse fra det fyldte 65. eller 67.  

 år.
Kontrakten kan enten give ret til en livrente med løbetid  

 på mindst 10 år eller en årlig ydelse med udbetaling over  

 en aftalt periode af mindst 10 års varighed.
Såfremt den aftalte  

 periode er længere end 15 år, skal herefter faldende udbetalinger  

 være livsbetingede.
 Stk. 2. Grundbeløbets størrelse er lig 500 kr.  

 gange forholdet mellem pristallet pr. juli i kalenderåret forud for  

 kontraktens oprettelse og pristallet pr. juli 1956.
 Stk. 3. Har interessenten valgt at lade udbetalingerne af  

 grundbeløbet begynde fra det fyldte 65. år efter § 3 a,  

 reduceres den årlige udbetaling med et dertil svarende beløb.
 § 5. For hver indekskontrakt beregnes en fra  

 kontraktens oprettelse til interessentens 67. år konstant årlig  

 grundindbetaling, der på det ved kontraktens oprettelse gældende  

 beregningsgrundlag, jf. stk. 2, vil kunne sikre udbetaling af det i  

 § 4 nævnte grundbeløb i den aftalte periode.
Stk. 2. For indekskontrakter tegnet på forsikringsbasis  

 er beregningsgrundlaget de til enhver tid gældende tariffer.
For  

 indekskontrakter på opsparingsbasis er beregningsgrundlaget den rente,  

 som statsanstalten for livsforsikring på tidspunktet for kontraktens  

 oprettelse anvender i sin tarif for opsat, livsvarig livrente med  

 pristalsreguleret præmie.
 Stk. 3. Den årlige indbetaling erlægges med et  

 beløb svarende til grundindbetalingen gange forholdet mellem den for  

 indbetalingsåret gældende pristalsregulerede ydelse, jf.  

 § 6, stk. 1, og det for vedkommende indekskontrakt fastsatte  

 grundbeløb.
Stk. 4. Retten til indekstillæg efter § 6,  

 stk. 2, bevares i uændret omfang, uanset om den årlige  

 indbetaling efter stk. 3 reduceres med bidrag til arbejdsmarkedsfonden,  

 som forsikringsselskaber og pengeinstitutter efter § 11, stk. 5, i  

 lov om en arbejdsmarkedsfond skal indeholde i indbetalinger foretaget af en  

 arbejdsgiver.
Den årlige indbetaling på en indekskontrakt kan dog  

 højst reduceres med et beløb, der svarer til  

 arbejdsmarkedsbidraget af den for kontrakten fastsatte indbetaling.
 Stk. 5. Den årlige indbetaling efter stk. 3 kan  

 forhøjes med et beløb svarende til størrelsen af  

 eventuelle bidrag til arbejdsmarkedsfonden, som måtte blive indeholdt  

 af forsikringsselskaber og pengeinstitutter, jf. stk. 4. Indbetalingen  

 kan dog ikke forhøjes med mere, end hvad der svarer til  

 arbejdsmarkedsbidraget af den for den enkelte kontrakt fastsatte indbetaling.
§ 6. Fra interessentens 65. eller 67. år og  

 indtil udløbet af udbetalingsperioden - således som denne i  

 henhold til lovens bestemmelser måtte være forlænget eller  

 forkortet i forhold til den aftalte periode - dog ikke efter interessentens  

 død, udbetales af vedkommende forsikringsselskab eller pengeinstitut  

 en for hvert kalenderår beregnet pristalsreguleret ydelse, som er lig  

 med 500 kr. gange forholdet mellem pristallet pr. juli i det foregående  

 kalenderår og pristallet pr. juli 1956. Såfremt interessentens  

 indbetalinger reduceres med bidrag til arbejdsmarkedsfonden, jf. § 5,  

 stk. 4, kan ydelsen nedsættes tilsvarende.
Der udbetales dog  

 mindst den ydelse, som interessentens egne indbetalinger berettiger ham til.
 Stk. 2. Har interessenten valgt at lade udbetalingerne af  

 grundbeløbet begynde fra det fyldte 65. år efter § 3 a,  

 reduceres den årlige udbetaling med et dertil svarende  

 beløb.
Stk. 3. Til delvis dækning af den pristalsregulerede ydelse  

 refunderer staten et indekstillæg, der udgør forskellen mellem  

 den pristalsregulerede ydelse og den årlige udbetaling eksklusive  

 bonus, som interessenten ville have opnået, hvis han i statsanstalten  

 for livsforsikring på tidspunktet for kontraktens oprettelse havde  

 tegnet en til det 67. år opsat, livsvarig livrente på enkelt liv  

 med et grundbeløb som angivet i § 4, stk. 2, jf. § 12,  

 stk. 3, og med pristalsreguleret præmie, idet det herved  

 forudsættes, at beregningsgrundlaget har været uændret  

 siden kontraktens oprettelse.
Såfremt interessenten er afskåret  

 fra at oppebære dansk folkepension, nedsættes den årlige  

 udbetaling i henhold til § 6, stk. 1, til den ydelse, som  

 interessentens egne indbetalinger berettiger ham til.
Stk. 4. Bortset fra det i § 7, stk. 2, nævnte  

 tilfælde anvendes den bonus eller tillægsrente, der  

 vedrører tiden indtil det 65. eller 67. år, til forøgelse  

 af den årlige udbetaling.
Såfremt det i kontrakten er aftalt, at  

 bonus eller tillægsrente helt eller delvis skal tilfalde interessentens  

 arbejdsgiver, kan udbetaling heraf dog ske til denne.
Den bonus eller  

 tillægsrente, der vedrører tiden efter det 65. eller 67.  

 år, kan anvendes til forøgelse af den årlige udbetaling  

 eller til forlængelse af udbetalingsperioden.
 Stk. 5. Har interessenten valgt at lade udbetalingerne af  

 grundbeløbet begynde fra det fyldte 65. år efter § 3 a,  

 reduceres indekstillægget efter stk. 3 med 17,5 pct. af det  

 indekstillæg, den pågældende interessent ellers ville have  

 opnået ved det 67. år.
 § 7. Ændres beregningsgrundlaget for  

 indekskontrakter tegnet på forsikringsbasis inden interessentens 65.  

 eller 67. år, således at interessentens egne indbetalinger  

 berettiger til en mindre eller større ydelse end forudsat ved  

 kontraktens oprettelse, nedsættes respektive forhøjes den  

 årlige udbetaling med et dertil svarende beløb.
Stk. 2. Såfremt den rente, der godskrives interessenten  

 på en indekskontrakt, der er oprettet i bank eller sparekasse, er  

 mindre end den i henhold til beregningsgrundlaget gældende rente, jf.  

 § 5, stk. 2, udlignes differencen - i det omfang det er muligt -  

 ved anvendelse af den i pengeinstituttet opsamlede tillægsrente.
Om  

 fornødent kan udbetalingsperioden forkortes.
 § 8. (Ophævet).
 § 9. En person kan være interessent i  

 henhold til i alt 6 indekskontrakter.
§ 10. Udeblivelse med betaling af præmie  

 eller indskud ud over 1 år efter forfaldstidspunktet medfører  

 bortfald af retten til indekstillæg på den kontrakt, restancen  

 vedrører.
Det gælder dog ikke præmiebetalinger efter  

 interessentens fyldte 65. år, såfremt interessenten har valgt at  

 lade udbetalingerne på indekskontrakten begynde fra det fyldte 65.  

 år.
§ 11. Interessenten kan ikke overdrage,  

 pantsætte eller på anden måde råde over den ham i  

 henhold til en indekskontrakt tilkommende ret.
Denne ret kan ikke  

 gøres til genstand for retsforfølgning fra hans kreditorers  

 side.
Kommer interessenten under konkurs, finder dog reglen i  

 forsikringsaftalelovens § 117 tilsvarende anvendelse.
§ 12. Det af Danmarks Statistik offentliggjorte  

 forbrugerprisindeks med basis 1980 anvendes ved pristalsreguleringen efter 1.  

 januar 1991 i henhold til denne lov.
Der anvendes et simpelt gennemsnit af  

 forbrugerprisindekset for maj, juni og juli.
 Stk. 2. Det pristal pr. juli 1956, som i henhold til § 4,  

 stk. 2, og § 6, stk. 1, danner grundlag for beregning af  

 grundbeløb og pristalsreguleret ydelse, fastsættes til 25,8.
 Stk. 3. Ved beregning af grundbeløb og  

 pristalsreguleret ydelse foretages afrunding til hele kroner, idet  

 ørebeløb under 50 bortkastes, medens ørebeløb  

 på 50 og derover forhøjes til nærmeste hele  

 kronebeløb.
 Stk. 4. Finansministeren bemyndiges til efter forhandling med  

 økonomiministeren at fastsætte de nærmere regler for  

 gennemførelsen af bestemmelserne i nærværende lov.
 § 13. Loven gælder ikke for  

 Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de  

 særlige færøske og grønlandske forhold tilsiger.
 § 14. Denne lov træder i kraft den 1. april  

 1957.
 Lov nr. 224 af 22. juni 1962, som ændrer §§ 2,  

 stk. 1 og 2, 6, stk. 2, 8 og 9, trådte i kraft den 7. juli  

 1962.
 Lov nr. 369 af 6. november 1963, hvis § 1  

 ændrer §§ 2, 4, stk. 2, 5, stk. 3, 6, stk. 1 og 2,  

 12 og 13, indeholder i § 2 følgende  

 ikrafttrædelsesbestemmelse:
§ 2 Denne lov træder i kraft den 1. januar 1964.
 Lov nr. 214 af 19. maj 1971, hvis § 11 ændrer  

 § 12, stk. 1 og 2, indeholder i § 12 følgende  

 ikrafttrædelsesbestemmelse:
§ 12 Stk. 1. Loven træder i kraft ved bekendtgørelsen  

 i Lovtidende.1) - - - Lov nr. 551 af 22. december 1971, hvis § 1  

 ændrer §§ 2, stk. 1 og 2, 3, 2. pkt., 5, stk. 3, 6,  

 stk. 1 og 2, 9 og 12, stk. 4, og ophæver § 8, indeholder  

 i § 2 følgende ikrafttrædelsesbestemmelse:
§ 2 Denne lov træder i kraft ved bekendtgørelse i Lovtidende, dog  

 således, at den får virkning fra 25. november 1971.2) Lov nr. 255 af 16. juni 1980, hvis § 10 ændrer  

 § 12, stk. 1 og 2, indeholder i § 11 følgende  

 ikrafttrædelsesbestemmelser:
§ 11 §§ 1-3 og 5-6 har virkning for de reguleringer, som beregnes pr. 1.  

 oktober 1980 og senere. § 4 har virkning for den regulering, som  

 beregnes pr. 1. april 1981 og senere. § 10 anvendes ved regulering af  

 indekstillæg for 1981 og senere.3) Lov nr. 355 af 1. juli 1988, hvis § 4 ændrer  

 § 12, stk. 1 og 2, indeholder i § 8 følgende  

 ikrafttrædelsesbestemmelser:
§ 8 Stk. 1. § 1 har virkning for de reguleringer, der  

 beregnes pr. 1. oktober 1988 og senere. § 2 har virkning for de  

 reguleringer, som beregnes pr. 1. april 1989 og senere. § 4 anvendes ved  

 regulering af indekstillæg for 1989 og senere.4) - - - Lov nr. 386 af 13. juni 1990, hvis § 29 ændrer  

 § 12, stk. 1 og 2, indeholder i § 31 følgende  

 ikrafttrædelsesbestemmelser:
§ 31 Stk. 1. Loven træder i kraft den 1. januar 1991.  

 § 30 træder dog i kraft den 1. august 1990.
- - - Stk. 5. § 29 anvendes ved regulering af  

 indekstillæg for 1991 og senere.
- - - Lov nr. 361 af 18. maj 1994, hvis § 1 ændrer  

 §§ 5 og 6, stk. 1, indeholder i § 2 følgende  

 ikrafttrædelsesbestemmelser:
§ 2 Loven træder i kraft dagen efter bekendtgørelsen i Lovtidende  

 og har virkning fra 1. januar 1994.5) Lov nr. 424 af 26. juni 1998, hvis § 2 ændrer  

 §§ 5, stk. 4 og 5, og 6, stk. 1, indeholder i § 9  

 følgende ikrafttrædelsesbestemmelser:
§ 9 Stk. 1. Loven træder i kraft dagen efter  

 bekendtgørelsen i Lovtidende og har virkning fra og med  

 indkomståret 1999, jf. dog stk. 2-4.6) - - - Lov nr. 288 af 12. maj 1999, hvis § 5 ændrer  

 § 3, tilføjer § 3 a, ændrer § 4, stk. 1,  

 indsætter § 4, stk. 3, ændrer § 6, stk. 1,  

 indsætter § 6, stk. 2, ændrer § 6, stk. 4,  

 indsætter § 6, stk. 5, og ændrer §§ 7,  

 stk. 1, 10 og 12, stk. 4, indeholder i § 17 følgende  

 ikrafttrædelsesbestemmelser:
§ 17 Stk. 1. Loven træder i kraft den 1. juli 1999, jf. dog  

 stk. 2-5.
- - - Finansministeriet, den 15. september  

 1999 Mogens Lykketoft /Hans Henrik H. Østergaard 1)   Lov nr. 214 af 19. maj 1971  

 trådte i kraft den 29. maj 1971.
 2)   Lov nr. 551 af 22 december 1971  

 trådte i kraft den 31. december 1971.
 3)   Lov nr. 255 af 16. juni 1980  

 trådte i kraft den 4. juli 1980.
 4)   Lov nr. 355 af 1. juli 1988  

 trådte i kraft den 9. juli 1988.
 5)   Lov nr. 361 af 18. maj 1994  

 trådte i kraft den 20. maj 1994.
 6)   Lov nr. 424 af  

 26. juni 1998 trådte i kraft den 28. juni 1998.
