 En advokat rejste spørgsmål om afgiftspligten for en af ham til en  

 grundejerforening tilbudt administrationsydelse.
 Arbejdet skulle bestå i modtagelse af indbetalinger fra medlemmerne,  

 herunder rykning af debitorer (men ikke incassosager), betaling af  

 foreningens regninger, førelse af dagligt regnskab og lønningsregnskab,  

 udfærdigelse af årsregnskab og varmeregnskab, deltagelse i bestyrelsesmøder  

 mv. samt varetagelse af en række fællesanliggender for de omhandlede  

 ejendomme, som foreningen skal påse ifølge en tinglyst deklaration.
 Advokatens honorarkrav skulle opgøres på basis af antallet af parceller i  

 foreningen med en fast pris pr. parcel.
 Nævnet traf afgørelse om, at den omhandlede administrationsydelse for  

 grundejerforeningen omfattes af afgiftspligten efter lovens § 2, stk. 2, men  

 at faste honorarer for det omhandlede arbejde kan holdes uden for  

 afgiftspligten på betingelse af, at sådanne honorarer i henhold til  

 kildeskatteloven anses for A-indkomst.
 Se også Mn.60, Mn.531, Mn.596, Mn.668, Mn.669, Mn.792, Mn.829, Mn.844 og  

 Mn.964.
