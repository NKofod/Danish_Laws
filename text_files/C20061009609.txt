Cirkulære  

 om afskaffelse af bonusordninger i forbindelse med tjenesterejser (Til samtlige  

 ministerier mv.) Statens og Kommunernes Indkøbs Service A/S har på vegne af  

 Finansministeriet og Kommunernes Landsforening, med virkning fra 1. januar  

 2007, indgået aftale med en række flyselskaber om afskaffelse af bonuspoint i  

 forbindelse med tjenesterejser, med lavere nettopriser på flyrejser som  

 resultat.
Det er efter 1. januar 2007 ikke tilladt at arrangere  

 tjenesterejser med optjening af bonuspoint, uanset hvilket flyselskab der  

 benyttes.
Institutionerne har pligt til at sikre, at dette overholdes.
 Bonuspoint i forbindelse med tjenesterejser, som er  

 optjent inden udgangen af 2006, tilhører tjenestestedet, og vil af  

 tjenestestedet kunne anvendes i forbindelse med tjenesterejser.
 Cirkulæret har virkning fra 1. januar 2007. Samtidig  

 ophæves cirkulæreskrivelse nr. 112 af 24. juni 1992 om bonusordninger mv. i  

 forbindelse med tjenesterejser samt skrivelse nr. 11025 af 15. marts 1999 om  

 bonusordninger mv. i forbindelse med tjenesterejser.
