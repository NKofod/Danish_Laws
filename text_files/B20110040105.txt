Kapitel 1   Opgaver Kapitel 2   Beføjelser Kapitel 3   Særlige bestemmelser, herunder klagebestemmelser Kapitel 4   Ikrafttræden Bekendtgørelse om FødevareErhvervs opgaver og beføjelser I medfør af § 22, stk. 2, i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 445 af 23. april 2010, § 19, stk. 1, i lov nr. 1502 af 27. december 2009 om Grønt Udviklings- og Demonstrationsprogram, § 15, stk. 1, i lov nr. 421 af 31. maj 2000 om tilskud til fremme af innovation, forskning og udvikling m.v. i fødevare-, jordbrugs- og fiskerisektoren (innovationsloven), § 13, stk. 1 og 4, i lov nr. 316 af 31. marts 2007 om udvikling af landdistrikterne (landdistriktsloven), § 18, stk. 1, og § 19, stk. 1 og 2, i lov om statsgaranti for lån til yngre jordbrugere m.v., jf. lovbekendtgørelse nr. 1202 af 10. januar 2009, § 16, stk. 1, og § 17, stk. 1 og 4, i lov om støtte til jordbrugets strukturudvikling og til økologisk produktion inden for jordbrug og fiskeri m.v., jf. lovbekendtgørelse nr. 192 af 26. marts 1999, § 13, stk. 1 og 3, i lov nr. 1552 af 20. december 2006 om udvikling af fiskeri- og akvakultursektoren (fiskeriudviklingsloven), § 9, stk. 1, og § 10, stk. 1, i lov om strukturforanstaltninger vedrørende fiskerisektoren, jf. lovbekendtgørelse nr. 316 af 3. maj 2001, § 16 i lov om ophørsstøtte til jordbrugere, jf. lovbekendtgørelse nr. 676 af 9. august 1995, som ændret ved lov nr. 404 af 1. juni 2005, § 9 i lov nr. 1081 af 22. december 1993 om ophørsstøtte til erhvervsfiskere, som ændret ved lov nr. 404 af 1. juni 2005, § 7, stk. 1, i lov om tilskud til vikarordninger inden for jordbruget, jf. lovbekendtgørelse nr. 875 af 17. december 1991, § 19 og § 21, stk. 4, i lov om miljøforbedrende investeringer i mindre landbrug m.v., jf. lovbekendtgørelse nr. 1172 af 16. december 1992, § 110, stk. 3, i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, § 66, stk. 1, i lov nr. 432 af 9. juni 2004 om hold af dyr, § 7, stk. 2, i lov om indkøbsforeninger for mindre virksomheder i landdistrikterne, jf. lovbekendtgørelse nr. 999 af 18. august 2010, § 38, stk. 1, i lov om landbrugsejendomme, jf. lovbekendtgørelse nr. 616 af 1. juni 2010, § 2, stk. 4 og 5, og § 27, stk. 1 og 3, i lov om jordfordeling og offentligt køb og salg af fast ejendom til jordbrugsmæssige formål m.m. (jordfordelingsloven), jf. lovbekendtgørelse nr. 1275 af 2. november 2010, § 18, stk. 1, i økologiloven, jf. lovbekendtgørelse nr. 196 af 12. marts 2009, og for så vidt angår § 1, nr. 4, efter forhandling med skatteministeren, fastsættes:
Kapitel 1 Opgaver § 1. FødevareErhverv er en myndighed under Ministeriet for Fødevarer, Landbrug og Fiskeri (Fødevareministeriet). FødevareErhverv er det eneste udbetalende organ i Danmark for så vidt angår midler fra Den Europæiske Garantifond for Landbruget (EGFL), Den Europæiske Landbrugsfond for Udvikling af Landdistrikterne (ELFUL) og Den Europæiske Fiskerifond (EFF).
 Stk. 2. FødevareErhverv varetager bl.a. opgaver vedrørende:
 1) Administration af tilskudsordninger for primærproducenter, forarbejdningsvirksomheder og forskningsinstitutioner m.v. inden for og i tilknytning til jordbrug og fiskeri i henhold til nationale tilskudsordninger og tilskudsordninger med hel eller delvis EU-finansiering.
 2) Drift og vedligeholdelse af markblokregistret som kontrolgrundlag for administrationen af arealbaserede støtteordninger.
 3) Notering af pant i betalingsrettigheder, herunder opkrævning af gebyrer for de administrative omkostninger forbundet hermed.
4) Administration i forbindelse med udbetaling af EU-finansierede restitutioner ved udførsel til lande uden for Den Europæiske Union og dermed ligestillede destinationer, udstedelse af licenser ved ud- og indførsel samt administration i forbindelse med køb, oplagring og salg af produkter, der er omfattet af Fællesskabets bestemmelser om offentlig intervention, herunder opgaver i forbindelse med administrationen af udbetalinger af finansiel udligning til fiskerisektorens producentorganisationer.
Den Særlige Tjeneste i FødevareErhverv koordinerer den efterfølgende regnskabskontrol og fører tilsyn med anvendelsen af fællesskabsbestemmelserne herom.
 5) Landdistriktsprogrammerne, Fiskeriudviklingsprogrammet og FIUF-programmet.
6) Koordination og administration af Fødevareministeriets aftaler med universiteter om forskningsbaseret myndighedsbetjening, herunder sekretariatsbetjening af ledelsesgrupper, samt udbetaling af tilskud, jf.
Finansloven § 24.33.03. Forskningsbaseret myndighedsbetjening.
7) Tilskudsadministration og -udbetaling vedrørende forskningsprojekter, der er igangsat inden ikrafttræden af lov nr. 1502 af 27. december 2009 om Grønt Udviklings- og Demonstrationsprogram, jf.
Finansloven § 24.33.02.10. Udviklings- og forskningsaktiviteter inden for fødevaresektoren.
FødevareErhverv forestår endvidere tilskudsadministration og -udbetaling, jf.
Finansloven § 24.33.02.20. Forskellige nationale og internationale forskningsaktiviteter m.v., Finansloven § 24.33.02.30. Forskningsprogram for økologisk fødevareproduktion, FØJO III, og Finansloven § 24.33.02.40. VMP III, forskningsprogram.
Endelig forestår FødevareErhverv administration og udbetaling af tilskud til driften af MadX, jf.
Finansloven § 24.33.02.50. Madexperimentariet.
 8) Administration og udbetaling af tilskud til bevaringsarbejdet med gamle danske husdyrarter og -racer (bevarings- og besøgscenterordningen).
9) Administrationen af projektstøtte til udvikling af biavlen, jf.
Finansloven § 24.21.02.20, tilskud til kokkelandsholdet, jf.
Finansloven § 24.21.02.25, tilskud til Den Økologiske Have, jf.
Finansloven § 24.21.02.26, tilskud til fiskepleje, herunder udsætninger, jf.
Finansloven § 24.37.40.10, tilskud til dækning af husleje og medlemsbidraget til Det Internationale Havundersøgelsesråd og EUROFISH, jf.
Finansloven § 24.37.50.10, tilskud til dækning af husleje og medlemsbidraget til Det Regionale Rådgivende Råd for Østersøen, jf.
Finansloven § 24.37.50.20, samt tilskud til bevaringsarbejdet med plantegenetiske ressourcer og til bevaring af brun Læsøbi, jf.
Finansloven § 24.21.02.35.
 10) Tilsyn med promille- og produktionsafgiftsfondene inden for jordbrugsområdet, Fonden for økologisk landbrug og produktionsafgiftsfondene inden for fiskeriets område, herunder godkendelse af budgetter og regnskaber samt modtagelse af andel af midler, der indbetales til statskassen i henhold til lov om afgift af bekæmpelsesmidler, og udbetaling af midler til promilleafgiftsfondene og Fonden for økologisk landbrug.
11) Tilsyn med de finansielle fonde under Fødevareministeriet.
Tilsynet omfatter udøvelsen af de beføjelser, som er tillagt Fødevareministeriet i henhold til fondenes stiftelsesdokumenter, herunder godkendelse af regnskaber og vedtægtsændringer.
 12) Tilsyn med indkøbsforeninger for mindre virksomheder i landdistrikterne og Danske Indkøbsforeningers Landsforening, herunder godkendelse af foreningernes vedtægter.
 13) Forvaltning af Fødevareministeriets ejendomme.
14) FødevareErhvervs konsulentbistand i forbindelse med andre offentlige myndigheders arealerhvervelser m.v. og rådgivning i udlandet vedrørende jordfordelinger og arealadministration, jf.
Finanslovens § 24.21.01.90.
15) Sekretariatsopgaver for rådgivende og bevilgende udvalg samt bestyrelser med afgørelseskompetence inden for FødevareErhvervs område, herunder formandskabet og sekretariatsfunktionen for Fiskeriudviklingsudvalget, Udvalget for et Levende Land samt sekretariatsarbejde i forbindelse med Det Økologiske Fødevareråd, Danske Fiskeres Kulturelle Fond og Landlegatet, jf.
Justitsministeriets bevilling af 24. marts 1994 til at afholde Landbrugslotteriet.
 16) Indberetning til EU-Kommissionen af oplysninger, der vedrører opgaver, der udføres af FødevareErhverv, og udarbejdelse af månedsregnskaber, budgetter samt rapporter og årsregnskaber til EU-Kommissionen.
 17) Indberetning af statsstøtterapporter til EU-Kommissionen og WTO.
 18) Forvaltningskomitéerne under Den Fælles Landbrugspolitik.
 19) Forvaltningskomitéen for fiskerivarer og aquakulturprodukter.
 20) Komitéerne for Landbrugsfondene, Landdistrikterne og den Europæiske Fiskerifond.
 21) EU-rådsarbejdsgrupper vedrørende fiskeristrukturpolitik, herunder flådepolitik.
22) EU-rådsarbejdsgrupper på jordbrugsområdet, dog undtagen a) agrifin-gruppen, b) gruppen vedrørende forenkling af den fælles landbrugspolitik, og c) den horisontale landbrugsgruppe.
 23) Lov om landbrugsejendomme, jf. lovbekendtgørelse nr. 616 af 1. juni 2010, jordfordelingsloven, jf. lovbekendtgørelse nr. 1275 af 2. november 2010, lov om hegn, jf. lovbekendtgørelse nr. 59 af 19. januar 2007, som ændret senest ved lov nr. 1336 af 19. december 2008, lov om mark- og vejfred, jf. lovbekendtgørelse nr. 61 af 19. januar 2007, som ændret senest ved lov nr. 1336 af 19. december 2008, lov nr. 271 af 22. maj 1986 om høstpant, som ændret senest ved lov nr. 539 af 8. juni 2006, lov om arbejderboliger på landet, jf. lovbekendtgørelse nr. 344 af 16. maj 1997, som ændret senest ved lov nr. 1336 af 19. december 2008, lov om tilskud til produktions-, beskæftigelses- og miljøfremmende foranstaltninger i det private skovbrug, jf. lovbekendtgørelse nr. 729 af 3. november 1987, lov nr. 139 af 2. maj 1934 om forholdene ved Kolindsund, lov nr. 592 af 12. december 1984 om kapitelstakster, som ændret senest ved lov nr. 536 af 24. juni 2008, lov nr. 505 af 28. september 1918 om afløsning af grundbyrder, lov nr. 352 af 2. juni 1917 om superficiære fæste- og lejeforhold, som ændret senest ved lov nr. 542 af 24. juni 2005, administration af græsningsordningen, jf. § 1, stk. 2, i bekendtgørelse nr. 1311 af 20. november 2006 om græsningsordningen i de ydre koge i Tøndermarsken, samt opgaver vedrørende beføjelser tillagt ministeren for fødevarer, landbrug og fiskeri i henhold til servitutter, aftaler og fundatser i medfør af nu ophævet jordlovgivning m.v.
 24) Afgørelser vedrørende klager over afgørelser truffet i henhold til § 46, stk. 4, i lov om hegn, jf. lovbekendtgørelse nr. 59 af 19. januar 2007, som ændret senest ved lov nr. 1336 af 19. december 2008.
 § 2. FødevareErhverv varetager på de områder, hvor FødevareErhverv ikke har beføjelser efter kapitel 2, Fødevareministeriets interesser i forbindelse med:
 1) Afgivelse af udtalelse om jordkvalitet og jordfordeling i forbindelse med projekter om afståelse af landbrugsmæssigt udnyttede arealer i landzone, jf. § 13, stk. 2, i lov om fremgangsmåden ved ekspropriation vedrørende fast ejendom (Ekspropriationsloven), jf. lovbekendtgørelse nr. 1161 af 20. november 2008.
 2) Planforslag i henhold til lov om planlægning.
 3) Forhandlinger om regler, vejledninger m.v. og i udvalg o.lign. på areal- og planlægningsområdet samt på visse dele af natur- og miljøområdet.
 4) Lov om beskyttelse af de ydre koge i Tøndermarsken, jf. lovbekendtgørelse nr. 928 af 24. september 2009, som ændret ved lov nr. 484 af 11. maj 2010.
 5) Lov om kolonihaver, jf. lovbekendtgørelse nr. 790 af 21. juni 2007 som ændret senest ved lov nr. 484 af 11. maj 2010.
 § 3. FødevareErhverv forbereder lovforslag, forbereder og fastsætter administrative retsforskrifter, udarbejder vejledninger, planer og programmer samt træffer afgørelser i konkrete sager.
 Stk. 2. FødevareErhverv forbereder sager, der efter § 28, stk. 1, afgøres af Fødevareministeriets Klagecenter.
 Stk. 3. FødevareErhverv foretager notifikation over for EU-Kommissionen efter reglerne om notifikation af statsstøtte og reglerne om notifikation efter informationsdirektivet med hensyn til tekniske standarder og forskrifter.
 Stk. 4. FødevareErhverv deltager i behandlingen af EU-sager og internationale sager, der forelægges ministeren.
 § 4. FødevareErhverv yder faglig rådgivning og anden bistand til ministeren for fødevarer, landbrug og fiskeri og andre offentlige myndigheder samt private organisationer m.v.
 Stk. 2. FødevareErhverv udøver vejlednings- og informationsvirksomhed over for andre myndigheder, organisationer og private.
Kapitel 2 Beføjelser § 5. Beføjelser, der efter landbrugsstøtteloven, jf. lovbekendtgørelse nr. 445 af 23. april 2010, som ændret ved lov nr. 341 af 27. april 2011, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 6. Beføjelser, der efter lov nr. 1502 af 27. december 2009 om Grønt Udviklings- og Demonstrationsprogram er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 Stk. 2. Beføjelser, der efter innovationsloven, jf. lov nr. 421 af 31. maj 2000, som ændret senest ved lov nr. 1336 af 19. december 2008, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
Stk. 3. Lov om tilskud til produktudvikling af jordbrugs- og fiskeriprodukter samt forsøgsfiskeri m.m., jf. lovbekendtgørelse nr. 634 af 29. juli 1999, er ophævet ved bekendtgørelse nr. 317 af 7. maj 2001 om ophævelse af lov om tilskud til produktudvikling af jordbrugs- og fiskeriprodukter samt forsøgsfiskeri m.m. og dele af lov om støtte til jordbrugets strukturudvikling og til økologisk produktion inden for jordbrug og fiskeri m.v.
Den ophævede lov er, jf. § 24, stk. 2 og 3, i innovationsloven fortsat gældende for ansøgninger indgivet inden tidspunktet for lovens ophævelse og regler, der er udstedt i medfør af loven, er fortsat gældende for ansøgninger indgivet inden tidspunktet for lovbestemmelsernes ophævelse.
Beføjelser, der i loven er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 7. Beføjelser, der efter landdistriktsloven, jf. lov nr. 316 af 31. marts 2007, som ændret senest ved lov nr. 341 af 27. april 2011, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 8. Beføjelser, der i lov om statsgaranti for lån til yngre jordbrugere m.v., jf. lovbekendtgørelse nr. 1202 af 10. januar 2009, som ændret ved lov nr. 341 af 27. april 2011, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 9. Beføjelser, der efter lov om støtte til jordbrugets strukturudvikling og til økologisk produktion inden for jordbrug og fiskeri m.v., jf. lovbekendtgørelse nr. 192 af 26. marts 1999, som ændret senest ved lov nr. 341 af 27. april 2011, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
Stk. 2. Lov om støtte til jordbrugets strukturudvikling og til økologisk jordbrug m.v., jf. lovbekendtgørelse nr. 715 af 30. august 1995, er ophævet ved ikrafttræden af lov om støtte til jordbrugets strukturudvikling og til økologisk produktion inden for jordbrug og fiskeri m.v.
Den ophævede lov er, jf. § 24, stk. 2, i lov om støtte til jordbrugets strukturudvikling og til økologisk jordbrug m.v., fortsat gældende for ansøgninger indgivet inden tidspunktet for lovens ophævelse.
Beføjelser, der i loven er tillagt ministeren for fødevarer, landbrug og fiskeri, udøves af direktøren for FødevareEr-hverv, medmindre andet er fastsat i § 27, eller beføjelserne er tillagt andre.
 § 10. Beføjelser, der efter lov om læhegn og tilskud til læplantning, jf. lovbekendtgørelse nr. 17 af 18. januar 1996, som ændret senest ved bekendtgørelse nr. 834 af 19. juli 2006, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 11. Beføjelser, der efter fiskeriudviklingsloven, jf. 1552 af 20. december 2006, som ændret senest ved lov nr. 1336 af 19. december 2008, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 12. Beføjelser, der efter lov om strukturforanstaltninger vedrørende fiskerisektoren, jf. lovbekendtgørelse nr. 316 af 3. maj 2001, som ændret senest ved lov nr. 1336 af 19. december 2008, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 13. Beføjelser, der efter lov om ophørsstøtte til jordbrugere, jf. lovbekendtgørelse nr. 676 af 9. august 1995, som ændret senest ved lov nr. 1336 af 19. december 2008, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 14. Beføjelser, der efter lov nr. 1081 af 22. december 1993 om ophørsstøtte til erhvervsfiskere, som ændret senest ved lov nr. 1336 af 19. december 2008, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 15. Beføjelser, der efter lov om tilskud til vikarordninger inden for jordbruget, jf. lovbekendtgørelse nr. 875 af 17. december 1991, som ændret ved lov nr. 967 af 4. december 2002, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 16. Beføjelser, der efter lov om miljøforbedrende investeringer i mindre landbrug m.v., jf. lovbekendtgørelse nr. 1172 af 16. december 1992, som ændret senest ved lov nr. 1336 af 19. december 2008, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 17. Beføjelser, der efter lov om indkøbsforeninger for mindre virksomheder i landdistrikterne, jf. lovbekendtgørelse nr. 999 af 18. august 2010, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 18. Beføjelser, der efter lov om landbrugsejendomme, jf. lovbekendtgørelse nr. 616 af 1. juni 2010, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27 eller beføjelserne er tillagt andre.
 § 19. Beføjelser, der efter jordfordelingsloven, jf. lovbekendtgørelse nr. 1275 af 2. november 2010, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
Stk. 2. Lov om jordfordeling mellem landejendomme, jf. lovbekendtgørelse nr. 318 af 25. april 1996, er ophævet ved ikrafttræden af jordfordelingsloven.
Den ophævede lov er, jf. § 28, stk. 3, 2. pkt., i jordfordelingsloven, forsat gældende for jordfordelingssager, der har skæringsdag til og med den 31. december 2005.
 § 20. Beføjelser, der efter lov om hegn, jf. lovbekendtgørelse nr. 59 af 19. januar 2007, som ændret senest ved lov nr. 1336 af 19. december 2008, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 21. Beføjelser, der efter lov om mark- og vejfred, jf. lovbekendtgørelse nr. 61 af 19. januar 2007, som ændret senest ved lov nr. 1336 af 19. december 2008, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 22. Beføjelser, der efter lov nr. 365 af 10. juni 1987 om tilskud til produktudvikling i forarbejdning m.v. af jordbrugsprodukter er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 23. Beføjelser, der efter lov nr. 352 af 2. juni 1917 om superficiære fæste- og lejeforhold, som ændret senest ved lov nr. 542 af 24. juni 2005, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 24. Beføjelser, der efter § 4, stk. 5, i økologiloven, jf. lovbekendtgørelse nr. 196 af 12. marts 2009, er tillagt ministeren for fødevarer, landbrug og fiskeri, udøves af direktøren for FødevareErhverv.
 § 25. Beføjelser, der efter kapitel 17 i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, som ændret senest ved lov nr. 718 af 25. juni 2010, er tillagt ministeren for fødevarer, landbrug og fiskeri, udøves af direktøren for FødevareErhverv, medmindre andet er fastsat i § 27, eller beføjelserne er tillagt andre.
 § 26. Beføjelser, der efter § 24 i lov nr. 432 af 9. juni 2004 om hold af dyr, som ændret senest ved lov nr. 402 af 21. april 2010, er tillagt ministeren for fødevarer, landbrug og fiskeri, udøves af direktøren for FødevareErhverv.
Kapitel 3 Særlige bestemmelser, herunder klagebestemmelser § 27. Følgende beføjelser, jf. den i kapitel 2 nævnte lovgivning, udøves dog fortsat af ministeren for fødevarer, landbrug og fiskeri:
 1) Delegation af ministerens beføjelser til en myndighed under Fødevareministeriet.
 2) Beføjelsen til at fastsætte regler om klageadgang, herunder om klagefrister, om en klages opsættende virkning og om, at afgørelser ikke kan indbringes for højere administrativ myndighed.
 3) Beføjelserne til at udpege bestyrelsen for GUDP, fastsætte bestyrelsens forretningsorden, godkende bestyrelsens forslag til strategi- og handlingsplan samt godkende bestyrelsens fordeling af midler til fora, der udmønter og administrerer internationale programmer, jf. § 2, § 3, stk. 2, § 4, stk. 3, og § 12, stk. 3, i lov nr. 1502 af 27. december 2009 om Grønt Udviklings- og Demonstrationsprogram.
 4) Beføjelsen til at fastsætte regler i medfør af innovationsloven, jf. lov nr. 421 af 31. maj 2000, som ændret senest ved lov nr. 1336 af 19. december 2008.
 5) Beføjelsen til at fastsætte regler for den i kapitel 3 i lov om statsgaranti for lån til yngre jordbrugere m.v., jf. lovbekendtgørelse nr. 1202 af 10. januar 2009, som ændret ved lov nr. 341 af 27. april 2011, nævnte støtteordning for yngre jordbrugere.
 6) Beføjelsen til at fastsætte regler vedrørende den i kapitel 2 i lov om strukturforanstaltninger vedrørende fiskerisektoren, jf. lovbekendtgørelse nr. 316 af 3. maj 2001, som ændret senest ved lov nr. 1336 af 19. december 2008, nævnte ordning om støtte til yngre fiskeres etablering.
 7) Udnævnelse af medlemmer, herunder formanden, af det i § 2 i landbrugsstøtteloven, jf. lovbekendtgørelse nr. 445 af 23. april 2010, som ændret ved lov nr. 341 af 27. april 2011, nævnte udvalg.
 8) Nedsættelse af:
 a) Det i § 6, stk. 1, i landdistriktsloven, jf. lov nr. 316 af 31. marts 2007, som ændret senest ved lov nr. 341 af 27. april 2011, nævnte udvalg.
 b) De i § 17 i lov om statsgaranti for lån til yngre jordbrugere m.v., jf. lovbekendtgørelse nr. 1202 af 10. januar 2009, som ændret ved lov nr. 341 af 27. april 2011, nævnte udvalg.
 c) Det i § 8 i lov nr. 365 af 10. juni 1987 om tilskud til produktudvikling i forarbejdning m.v. af jordbrugsprodukter nævnte bevillingsnævn, herunder fastsættelse af nævnets forretningsorden, jf. lovens § 9.
 9) Fordeling og anvendelse af pesticidafgiftsprovenuet, jf. § 6, stk. 2 og 3, i landbrugsstøtteloven, jf. lovbekendtgørelse nr. 445 af 23. april 2010, som ændret ved lov nr. 341 af 27. april 2011.
 § 28. Afgørelser truffet af direktøren for FødevareErhverv efter bemyndigelse kan påklages til Fødevareministeriets Klagecenter, jf. dog stk. 8.
 Stk. 2. Klagefristen er 4 uger for afgørelser, der er truffet i medfør af de love, der er nævnt i §§ 5-9, §§ 11-14, § 19, stk. 1, for så vidt angår afgørelser, der vedrører jordfordelingssager, der er rejst før den 1. juli 2010, § 24, og § 26, jf. dog stk. 3. Klagen skal være skriftlig og indgives gennem FødevareErhverv.
 Stk. 3. For afgørelser, der er truffet efter de i stk. 2 nævnte love, kan Fødevareministeriets Klagecenter inden for 6 måneder efter afgørelsen se bort fra overskridelse af klagefristen, når overskridelsen af særlige grunde er undskyldelig.
 Stk. 4. Klagefristen er 4 uger for afgørelser, der er truffet i medfør af lov om læhegn og tilskud til læplantning, jf. § 10. Klagen skal indgives gennem FødevareErhverv.
 Stk. 5. Klagefristen er 4 uger for afgørelser, der er truffet i medfør af lov om tilskud til vikarordninger inden for jordbruget, jf. § 15. Klagen kan indgives gennem FødevareErhverv.
 Stk. 6. For afgørelser, der er truffet i medfør af de love, der er nævnt i §§ 17, 20, 21 og 23, kan klage indgives gennem FødevareErhverv.
 Stk. 7. Direktøren for FødevareErhverv kan for så vidt angår de i § 5, § 6, stk. 1 og 2, § 7, § 8, § 11, § 12, § 19, stk. 1, for så vidt angår afgørelser, der vedrører jordfordelingssager, der er rejst før den 1. juli 2010, og § 24 nævnte love genoptage en sag efter, at der er indgivet klage.
 Stk. 8. Uanset stk. 1 kan afgørelser truffet af direktøren for FødevareErhverv efter følgende love ikke påklages til Fødevareministeriets Klagecenter:
1) Landbrugsstøtteloven, jf. lovbekendtgørelse nr. 445 af 23. april 2010, som ændret ved lov nr. 341 af 27. april 2011, for så vidt angår a) afgørelser vedrørende klager over afgørelser, der er truffet af Mælkeudvalget, og b) afgørelser vedrørende klager over afgørelser, der er truffet af bestyrelsen for en produktionsafgiftsfond, promilleafgiftsfond eller Fonden for økologisk landbrug.
 2) Lov nr. 1502 af 27. december 2009 om Grønt Udviklings- og Demonstrationsprogram for så vidt angår afgørelser vedrørende klager over afgørelser truffet af bestyrelsen for GUDP, dog kan retlige spørgsmål påklages.
3) Innovationsloven, jf. lov nr. 421 af 31. maj 2000, som ændret senest ved lov nr. 1336 af 19. december 2008, for så vidt angår a) afgørelser vedrørende klager over afgørelser, der er truffet af Innovationsudvalget i henhold til lovens kapitel 4, dog kan retlige spørgsmål påklages, og b) afgørelser, der er truffet efter indstilling fra Det Økologiske Fødevareråd, dog kan retlige spørgsmål påklages.
 4) Landdistriktsloven, jf. lov nr. 316 af 31. marts 2007, som ændret senest ved lov nr. 341 af 27. april 2011, for så vidt angår klager over afgørelser, der er truffet efter indstilling fra de lokale aktionsgrupper, dog kan retlige spørgsmål påklages.
 5) Lov om statsgaranti for lån til yngre jordbrugere m.v., jf. lovbekendtgørelse nr. 1202 af 10. januar 2009, som ændret ved lov nr. 341 af 27. april 2011, for så vidt angår afgørelser, der er truffet efter indstilling fra Det Økologiske Fødevareråd vedrørende ordningen med tilskud til fremme af udviklingsprojekter inden for økologisk jordbrugsproduktion, dog kan retlige spørgsmål påklages.
 6) Lov om støtte til jordbrugets strukturudvikling og til økologisk produktion inden for jordbrug og fiskeri m.v., jf. lovbekendtgørelse nr. 192 af 26. marts 1999, som ændret senest ved lov nr. 341 af 27. april 2011, for så vidt angår afgørelser, der er truffet efter indstilling fra Det Økologiske Fødevareråd vedrørende ordningen med tilskud til fremme af udviklingsprojekter inden for økologisk jordbrugsproduktion, dog kan retlige spørgsmål påklages.
 7) Lov om støtte til jordbrugets strukturudvikling og til økologisk jordbrug m.v., jf. lovbekendtgørelse nr. 715 af 30. august 1995, for så vidt angår afgørelser, der er truffet efter indstilling fra Det Økologiske Fødevareråd vedrørende ordningen med tilskud til fremme af udviklingsprojekter inden for økologisk jordbrugsproduktion, dog kan retlige spørgsmål påklages.
 8) Lov om læhegn og tilskud til læplantning, jf. lovbekendtgørelse nr. 17 af 18. januar 1996, som ændret senest ved bekendtgørelse nr. 834 af 19. juli 2006, for så vidt angår afgørelser vedrørende klager over afgørelser, der er truffet af Plantning og Landskab, Landsforeningen.
 9) Fiskeriudviklingsloven, jf. lov nr. 1552 af 20. december 2006, som ændret senest ved lov nr. 1336 af 19. december 2008, for så vidt angår klager over afgørelser, der er truffet efter indstilling fra de lokale aktionsgrupper, dog kan retlige spørgsmål påklages.
 10) Lov om støtte til miljøforbedrende investeringer i mindre landbrug m.v., jf. lovbekendtgørelse nr. 1172 af 16. december 1992, som ændret senest ved lov nr. 1336 af 18. december 2008, for så vidt angår afgørelser vedrørende klager over afgørelser, der er truffet af en kommunalbestyrelse.
 11) Fiskeriloven, jf. lovbekendtgørelse nr. 978 af 26. september 2008, som ændret senest ved lov nr. 718 af 25. juni 2010, for så vidt angår afgørelser vedrørende klager over afgørelser, der er truffet af bestyrelsen for en produktionsafgiftsfond.
 12) Lov om landbrugsejendomme, jf. lovbekendtgørelse nr. 616 af 1. juni 2010.
 13) Jordfordelingsloven, jf. lovbekendtgørelse nr. 1275 af 2. november 2010, for så vidt angår afgørelser, der vedrører jordfordelingssager, der er rejst den 1. juli 2010 og fremefter.
Kapitel 4 Ikrafttræden § 29. Bekendtgørelsen træder i kraft den 6. maj 2011.
 Stk. 2. Samtidig ophæves bekendtgørelse nr. 1127 af 13. december 2002 om Direktoratet for FødevareErhvervs opgaver og beføjelser.
