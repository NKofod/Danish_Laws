AMU-center, offentlig myndighed -	AMU-center anset for en offentlig myndighed i relation til  

 ligningslovens § 33 A, stk. 2, 2. pkt.
 Reference: LL § 33 A. og LV 1993 D.C.2.6.
 Personer, der er omfattet af undtagelsesbestemmelsen i ligningsloven § 33  

 A, stk. 2, 1. pkt., kan opnå skattenedsættelse efter  

 bestemmelsens stk. 1, såfremt de er udsendt som led i den danske stats  

 eller anden offentlig myndigheds deltagelse i systemeksport.
 I den forbindelse er Told- og Skatteregion Sønderborg blevet  

 forespurgt, hvorvidt AMU-center Fyn er en offentlig myndighed.
Af vedtægterne for AMU-center Fyn fremgår, at skolen er en  

 selvejende institution, som er underlagt Arbejdsministeriet.
Skolens  

 kompetence rækker kun inden for de rammer, der er fastsat af  

 arbejdsmarkedsstyrelsen.
Den er endvidere underlagt offentlig regulering,  

 tilsyn og kontrol.
 Ud fra en samlet vurdering af AMU-centrets organisation, drift og  

 finansiering finder Told- og Skatteregion Sønderborg, at skolen  

 må betragtes som en offentlig institution.
 Ansatte hos AMU-centre, som gør tjeneste i udlandet, har  

 således kun krav på lempelse efter ligningslovens § 33 A, stk. 1,  

 såfremt de er udsendt som led i den danske stats eller anden offentlig  

 myndigheds deltagelse i systemeksport jf. bestemmelsens stk. 2, 2. pkt.
