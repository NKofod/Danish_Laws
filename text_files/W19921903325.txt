 Arbejdsgiveren havde ret til refusion af udbetalt løn med  

 dagpengebeløbet, idet lønmodtageren ikke modtog førtidspension eller forskud  

 på pension.
 Dagpengeudvalget lagde vægt på, at der ikke skete en faktisk  

 udbetaling af forskud på førtidspensionen.
 SAGSFREMSTILLING:
 Kommunen traf afgørelse om, at arbejdsgiveren ikke havde ret til refusion  

 af dagpenge for udbetalt løn udover den 30. september 1991.
Kommunen begrundede sin afgørelse med, at der var bevilget forskud på  

 social pension fra ovennævnte dato.
Kommunen var af den opfattelse, at  

 lønmodtageren var fuldt indtægtsdækket, og at der derfor først ville blive  

 udbetalt forskud på social pension fra den 1. januar 1992, hvor  

 lønmodtagerens ansættelse ophørte hos arbejdsgiveren.
Lønmodtageren modtog fuld løn under sygdom.
Der blev ansøgt om social  

 pension den 21. juni 1991, og pensionssagen blev sendt med indstilling om  

 tilkendelse til revaliderings- og pensionsnævnet den 19. september 1991.
 AFGØRELSE:
 Arbejdsgiveren havde ret til refusion af dagpenge for udbetalt løn udover  

 den 30. september 1991, idet lønmodtageren på dette tidspunkt endnu ikke  

 havde fået tilkendt førtidspension, og idet der hellerikke blev ydet forskud  

 på pension, jf. dagpengelovens §23,stk.1, samt § 26, stk.1.
 Dagpengeudvalget har lagt vægt på, at der på tidspunktet for kommunens  

 standsning af dagpengeudbetalingen den 30. september 1991 ikke skete en  

 faktisk udbetaling af forskud på social pension.
 Det var en forudsætning for at anvende § 23, stk. 1, nr. 2, at der  

 foreligger afgørelse fra revaliderings- og pensionsnævnet (pr. 1. januar 1992  

 kommunalbestyrelsen) om, at der ville have været ret til førtidspension, hvis  

 pensionslovgivningens regler om indtægtsregulering, dansk indfødsret eller  

 bopæl her i landet ikke havde været til hinder herfor.
 Dagpengeudvalget ændrede således kommunens afgørelse.
