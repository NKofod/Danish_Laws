En bagervirksomhed blev overdraget fra en fader til en søn.
Også  

 sønnen var uddannet bager.
Virksomhedsoverdragelsen blev ikke anmeldt til  

 arbejdsformidlingen i henhold til bestemmelsen i lærlingelovens § 11 a, men  

 en elev i virksomheden fortsatte og blev senere udlært.
Senere påbegyndte en anden elev i virksomheden, men dennes  

 uddannelsesaftale blev ved en fejltagelse ikke anmeldt til  

 arbejdsformidlingen.
Virksomheden ansøgte, efter at dette uddannelsesforhold  

 havde løbet i ca. 9 måneder, om at blive godkendt som uddannelsessted, men  

 det faglige udvalg mente ikke at kunne godkende virksomheden tilbage i tiden,  

 idet udvalget fandt, at der ikke var hjemmel hertil.
Ankenævnet oplyste det  

 faglige udvalg om, at man ikke fandt, at der var retsregler, der hindrede, at  

 virksomheden blev godkendt tilbage til fra overdragelsestidspunktet ca. 5 år  

 tidligere.
Såfremt der var faglige forhold i virksomheden, der talte imod en  

 sådan godkendelse, skulle godkendelse ikke ske.
Det faglige udvalg mente  

 herefter fortsat ikke at kunne godkende virksomheden, men angav kun juridiske  

 grunde hertil.
Ankenævnet godkendte herefter virksomheden som uddannelsessted  

 fra det tidspunkt, hvor overtagelsen havde fundet sted.
 Ved skrivelse af 22. november 1989 har X-organisation på vegne Bagermester  

 Y, Z-by Konditori, Z-by, klaget over en af Bager-, Konditor-, Møller- og  

 Sukkervarefagenes Fællesudvalg i skrivelse af 30. oktober 1989 truffen  

 afgørelse, hvorefter virksomheden ikke kan godkendes som uddannelsessted  

 inden for bagerfaget før end fra 11. august 1989.
 Ankenævnet indhentede herefter en udtalelse fra det faglige udvalg, der i  

 skrivelse af 5. december 1989 har fastholdt den trufne afgørelse, idet det  

 faglige udvalg ikke mener at kunne godkende virksomheden med tilbagevirkende  

 kraft.
Det fremgår af sagen, at virksomheden tilbage fra før den nuværende ejers  

 tid har været godkendt.
Den nuværende ejer overtager virksomheden den 1. juli  

 1984. Der er tale om en overdragelse fra far til søn.
På dette tidspunkt er der en lærling i virksomheden.
Denne fortsætter blot  

 i virksomheden og bliver senere svend.
Overtagelsen meldes ikke til AF som  

 omtalt i lærlingelovens § 11 a.
Den nuværende ejer er selv faglært.
 Sagen blev behandlet på nævnets møde den 19. december 1989, hvor nævnet  

 besluttede at sende sagen retur til det faglige udvalg og oplyse, at nævnet  

 ikke fandt grundlag for ikke at godkende virksomheden fra  

 overtagelsestidspunktet, med mindre der forelå faglige forhold, der talte  

 derimod.
 Det faglige udvalg har svaret i skrivelse af 16. februar 1990. Udvalget  

 oplyser, at afgørelsen er truffet på gundlag af det materiale, der  

 foreligger.
 Ankenævnet har på ny behandlet sagen på sit møde den 27. februar 1990.
Nævnet finder ikke, at der foreligger forhold, der bevirker, at  

 virksomheden ikke burde have været godkendt som uddannelssted.
Nævnet  

 besluttede derfor at godkende virksomheden som uddannelsessted indenfor  

 bagerfaget med virkning fra 1. juli 1984.
AFGØRELSE Ankenævnet godkender virksomheden Bagermester Y, Z-by Konditori, Z-by som  

 uddannelsessted inden for bagerfaget.
Godkendelsen sker med virkning fra 1.  

 juli 1984.
 Ankenævnets afgørelse er truffet i henhold til § 1, stk. 2, i  

 Undervisningsministeriets bekendtgørelse nr. 132 af 5. april 1983, hvorefter  

 Ankenævnet ikke kan underkende det faglige skøn, som er udøvet af det faglige  

 udvalg.
