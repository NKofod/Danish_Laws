1. Ved Højesterets dom af 27. marts 1987 er det  

 statueret, at efterlevende ægtefælle, der er pensionist ved dødsfaldet og  

 hensidder i uskiftet bo, har krav på 1 almindeligt personfradrag og for  

 ugifte pensionister i det år, ægtefællen afgår ved døden.
Højesteret  

 stadfæstede herved Østre Landsrets dom af 13. december 1983.
 2. Den hidtidige praksis, hvorefter en ægtefælle, der  

 er pensionist ved dødsfaldet og ansættelsen sker efter kildeskattelovens §  

 13, alene får 2 almindelige personfradrag efter kildeskattelovens § 37, stk.  

 4, jfr. stk. 1, som anført i ligningsvejledningens afsnit B 1.5.4.5., kan  

 således ikke opretholdes.
 3. De skattelignende myndigheder anmodes om, såfremt  

 den efterlevende ægtefælle på tidspunktet for dødsfaldet var pensionist og  

 ansættelsen skete efter kildeskattelovens § 13, at foranstalte  

 indkomstansættelser, hvor der i året for dødsfaldet ikke er anvendt det for  

 enlige pensionister forhøjede personfradrag, nedsat i overensstemmelse med  

 foranstående, når den skattepligtige fremsætter begæring herom, eller  

 forholdet iøvrigt er skattemyndighederne bekendt.
 Genoptagelse tillades for indkomstår, der ligger indtil 5 år forud for den  

 første underkendende dom, d.v.s. for indkomståret 1978 og følgende  

 indkomstår, til og med indkomståret 1986.
 4. Anmodning om nedsættelse af indkomstansættelsen i  

 overensstemmelse med foranstående, for indkomstårene 1978 - 1982 incl., skal  

 ske inden udløbet af indkomståret 1987.
5. I forbindelse med skattereformen er det i  

 personskattelovens § 10, stk. 6-9 udtrykkeligt anført, at ved nedsættelsen af  

 afdødes/længstlevendes skat anvendes de personfradrag, som afdøde respektive  

 længstlevende var berettiget til forud for dødsfaldet.
Personskattelovens  

 regler gælder for dødsfald sket i indkomståret 1987 og frem.
