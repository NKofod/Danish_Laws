Resumé  



  

 En handicappet mand der var tildelt handicaphjælp og overvågning med 25½  

 time pr. døgn, flyttede i efteråret 1995 ind i en bolig der lå afsides.
Han  

 ansøgte efterfølgende kommunen om hjælp til boligændringer, men kommunen  

 afslog  

 ansøgningen.
Kommunens afgørelse blev tiltrådt af det sociale ankenævn og  

 af Den Sociale Ankestyrelse.
Nævnet og Ankestyrelsen bad dog kommunen om, i  

 samarbejde med manden og set i lyset af hans ønsker om at bo på landet, at  

 søge  

 at tilvejebringe en løsning - herunder at foretage et ny vurdering af den  

 nuværende boligs beliggenhed under hensyn til at ansøgeren havde boet på  

 ejendommen i et år uden problemer.
I anledning af klagen bad ombudsmanden kommunen, det sociale  

 ankenævn og Den Sociale Ankestyrelse om at udtale sig i sagen.
Mens  

 ombudsmanden afventede myndighedernes udtalelser, fastholdt kommunen efter en  

 fornyet behandling afslaget på hjælp til boligændringer.
Manden klagede over  

 kommunens afslag til det sociale ankenævn som ændrede kommunens afgørelse.  

 Ankenævnet lagde ved sin afgørelse vægt på at kommunens vurdering af  

 hensigtsmæssigheden af den ansøgte boligindretning måtte betragtes som  

 åbenbart  

 urimelig idet kommunen ikke havde tillagt det betydning at manden i mere end  

 et  

 år havde boet på ejendommen uden nogen problemer.
Herefter besluttede  

 ombudsmanden  

 ikke at foretage sig videre vedrørende myndighedernes tidligere afgørelser.  

 Ombudsmanden bad dog kommunen om at underrette ham om kommunens beslutning om  

 omfanget af hjælpen til boligindretning. (J.nr. 1996-2295-054).
Afslag på hjælp til indretning af handicappet mands bolig A klagede over at Hasle  

 Kommune afslog at imødekomme hans ansøgning i henhold til bistandslovens § 59  

 om hjælp til ændring af hans bolig.
A var efter en badeulykke i maj 1994  

 blevet  

 lammet fra halsen og ned.
På grund af de omfattende lammelser var A tildelt  

 handicaphjælp og overvågning efter bistandslovens § 48, stk. 4, med 25½ time  

 pr. døgn.
A havde efter ulykken købt en ejendom som var afsides beliggende  

 med  

 ca.  

 100 m  

 fælles  

 privatvej førende ud til en lille kommunal vej.
 Som begrundelse for sit  

 afslag i brev af 21. marts 1995 anførte Hasle Kommune bl.a. følgende:
 "...
 Afslaget sker med begrundelse  

 i Socialministeriets cirkulære af 17. december 1986 stk. 3, som siger: 'Ved  

 afgørelser af sager om foretagelse af mere omfattende og bekostelige  

 ændringer  

 mindre om- eller tilbygning med henblik på indretning af et værelse eller  

 lignende, påhviler det det sociale udvalg nærmere at undersøge om en mere  

 hensigtsmæssig eller økonomisk afhjælpning af boligforholdene, eventuelt ved  

 flytning'.
Til grund for afgørelsen er  

 der yderligere lagt følgende betragtninger.
Ud fra foreliggende oplysninger  

 er  

 der et massivt behov for pleje og overvågning i døgnets 24 timer og brug for  

 ledsagelse til omfattende aktiviteter udenfor hjemmet.
Boligen på x-vej er en  

 meget afsides beliggende ejendom med ca.  

 100  

 m. fælles privatvej førende ud til en lille kommunal  

 vej.
X-vej kan i tilfælde af større snefald være lukket i 1 - 2 dage.
I  

 området  

 findes kun meget begrænsede offentlige transportmuligheder i form af  

 skolebus,  

 hvilket kan blive problematisk set i forhold til eventuelt hjælpepersonale.
 Såfremt De ikke ønsker, at  

 benytte Dem af ovennævnte tilbud om bolig, står forvaltningen stadig til  

 rådighed med hensyn til råd og vejledning omkring eventuelt andet ønske om  

 bolig.
..." Kommunens afgørelse blev  

 tiltrådt af Det Sociale Ankenævn for Bornholms Amt den 23. maj 1995. Af  

 ankenævnets afgørelse fremgik bl.a.:
"Nævnet fandt, at  

 ejendommen med de beskrevne ændringer nok isoleret betragtet ville fremstå  

 som  

 en handicapegnet bolig.
Imidlertid fandt nævnet, at ejendommens beliggenhed  

 set  

 i forhold til graden af Deres handicap og omfanget af behov for hjælp og  

 pleje  

 gør, at der er tale om en mindre hensigtsmæssig løsning af Deres fremtidige  

 boligsituation.
Nævnets afgørelse har  

 baggrund i oplysningerne om Deres helbred, hvoraf det fremgår, at De har brug  

 for personlige hjælpere i døgnets 24 timer.
Når De skal etablere Dem i ny  

 bolig, er det derfor efter nævnets opfattelse relevant at se på, hvorvidt det  

 i  

 forbindelse med den påtænkte bolig er praktisk muligt for hjælpere at komme  

 til  

 og fra stedet.
Det er i den forbindelse nævnets vurdering, at ejendommen på  

 x-vej er afsides beliggende, idet adgang foregår ad en mindre offentlig vej  

 og  

 ad privat vej og i øvrigt er meget begrænset for så vidt angår offentlig  

 transport.
Nævnet fandt dog, at Hasle  

 Kommunalbestyrelse bør undersøge om en mere hensigtsmæssig eller økonomisk  

 afhjælpning af boligforholdene, kunne tilvejebringes, jf.
Socialministeriets  

 cirkulære nr. 152 af 17. december 1986 om hjælp til boligindretning m.v.,  

 pkt.  

 3.
 Nævnet anmodede derfor Hasle  

 Kommunalbestyrelse om, i samråd med Dem set i lyset af Deres behov for at bo  

 på  

 landet, med plads til Deres familie m.v., at søge at tilvejebringe en  

 løsning,  

 der for så vidt angår beliggenheden er mere hensigtsmæssig end ejendommen på  

 X-vej.
Nævnet stadfæstede således  

 kommunalbestyrelsens afgørelse, men forudsatte, at kommunalbestyrelsen som  

 tilbudt i samarbejde med Dem søger at tilvejebringe en mere hensigtsmæssig  

 fremtidig boligsituation end den, De havde ansøgt om." Den Sociale Ankestyrelse  

 optog sagen til principiel behandling og traf på møde den 14. august 1996  

 følgende afgørelse som blev meddelt A i brev af 2. september 1996:
 "...
 Ankestyrelsen finder ikke  

 grundlag for at ændre Det Sociale Ankenævn's afgørelse.
 Ankestyrelsen finder ligesom  

 Det Sociale Ankenævn, at der med henvisning til Socialministeriets cirkulære  

 nr. 152 af 17. december 1986 om hjælp til boligindretning, omsorgsarbejde og  

 befordring efter bistandsloven, lovligt kan lægges vægt på beliggenheden af  

 den  

 bolig, hvortil der søges om støtte til boligforbedringer, i forbindelse med  

 vurderingen af om en mere hensigtsmæssig afhjælpning af boligforholdene kan  

 tilvejebringes.
Beliggenheden af boligen er  

 afsides med  

 100 meter  

 fælles privat vej ud til en lille kommunal vej.
Vejen vil i forbindelse med  

 større snefald kunne være lukket 1-2 dage.
 Af Socialministeriets  

 cirkulære nr. 152 af 17. december 1986 punkt 3 fremgår det, at der ved  

 afgørelse af sager om foretagelse af mere omfattende og bekostelige  

 ændringer,  

 f.eks. hjælp til etablering af elevator, kran og mindre om- eller  

 tilbygninger  

 med henblik på indretning af et værelse eller lignende, påhviler Det Sociale  

 Udvalg nærmere at undersøge, om en mere hensigtsmæssig eller økonomisk  

 afhjælpning af boligforholdene, eventuelt ved flytning, kan tilvejebringes.  

 Det  

 bør i denne forbindelse tages i betragtning, at boligen skal være egnet til  

 benyttelse gennem et længere tidsrum, og at udgifterne ved ændringen må anses  

 for rimelige i forhold til de opnåede brugsmæssige fordele.
Efter cirkulærets punkt 1  

 lægges der bl.a. vægt på boligens handicapegnethed.
Adgangsvejene er en del  

 af  

 spørgsmålet om handicapegnethed.
Således er der tale om et kriterium der kan  

 lægges vægt på, ved afgørelsen om hvorvidt der kan ydes støtte efter  

 bistandslovens § 59 til netop denne ejendom.
 Ankestyrelsen vurderer, at  

 der på baggrund af ovenstående og de på afgørelsestidspunktet foreliggende  

 oplysninger kunne gives afslag på den ansøgte hjælp efter bistandslovens §  

 59,  

 til denne ejendom, og Ankestyrelsen finder ikke grundlag for at ændre Det  

 Sociale Ankenævns afgørelse.
 ...
 Ankestyrelsen er derefter  

 enig i Ankenævnets anmodning til Hasle Kommunalbestyrelse om fortsat i samråd  

 med Dem, under hensyntagen til Deres behov for at bo på landet med plads til  

 Deres familie m.v., at søge at tilvejebringe en løsning, herunder særligt om  

 der under hensyntagen til at De nu har boet på ejendommen i ca. 1 år, er  

 grundlag for at foretage et nyt skøn for så vidt angår beliggenheden af  

 ejendommen på x-vej.
..." A klagede til mig over  

 myndighedernes afgørelser og gjorde bl.a. gældende at sagen drejede sig om  

 hvorvidt han som handicappet havde mulighed for frit at vælge bolig.  

 Afslagene  

 var alene begrundet i boligens landlige beliggenhed.
A anførte at han var  

 uforstående over for at beliggenheden kunne være et argument for at afslå  

 hjælp  

 til ændring af boligen.
A lagde vægt på at han var bevilget en hjælpeordning  

 med 25½ time pr. døgn - hvilket betød at der altid ville være en person ved  

 hans side.
A havde boet i ejendommen siden november 1995 og havde oplevet en  

 efter danske forhold streng sne- og isvinter.
Han havde klaret vinteren uden  

 andre problemer end dem han ellers ville havde haft, og var hverken syg eller  

 havde behov for læge, hjemmesygeplejerske eller hospital.
 I anledning af klagen  

 indhentede jeg udtalelser fra Hasle Kommune, Det Sociale Ankenævn for  

 Bornholms  

 Amt og Den Sociale Ankestyrelse.
Mens jeg afventede  

 udtalelserne fra myndighederne, underrettede Hasle Kommune mig om at kommunen  

 -  

 efter at have behandlet ansøgningen på ny - den 2. december 1996 fastholdt  

 afslaget om hjælp til boligændringer på ejendommen.
Voksen- og  

 Arbejdsmarkedsudvalget  

 i Hasle Kommune anførte bl.a. følgende i afgørelsen:
 "...
Handicappede personer vil i  

 nogle situationer have begrænsede muligheder i samfundet.
Er der behov for  

 massiv hjælp døgnet rundt, vil bl.a. boligens beliggenhed være af stor  

 betydning.
Udvalget er fortsat af den opfattelse, at graden af Deres handicap  

 og omfanget af behov for hjælp og pleje gør, at x-vej er en dårlig løsning af  

 Deres boligsituation.
De har en lang og uhensigtsmæssig privatvej, der ikke  

 ryddes for sne, og som fører ud til en mindre kommunal vej, hvor der kun sker  

 snerydning i begrænset omfang.
 Udvalget er opmærksom på  

 Deres ønske om at bo på landet, og finder også, at dette vil være muligt, i  

 en  

 bolig placeret op til en amtsvej, og vil fortsat tilbyde, at der, i  

 samarbejde  

 med Dem, søges fremskaffet en bolig på landet med en mere hensigtsmæssig  

 beliggenhed som en varig løsning på Deres boligforhold.
 Det er naturligvis glædeligt,  

 at vinteren 1995/96 er forløbet godt, og at De, med den personlige  

 hjælperordning efter Bistandsloven § 48, har haft mulighed for at hjælperne  

 blev, indtil afløsning kunne finde sted.
I 3 dage var al udkørsel  

 frarådet og mange små kommunale veje var lukkede.
Selv pansrede  

 mandskabsvogne  

 måtte opgive at køre.
Et sådant vejr er ikke noget særsyn på Bornholm, når  

 sne  

 og fygning lukker vejene.
 De er tilmeldt den kommunale  

 døgnpleje, som har pligt til at yde nødvendig hjemmesygepleje og pleje i  

 øvrigt, når ordningen med personlige hjælpere ikke fungerer, og dette kan  

 ikke  

 udføres forsvarligt, når det i tilfælde af snevejr ikke er muligt at komme  

 til  

 og fra ejendommen.
..." I brev af 23. december 1996  

 orienterede jeg A og de berørte myndigheder om at jeg efter de regler der  

 gælder for ombudsmandens virksomhed, ikke kan behandle afgørelser der kan  

 ændres af en højere administrativ myndighed, før den højere myndighed har  

 truffet afgørelse i sagen.
Jeg kunne derfor ikke behandle en eventuel klage  

 over Hasle Kommunes nye afgørelse før de administrative klagemuligheder var  

 udnyttet.
Jeg orienterede endvidere om at jeg endnu ikke havde modtaget  

 udtalelserne fra myndighederne vedrørende A's første klage.
Den 28. december 1996 klagede  

 A til ankenævnet over kommunens nye afgørelse.
På et møde den 3. marts 1997  

 ændrede Det Sociale Ankenævn kommunens afgørelse og skrev følgende:
 "...
 Ud fra de oplysninger, der  

 foreligger i Deres sag, fandt nævnet, at De har krav på bevilling af  

 boligindretning i ejendommen på x-vej i et nærmere af Hasle  

 Kommunalbestyrelse  

 fastsat omfang.
 Nævnet lagde ved behandlingen  

 af sagen vægt på, at Hasle Kommunalbestyrelses skøn over hensigtmæssigheden  

 af  

 den ansøgte boligindretning må betragtes som åbenbart urimeligt, idet man  

 ikke  

 har tillagt det betydning, at De siden 1. september 1995 har boet på denne  

 adresse uden nogen problemer, der har kunnet tillægges ejendommens relativt  

 afsides beliggenhed.
 Der er derfor efter nævnets  

 opfattelse ikke grundlag for at fastholde det tidligere udøvede skøn  

 vedrørende  

 betydningen af boligens beliggenhed.
Nævnet ændrede således  

 kommunalbestyrelsens afgørelse, og hjemviste den til kommunalbestyrelsens  

 videre foranstaltning for så vidt angår omfanget af den hjælp, der skal ydes  

 til boligindretning." Den 17. marts 1997 klagede  

 Hasle Kommune til Ankestyrelsen over ankenævnets afgørelse.
Den 15. april  

 1997  

 afslog Ankestyrelsen at behandle sagen idet styrelsen vurderede at sagen  

 hverken havde generel eller principiel betydning.
På baggrund af at det sociale  

 ankenævn ved sin afgørelse af 3. marts 1997 gav A medhold i at han havde et  

 krav på bevilling af boligindretning efter bistandsloven § 58, besluttede jeg  

 ikke at foretage mig videre i sagen vedrørende de tidligere afgørelser fra  

 Hasle Kommune, Det Sociale Ankenævn for Bornholms Amt og Den Sociale  

 Ankestyrelse.
Jeg bad dog Hasle Kommune underrette mig om kommunens  

 beslutning  

 om omfanget af hjælp til boligindretning.
 I brev af 11. august 1997  

 meddelte Hasle Kommune at kommunen havde godkendt boligændringer på  

 ejendommen  

 for i alt 146.606,87 kr.
