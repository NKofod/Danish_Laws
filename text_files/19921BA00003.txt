Nr BSF 3 Forslag til folketingsbeslutning om oprettelse af en fond til støtte for  

 lokale radio- og tv-stationer Fremsat af Pernille Frahm (SF) Gade (SF) Birthe Hansen (SF) Gert Petersen  

 (SF) den 8. oktober 1992 Folketinget pålægger regeringen at fremsætte forslag til lov om oprettelse af en fond til støtte for lokale radio- og tv-stationer.
 Fonden bevilges et startbeløb på 10 mio. kr. på finansloven for 1993.
 Lovforslaget skal bl.a. indeholde regler om:
a.
Fondens videre finansiering b.
Fondens bestyrelses sammensætning c.
Tilskud til lokal radio- og tv-virksomhed fra fonden.
Bemærkninger til forslaget Allerede før nedlæggelsen af Lokalradiofonden var der problemer med  

 finansiering af især ikkekommercielle radio- og tv-stationers virksomhed.  

 Efter nedlæggelsen af denne fond er problemet af gode grunde vokset, og mange  

 små radiostationer må dreje nøglen om.
 Det er forslagsstillernes holdning, at de lokale medier er et vigtigt led  

 i den demokratiske dialog mellem borgere og beslutningstagere, og at disse  

 medier har ladet grupper af mennesker få et talerør, som de ellers ikke havde  

 mulighed for at få.
 Det er ligeledes forslagsstillernes holdning, at det skal være muligt at  

 lave lokalradiovirksomhed uden at være forretningsmand m/k, og at det også er  

 en offentlig opgave at sikre de lokale mediers overleven på lokal basis.
 Forslagsstillerne forestiller sig, at støtte fra fonden kan tildeles efter  

 en 50-50-ordning mellem fonden og andre midler, offentlige eller private.
