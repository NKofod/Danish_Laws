Det  

 fremgår af medlemmets ledighedserklæring af 10. oktober 2002 efter endeligt  

 ophør som selvstændig at hun havde haft sidste arbejdsdag den 13. oktober  

 2002  

 og var tilmeldt arbejds-formidlingen den 14. oktober 2002. Der var tale om et  

 autoværksted med reparation, køb og salg af biler.
Medlemmets arbejde havde  

 bestået i kontorarbejde, administration, regnskab, bogføring, hente  

 reservedele  

 og kundebefordring.
Der havde været tale om selvstændig hovedbeskæftigelse i  

 37  

 timer om ugen.
Virksomheden fortsattes af ægtefællen.
Det er  

 siden oplyst at den 23. april 2002 blev en person ansat som mekaniker i  

 virksomheden.
Der havde ikke tidligere været ansatte i virksomheden.
Først  

 1/2  

 år efter overtog mekanikeren med-lemmets arbejdsopgaver idet medlemmets  

 ægtefælle ville være sikker på at mekanikeren var den rigtige mand til at  

 overtage virksomheden.
Det var aftalt at mekanikeren skulle overtage  

 virksomheden den 1. maj 2004.
 Direktoratet  

 traf afgørelse om at medlemmet ikke kunne anses for ophørt ved sin udtræden  

 af  

 virksomheden den 14. oktober 2002 hvorfor hun ikke havde ret til dagpenge fra  

 denne dato.
 Direktoratet  

 henviste til § 11, stk. 1, i bekendtgørelsen om ophør med udøvelse af  

 selvstændig virksomhed som hovedbeskæftigelse hvorefter et medlem der  

 udtræder  

 af en mindre virksomhed, kan anses for ophørt mere end midlertidigt hvis  

 lønudgiften i hvert af de 2 seneste, hele regnskabsår har været på et beløb  

 der  

 er mindre end 2 gange mindstesatsen på ophørstidspunktet, og medlemmet kan  

 dokumentere at det personlige arbejde fuldt ud er overtaget mere end  

 midlertidigt  

 af nyansat arbejdskraft bortset fra ægtefælle, samlever eller umyndige børn.
 Direktoratet  

 lagde vægt på at der i tilknytning til medlemmets udtræden den 14. oktober  

 2002  

 ikke blev ansat en ny medarbejder til at overtage hendes arbejdsopgaver idet  

 den nye medarbejder ifølge ansættelseskontrakten blev ansat som mekaniker og  

 ikke til at varetage medlemmets arbejds-opgaver, og idet mekanikeren blev  

 ansat  

 ca. 6 måneder før medlemmet udtrådte af virksomheden.
 Det  

 forhold at den nye medarbejder skulle overtage virksomheden den 30. april  

 2004,  

 og at han først overtog medlemmets arbejdsopgaver 1/2 år efter at han var  

 blevet ansat fordi medlemmets ægtefælle ville være sikker på at medarbejderen  

 var den rigtige person til at overtage virksomheden, kunne ikke føre til et  

 andet resultat.
 Direktoratet  

 fandt ikke at medlemmet havde dokumenteret at opfylde nogen af de øvrige  

 regler  

 om udtræden af en ægtefælles virksomhed.
Ankenævnet  

 traf afgørelse om at medlemmet den 14. oktober 2002 ved sin ledigmelding og  

 udtræden af ægtefællens selvstændige virksomhed ansås for at opfylde  

 betingelsen for at kunne anses for ophørt mere end midlertidigt med  

 selvstændig  

 hovedbeskæftigelse - at hendes personlige arbejde fuldt ud var overtaget mere  

 end midlertidigt af nyansat arbejdskraft.
Medlemmet havde derfor ret til  

 dagpenge fra den 14. oktober 2002.
Ankenævnet  

 lagde vægt på at den nyansatte mekaniker blev ansat med virkning fra den 23.  

 april 2002 med henblik på at overtage medlemmets hvilket var gennemført den  

 13.  

 oktober 2002. Nævnet havde ikke noget at indvende imod at der gik ca. 1/2 år  

 før den nyansatte mekaniker overtog medlemmets arbejdsopgaver hvilket både  

 skyldtes at den nyansatte mekaniker skulle sætte sig ind i arbejdsopgaverne,  

 og  

 at medlemmets ægtefælle ville være sikker på at den nyansatte var den rigtige  

 til at overtage virksomheden.
I denne forbindelse bemærkede nævnet at det  

 ikke  

 fremgik af § 11, stk. 1, i bekendtgørelsen om ophør med udøvelse af  

 selvstændig  

 virksomhed som hovedbe-skæftigelse at der skulle være samtidighed mellem den  

 nyansattes tiltræden og overtagelsen af den udtrædende ægtefælles  

 arbejdsopgaver.
 Som en  

 konsekvens af at ankenævnet fandt at § 11, stk. 1, i bekendtgørelsen om ophør  

 med udøvelse af selvstændig virksomhed som hovedbeskæftigelse ikke krævede  

 samtidighed mellem den nyansattes tiltræden og overtagelsen af den udtrædende  

 ægtefælles arbejdsopgaver - fandt nævnet at 6 måneders fristen i § 11, stk.  

 2,  

 skulle regnes fra det tidspunkt hvor den nyansatte overtog medlemmets  

 arbejdsopgaver således at den nyansatte reelt fik de 6 måneder til at vise om  

 overtagelsen var reel.
 Ankenævnet  

 ændrede således direktoratets afgørelse.
Ægtefælleudtræden, selvstændig virksomhed som  

 hovedbeskæftigelse, personlige arbejde, nyansat arbejdskraft, autoværksted Ankenævnet har behandlet Deres klage på vegne af  

 xxx, cpr.nr. xxx, på møde den 25. september 2003.
Nævnet traf følgende A  

 F G Ø R E L S E Deres klient anses for den 14. oktober 2002 ved  

 sin ledigmelding og udtræden af ægtefællens selvstændige virksomhed at  

 opfylde  

 betingelsen for at kunne anses for ophørt mere end midlertidigt med  

 selvstændig  

 hovedbeskæftigelse om at hendes personlige arbejde fuldt ud er overtaget mere  

 end midlertidigt af nyansat arbejdskraft.
Deres klient har derfor ret til  

 dagpenge fra den 14. oktober 2002.
BEGRUNDELSE Ankenævnet lægger til grund at - Deres klient havde sidste arbejdsdag i sin  

 ægtefælles selvstændige virksomhed den 13. oktober 2002, - Deres klient tilmeldte sig arbejdsformidlingen  

 den 14. oktober 2002, - Deres klients ægtefælles selvstændige  

 virksomhed var et autoværksted med reparation, køb og salg af biler, - Deres klients arbejde bestod i kontorarbejde,  

 administration, regnskab, bogføring, hente reservedele og kundebefordring, - der var tale om selvstændig hovedbeskæftigelse  

 i 37 timer om ugen, - virksomheden fortsattes af Deres klients  

 ægtefælle, - der den 23. april 2002 blev ansat en mekaniker  

 i virksomheden, - der ikke tidligere havde været ansatte i  

 virksomheden, - mekanikeren ca. 1/2 år efter overtog Deres  

 klients arbejdsopgaver idet Deres klients ægtefælle ville være sikker på at  

 mekanikeren var den rigtige mand til at overtage virksomheden hvilket skulle  

 ske den 1. maj 2004.
 Det fremgår af reglerne at et medlem der  

 udtræder af en mindre virksomhed, kan anses for ophørt mere end midlertidigt  

 hvis lønudgiften i hvert af de 2 seneste, hele regnskabsår har været på et  

 beløb der er mindre end 2 gange mindstesatsen på ophørstidspunktet, og  

 medlemmet kan dokumentere at det personlige arbejde fuldt ud er overtaget  

 mere  

 end midlertidigt af nyansat arbejdskraft bortset fra ægtefælle, samlever  

 eller  

 umyndige børn.
 Ankenævnet finder at Deres klient opfylder denne  

 bestemmelse.
 Ankenævnet lægger vægt på at da mekanikeren var  

 den første ansatte i virksomheden, opfylder Deres klient betingelsen om at  

 den  

 samlede lønudgift i hvert af de 2 seneste, hele regnskabsår har været på et  

 beløb der er mindre end 2 gange mindstesatsen på ophørstidspunktet.
Ankenævnet lægger videre vægt på at den  

 nyansatte mekaniker blev ansat med virkning fra den 23. april 2002 med  

 henblik  

 på at overtage Deres klients arbejdsopgaver hvilket var gennemført den 13.  

 oktober 2002. Nævnet har ikke noget at indvende imod at der gik ca. 1/2 år  

 før  

 den nyansatte mekaniker overtog deres klients arbejdsopgaver hvilket både  

 skyldtes at den nyansatte mekaniker skulle sætte sig ind i arbejdsopgaverne,  

 og  

 at Deres klients ægtefælle ville være sikker på at den nyansatte var den  

 rigtige til at overtage virksomheden.
I denne forbindelse skal nævnet bemærke  

 at det ikke fremgår af § 11, stk. 1, i bekendtgørelsen om ophør med udøvelse  

 af  

 selvstændig virksomhed som hovedbeskæftigelse at der skal være samtidighed  

 mellem den nyansattes tiltræden og overtagelsen af den udtrædende ægtefælles  

 arbejdsopgaver.
 Som en konsekvens af at ankenævnet finder at §  

 11, stk. 1, i bekendtgørelsen om ophør med udøvelse af selvstændig virksomhed  

 som hovedbeskæftigelse ikke kræver samtidighed mellem den nyansattes  

 tiltræden  

 og overtagelsen af den udtrædende ægtefælles arbejdsopgaver - finder nævnet  

 at  

 6 måneders fristen i § 11, stk. 2, skal regnes fra det tidspunkt hvor den  

 nyansatte overtager medlemmets arbejdsopgaver således at den nyansatte reelt  

 får de 6 måneder til at vise om overtagelsen er reel.
Ankenævnet henviser til Beskæftigelsesministeriets bekendtgørelse nr.  

 799 af 24. september 2002 af lov om arbejdsløshedsforsikring m.v. § 57, stk.  

 1  

 og stk. 3, og Arbejdsdirektoratets bekendtgørelse nr. 165  

 af 13. marts 2001 om ophør med udøvelse af selvstændig virksomhed som  

 hovedbeskæftigelse § 11, stk. 1, og stk. 2.
 Ankenævnet ændrer således direktoratets  

 afgørelse af 10. februar 2003.
På  

 ankenævnets vegne xxx De kan læse om afgørelsens faktiske og retlige  

 grundlag på de følgende sider.
 Kopi til:
xxx Arbejdsdirektoratet 1.  

 Sagsforløb Direktoratet fremstiller sagen på følgende måde,  

 henvendt til Deres klient:
 "Det fremgår af sagen, at De og Deres ægtefælle  

 driver et autoværksted med reparation og køb og salg af biler.
 På AR 267 har De blandt andet oplyst, at De  

 endeligt er ophørt med drift af selvstændig virksom-hed, at De havde sidste  

 arbejdsdag den 13. oktober 2002, at virksomheden har været Deres  

 hovedbeskæftigelse, og at virksomheden fortsættes af Deres ægtefælle.
 De har supplerende oplyst, at Deres personlige  

 arbejdsopgaver i virksomheden er kontorarbejde, administration, regnskab,  

 bogføring, hente reservedele og kundebefordring.
 Deres revisor har i brev af 8. oktober 2002  

 oplyst til a-kassen, at Deres opgaver er overtaget af en nyansat medarbejder,  

 som inden for en kort periode skal overtage forretningen fra Deres ægtefælle.
Deres revisor har i brev af 21. oktober 2002  

 oplyst, at Deres ægtefælles arbejdsopgaver ikke er blevet ændret ved Deres  

 udtræden af virksomheden, og at som altovervejende hovedregel har den  

 nyansatte  

 påtaget sig Deres opgaver i virksomheden.
Oplæring af ny medarbejder i  

 bogholderi foretages af revisor.
 Deres revisor har i brev af 31. oktober 2002  

 oplyst, at Deres daglige arbejdsopgaver fordeler sig således:
 11/2 timer på kontorarbejde, 2 timer på regnskab  

 og bogføring, og 21/2 timer anvender De på at hente reservedele, og De  

 anvender  

 11/2 timer på kundebefordring.
Den nyansatte har overtaget kontorarbejdet samt  

 regnskab og bogføring.
Med hensyn til kunde-befordring indregistrerer firmaet  

 en ekstra låne-bil til kunderne, og man har aftalt faste leverings-dage af  

 reservedele med grossisterne.
Der vil dog i mindre omfang være kørsel efter  

 reservedele til straks- reparationer.
Den 8. november 2002 har Deres a-kasse truffet  

 afgørelse om, at De ikke har ret til dagpenge.
A-kassen har vurderet, at § 11  

 i  

 den dagældende bekendtgørelse nr. 165 af 13. marts 20001 ikke er opfyldt, da  

 den nyansatte inden for en kort periode skal overtage hele virksomheden, og  

 a-kassen mener derfor, at han er blevet ansat for en tidsbegrænset periode.  

 A-kassen finder heller ikke, at De opfylder nogle af de andre  

 ophørsbetingelser  

 i bekendtgørelsen.
Deres revisor har den 11. november 2002 klaget  

 over a-kassens afgørelse.
I klagen har Deres revisor anført, at der vil gå  

 omkring 2 år, før den nye medarbejder overtager virksomheden, og I finder at  

 have dokumenteret, at alle Deres arbejdsopgaver i virksomheden er bortfaldet  

 mere end midlertidigt, samt at de personlige arbejdsopgaver i virksomheden  

 overtages mere end midlertidigt af anden arbejdskraft.
Deres revisor har i brev af 22. november 2002  

 sendt en kopi af ansættelseskontrakten og overdragelsesaftalen.
Heraf  

 fremgår,  

 at Henrik Jensen er startet i virksomheden den 23. april 2002 som mekaniker,  

 og  

 at virksomheden skal overtages den 30. april 2004.
Deres revisor har den 29. november 2002 oplyst,  

 at der er gået cirka 1/2 år, inden Henrik Jensen har overtaget Deres opgaver,  

 men at dette skyldes, at Deres ægtefælle ville være sikker på, at Henrik  

 Jensen  

 var den rigtige mand til at overtage virksomheden.
Det er derfor, han blandt  

 andet ikke er blevet involveret i styringen af bogholderi m.v. [inden man var  

 sikker på at sammenarbejdet kunne fungere godt.
Ankenævnets sekretariat.] Der  

 er ikke udbetalt løn for de seneste 2 år, og Henrik Jensen er den første  

 ansatte Deres ægtefælle har.
 A-kassen har den 20. december 2002 fastholdt sin  

 afgørelse, hvorfor a-kassen har sendt Deres sag til Arbejdsdirektoratet.
I oversendelsesbrevet til direktoratet har  

 a-kassen blandt andet oplyst, at den ikke finder, at der er samtidighed  

 mellem  

 den nyansatte, der ansættes den 23. april 2002 og Deres udtræden den 14.  

 oktober 2002." Sekretariatet er med den anførte tilføjelse enig  

 i fremstillingen.
2.  

 Direktoratets afgørelse Direktoratet traf den 10. februar 2003 følgende  

 afgørelse:
 "Den 27. december 2002 har direktoratet  

 modtaget Deres klage over en afgørelse, som xxx har truffet den 8. november  

 2002.
 Direktoratet har nu behandlet Deres sag og har  

 truffet følgende afgørelse:
Afgørelse De kan ikke anses for ophørt ved Deres udtræden  

 af virksomheden den 14. oktober 2002.
 De har derfor ikke ret til dagpenge fra denne  

 dato.
Begrundelse Da De har arbejdet i en virksomhed, som  

 fortsættes af Deres ægtefælle, er Deres ret til dagpenge betinget af, at De  

 opfylder kravene for at kunne anses for ophørt mere end midlertidigt med  

 arbejdet i virksomheden, jf. § 57, stk. 1, 1. pkt., og § 57, stk. 3 i lov om  

 arbejdsløshedsforsikring, jf. seneste lovbekendtgørelse nr. 799 af 24.  

 september 2002.
 De kan anses for mere end midlertidigt ophørt  

 med arbejdet i Deres ægtefælles virksomhed, hvis De opfylder en af  

 betingelserne i direktoratets dagældende bekendtgørelse nr. 165 af 13. marts  

 2001 om ophør med udøvelse af selvstændig virksomhed som hovedbeskæftigelse  

 (ophørsbekendtgørelsen).
 Det fremgår af § 11 i bekendtgørelsen, at et  

 medlem, der udtræder af en mindre virksomhed, kan anses for ophørt mere end  

 midlertidigt, hvis lønudgiften i hvert af de 2 seneste hele regnskabsår har  

 været på et beløb, der er mindre end 2 gange mindstesatsen på  

 ophørstidspunktet, og medlemmet kan dokumentere, at det personlige arbejde  

 fuldt ud er overtaget mere end midlertidigt af nyansat arbejdskraft, bortset  

 fra ægtefælle, samlever eller umyndige børn.
 Ved afgørelsen har direktoratet lagt vægt på, at  

 der i tilknytning til Deres udtræden af virksomheden den 14. oktober 2002  

 ikke  

 blev ansat en ny medarbejder til at overtage Deres opgaver, at xxx ifølge  

 ansættelseskontrakten blev ansat som mekaniker og ikke til at varetage Deres  

 arbejdsopgaver, og at xxx blev ansat ca. 6 måneder før De udtrådte af  

 virksomheden.
 Det forhold, at xxx skal overtage virksomheden  

 den 30. april 2004, og at han først overtog Deres tilbageværende  

 arbejdsopgaver  

 1/2 år efter, at han var blevet ansat, fordi Deres ægtefælle vil være sikker  

 på, at xxx var den rigtige person til at overtage virksomheden, kan ikke føre  

 til et andet resultat.
 Direktoratet finder ikke, at De har dokumenteret  

 at opfylde nogle af de øvrige regler om udtræden af en ægtefælles virksomhed  

 i  

 bekendtgørelsens kapitel 2. Direktoratet skal i den forbindelse gøre  

 opmærksom  

 på, at udtrædelsesbestemmelserne i ophørsbekendtgørelsens kapitel 2 er  

 udtømmende.
 Spørgsmålet om at være udtrådt af en ægtefælles  

 virksomhed afgøres således ikke alene på grundlag af, om et medlem rent  

 faktisk  

 ikke længere beskæftiger sig med virksomhedens drift, men også på grundlag  

 af,  

 om de formelle betingelser i lovens § 57, stk. 3, og ophørsbekendtgørelsens  

 kapitel 2 er opfyldt.
De kan således ikke anses for ophørt mere end  

 midlertidigt med det personlige arbejde i Deres ægtefælles selvstændige  

 virksomhed den 14. oktober 2002, og De har derfor ikke ret til dagpenge pr.  

 denne dato." 3.  

 Klagen til ankenævnet Ved indankningen den 24. februar 2003 fremsendte  

 xxx en erklæring af følgende indhold:
"ERKLÆRING TIL ARBEJDSDIREKTORATET Undertegnede erklærer hermed at overtaget xxx  

 arbejdsopgaver i forretningen xxx.
 Inden den endelige overtagelse af  

 arbejdsopgaverne er jeg blevet oplært, dels som mekaniker og dernæst med de  

 administrative ting, idet jeg har været væk fra branchen i 1 år inden  

 ansættelsen hos xxx.
Odense, den 20. februar 2003 xxx sign." 4.  

 Direktoratets bemærkninger til klagen Direktoratet udtalte den 6. marts 2003:
 "Direktoratet sender hermed brev af 24.  

 februar 2003 fra xxx, som direktoratet har opfattet som en klage over  

 afgørelsen af 10. februar 2003.
 Der er ikke kommet nye oplysninger, der giver  

 direktoratet anledning til at ændre afgørelsen.
 Bilagsfortegnelse og alle bilag i sagen  

 vedlægges.
Kopi af brevet er sendt til registreret xxx og  

 a-kassen." 5.  

 Nyt efter klagen Intet 6.  

 Regler Beskæftigelsesministeriets  

 bekendtgørelse nr. 799 af 24. september 2002 af lov om  

 arbejdsløshedsforsikring  

 m.v.
 §  

 57.  

  

  

 Dagpenge kan kun udbetales til et medlem, som  

 er ledigt...
 Stk.  

 2...
Stk.  

 3.  

  

  

 En selvstændig erhvervsdrivende anses for  

 ledig, når hans personlige arbejde i virksomheden er ophørt mere end  

 midlertidigt.
Nærmere regler om, hvornår en selvstændig erhvervsdrivendes  

 personlige arbejde i virksomheden anses for ophørt mere end midlertidigt,  

 fastsættes af direktøren for Arbejdsdirektoratet efter forhandling med  

 Landsarbejdsrådet.
Arbejdsdirektoratets  

 bekendtgørelse nr. 165 af 13. marts 2001 om ophør med udøvelse af selvstændig  

 virksomhed som hovedbeskæftigelse §  

 11.  

  

  

 Et medlem, der sammen med ægtefællen driver en  

 virksomhed, hvor den samlede lønudgift i hvert af de 2 seneste, hele  

 regnskabsår har været på et beløb, der er mindre end 2 gange mindstesatsen på  

 ophørstidspunktet, kan anses for ophørt mere end midlertidigt, når medlemmet  

 dokumenterer, at det personlige arbejde fuldt ud er overtaget mere end  

 midlertidigt af nyansat arbejdskraft, bortset fra ægtefælle, samlever eller  

 umyndige børn.
Stk.  

 2.  

  

  

 Ophører den nye arbejdskraft inden for 6  

 måneder, uden at stillingen genbesættes, anses medlemmet for at have  

 genoptaget  

 arbejdet i ægtefællens virksomhed fra dette tidspunkt, medmindre medlemmet nu  

 opfylder en af de øvrige ophørsbetingelser i denne bekendtgørelse.
Hvis den  

 nye  

 arbejdskraft ophører inden for 6 måneder efter ansættelsen, er medlemmet  

 forpligtet til at oplyse kassen herom.
