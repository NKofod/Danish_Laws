Socialministeriet påpeger, at der ikke er hjemmel til at lade  

 hjemmehjælpsmodtageres økonomiske evne indgå i vurderingen af behovet for  

 hjemmehjælp.
Der er heller ikke hjemmel til at tage hensyn til modtagerens  

 mulighed for hjælp fra pårørende, der ikke er omfattet af modtagerens  

 husstand.
Efter bistandslovens § 53 ydes varig hjemmehjælp som bistand til det  

 huslige arbejde og de personlige fornødenheder, som en person p. gr. af en  

 vedvarende lidelse eller svækkelse ikke kan udføre på egen hånd.
Iflg.  

 bistandslovens § 55 kræves der ikke betaling for varig hjemmehjælp.  

 Hjemmehjælpsreglerne er uddybet i Socialministeriets cirkulære af 30. oktober  

 1980 om praktisk bistand i hjemmet efter bistandsloven.
 Ved tildeling/udmåling af varig hjemmehjælp skal kommunen vurdere  

 modtagerens helbredsmæssige muligheder for selv at løse de nævnte opgaver.
I forbindelse med omlægningerne af hjemmehjælpen er ministeriet blevet  

 opmærksom på, at nogle kommuner ved vurderingen af behovet for hjemmehjælp  

 til den enkelte tager hensyn til modtagerens økonomi og mulighed for hjælp  

 fra pårørende, der ikke er omfattet af modtagerens husstand.
Disse kommuner  

 har henvist til ordene : Hjælpen ydes efter behov og under hensyn til den  

 enkelte modtagers egne evner og muligheder - i pkt.11 i Socialministeriets  

 cirkulære af 30. oktober 1980 om praktisk bistand i hjemmet efter  

 bistandsloven.
Den nævnte bestemmelse giver ikke mulighed for at lade modtagerens  

 økonomiske evne indgå i vurderingen.
Der er ikke, da den varige hjemmehjælp  

 blev gratis, sket nogen ændring af dette forhold.
Pkt. 11 giver heller ikke  

 mulighed for at medregne hjælp fra pårørende eller venner.
Cirkulærets pkt. 5  

 gør op med, i hvilket omfang der kan tages hensyn til hjælp fra familie ved  

 udmåling af hjemmehjælp.
