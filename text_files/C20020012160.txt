Vejledning om prøveansættelser  

 for udenlandske  

 fysioterapeuter, der ikke er omfattet af EF´s generelle ordning  

 eller den nordiske overenskomst1) 1. Indledning Formålet med denne vejledning er at orientere om de  

 krav, Sundhedsstyrelsen stiller for at udstede begrænset og varig  

 autorisation som fysioterapeut, herunder om vilkår for  

 prøveansættelser.
Det fremgår af Sundhedsstyrelsens  

 "Vejledning om autorisation af ergoterapeuter og fysioterapeuter  

 uddannet i udlandet", at en positivt evalueret ansættelse som  

 fysioterapeut på sygehus/institution indgår som et  

 nødvendigt element i Sundhedsstyrelsens beslutningsgrundlag ved  

 udstedelsen af varig autorisation som fysioterapeut i Danmark til  

 fysioterapeuter, der ikke er omfattet af EF´s generelle ordning eller den  

 nordiske overenskomst.
Begrænset autorisation Begrænset autorisation som fysioterapeut til  

 prøveansættelser kan gives til ansøgere, der i udlandet  

 har gennemført en uddannelse, som Sundhedsstyrelsen vurderer kan  

 ligestilles med en dansk uddannelse til fysioterapeut.
I vurderingen  

 indgår redegørelse fra en institution, der uddanner  

 fysioterapeuter.
 Hvis ansøgers uddannelse bedømmes til ikke  

 fuldt ud, men næsten, at kunne ligestilles med en dansk  

 fysioterapeutuddannelse, stiller Sundhedsstyrelsen krav om, at ansøger  

 skal have bestået skriftlig prøve i fysioterapeutiske fag og  

 klinisk prøve i fysioterapi, før begrænset autorisation  

 kan udstedes.
Varig autorisation Varig autorisation som fysioterapeut kan gives til  

 ansøgere, som har:
en uddannelse, der kan ligestilles med en dansk  

 fysioterapeutuddannelse eller en uddannelse, som næsten kan ligestilles med en dansk  

 fysioterapeutuddannelse, bestået prøve i fysioterapeutiske fag  

 samt klinisk prøve i fysioterapi gennemført mindst 6 måneders  

 prøveansættelse med begrænset autorisation som  

 fysioterapeut på sygehus/institution med positiv evaluering bestået prøve ved en fysioterapeutuddannelse i  

 lovgivning og administrative forskrifter af betydning for udøvelse af  

 erhvervet som fysioterapeut.
Ansøger må selv skaffe sig  

 prøveansættelse, som kan foregå på sygehus eller  

 offentlig institution.
Sundhedsstyrelsen kan ikke pålægge  

 amtskommuner, Hovedstadens Sygehusfællesskab, kommuner eller andre at  

 ansætte personale uden om de normale ansættelsesprocedurer.  

 Styrelsen mener heller ikke, at dette er ønskeligt, idet udenlandske  

 fysioterapeuter skal ansættes på baggrund af et reelt behov for  

 fysioterapeutarbejdskraft i afdelingen og skal således ikke af  

 personalet opfattes som placeret i afdelingen.
2. Krav til deltagende ansættelsessted Det deltagende ansættelsessted skal opfylde  

 følgende betingelser:
overfysioterapeuten er ansvarlig for, at den udenlandske  

 fysioterapeut er under supervision.
Supervisionen skal varetages af en  

 fysioterapeut, der arbejder på samme sted (afdeling) som den  

 udenlandske fysioterapeut.
Det kan være afdelingens  

 uddannelsesansvarlige eller en fysioterapeut med tilsvarende kompetencer ansættelsesstedet skal være positivt interesseret og  

 gå aktivt ind i opgaven med at instruere og evaluere den udenlandske  

 fysioterapeut.
 Sundhedsstyrelsen mener ikke, at det vil være  

 hensigtsmæssigt eller muligt at inddrage praksissektoren eller  

 privathospitaler i prøveansættelser for udenlandske  

 fysioterapeuter.
3. Den udenlandske fysioterapeuts autorisations-, ansættelses- og  

 ansvarsforhold For at kunne påbegynde en  

 prøveansættelse med begrænset autorisation skal  

 ansøger have en udenlandsk fysioterapeutuddannelse, som er  

 bedømt som ligestillet med en dansk fysioterapeutuddannelse i niveau,  

 varighed og indhold.
Det betyder, at uddannelsen i alt væsentligt skal  

 svare til en dansk fysioterapeutuddannelse, hvilket ikke er ensbetydende med  

 et krav om, at uddannelsen skal være identisk med den danske.  

 Vægtningen af de enkelte fag vil ofte afspejle uddannelseslandets  

 kultur, befolkningens sammensætning, helbredsproblemer og  

 sygdomsmønstre.
Udenlandske fysioterapeuter skal ved  

 prøveansættelse have begrænset dansk autorisation som  

 fysioterapeut.
Denne vil være tidsmæssigt begrænset til 6  

 måneder, men kan forlænges til sammenlagt 18 måneder.
 Den begrænsede autorisation indebærer de samme  

 rettigheder og pligter for fysioterapeuten som en varig autorisation.
 Ansøger skal selv sende en ansøgning til  

 Sundhedsstyrelsen om begrænset autorisation vedlagt tilsagn om  

 ansættelse.
 Prøveansættelse med begrænset  

 autorisation sker i en stilling som fysioterapeut med  

 ansættelsesvilkår og aflønning efter gældende  

 overenskomst.
 Fysioterapeuten er underlagt sygehusets og afdelingens  

 ledelse samt de fagligt overordnede i relation til arbejdsregler,  

 administrativ instruks samt tjeneste- og vagtplaner for den  

 pågældende afdeling.
4. Ansættelsesperioderne og de fysiske rammer Ansættelsesperioderne skal være på  

 mindst 6 måneder.
Den udenlandske fysioterapeut skal sikres relevant  

 introduktion til afdelingen og have adgang til de samme faciliteter, som  

 stilles til rådighed for afdelingens øvrige fysioterapeuter i  

 samme charge.
Fysioterapeuten skal sikres samme adgang til  

 sekretærhjælp, kontorfaciliteter, omklædningsrum og  

 lignende.
Hensigten er netop, at den pågældende fysioterapeut  

 skal vurderes i den sammenhæng, der er gældende for en nyuddannet  

 fysioterapeut i det danske sygehusvæsen.
5. Formål for prøveansættelse Formålet for prøveansættelse er at  

 afprøve den udenlandske fysioterapeuts faglige kompetencer samt  

 erhvervskompetencen.
Afhængig af den udenlandske fysioterapeuts  

 kompetencer kan afdelingen vælge at lægge uddannelsesprogram for  

 sidste års fysioterapeutstuderende til grund for evalueringen.
Der skal  

 samtidig foretages en vurdering af, om fysioterapeuten behersker det danske  

 sprog på et sådant niveau, at den pågældende kan  

 kommunikere forsvarligt med patienter, pårørende, andet  

 sygehuspersonale m.fl.
5.1 Fysioterapeutfaglige kompetencer Fysioterapeuten skal i sin funktion demonstrere  

 kompetencer, der som minimum svarer til kompetencerne hos en nyuddannet  

 fysioterapeut.
Fysioterapeuten skal ved håndtering af kliniske  

 situationer kunne demonstrere, at den nødvendige teoretiske viden er  

 til stede og bliver anvendt, og at den kliniske situation håndteres  

 professionelt.
 Fysioterapeuten skal demonstrere dels faglige kompetencer  

 i teori og praksis dels erhvervskompetence, der tilsammen danner grundlag for  

 at planlægge, udføre, evaluere, dokumentere, formidle og udvikle  

 fysioterapi, og som er forudsætning for, at funktionen som  

 fysioterapeut principielt kan varetages i alle områder af  

 sundhedsvæsenet.
 Fysioterapeuten skal kunne udføre fysioterapi,  

 omfattende fysioterapeutens sundhedsfremmende, forebyggende, behandlende,  

 habiliterende og rehabiliterende opgaver med henblik på at udvikle,  

 styrke opretholde og genskabe optimal bevægelses- og funktionsevne hos  

 mennesker med det formål at fremme sundhed og livskvalitet samt  

 forebygge funktionstab og begrænsninger hos det enkelte menneske.
 Fysioterapeuten skal kunne udføre fysioterapi til  

 det enkelte menneske og grupper af mennesker i alle livsaldre, i samspil med  

 omgivelserne og med fokus på fritidsliv og miljø, herunder  

 arbejdsmiljø og ergonomi.
5.2 Andre kompetencer Kommunikation: Fysioterapeuten skal udvise  

 interesse for og søge åben dialog med kolleger, andre  

 samarbejdspartnere og patienter.
Fysioterapeuten skal udvise en passende grad  

 af indlevelsesevne, have respekt for samtalepartneren og kunne anerkende og  

 drage nytte af andres synspunkter.
Ved patientsamtaler og samtaler med  

 pårørende skal fysioterapeuten kunne agere relevant med  

 forståelse for situationen.
Professionel: Fysioterapeuten skal være  

 professionel, det vil sige kommunikere, tænke og handle som  

 fysioterapeut.
Kolleger, andre samarbejdspartnere og patienter skal på  

 fysioterapeutens væremåde og funktionsniveau kunne identificere  

 den pågældende som fysioterapeut.
6. Beskrivelse af forløbet og tilbagemelding til  

 Sundhedsstyrelsen Overfysioterapeuten eller den uddannelsesansvarlige  

 fysioterapeut gennemfører en introduktionssamtale og  

 justeringssamtaler, sidstnævnte som minimum hver tredje måned,  

 hvor forløbet samtidigt evalueres.
 Ved ansættelsens afslutning gennemgår  

 overfysioterapeuten eller den uddannelsesansvarlige fysioterapeut  

 ansættelsens forløb med den udenlandske fysioterapeut,  

 konfronterer denne med de evalueringsresultater, der er til rådighed,  

 og beskriver forløbet af prøveansættelsen på  

 Sundhedsstyrelsens checkliste og evalueringsskema (se afsnit 8).  

 Ansættelsesstedet kan vælge at lægge uddannelsesprogram for  

 sidste års fysioterapeutstuderende til grund for evalueringen.
Beskrivelsen skal indeholde en samlet vurdering og bl.a.  

 hvile på udsagn og andre tilkendegivelser fra kolleger, andre  

 samarbejdspartnere og patienter.
Evalueringen af fysioterapeutens skriftlige  

 og mundtlige kommunikationsevne (med patienter, pårørende,  

 kolleger og andre samarbejdspartnere), herunder sprogkundskaber i dansk, skal  

 attesteres af overfysioterapeuten.
I den forbindelse skal det samlede  

 personales bedømmelse af fysioterapeutens faglige, personlige og  

 almene kompetencer fremhæves.
 Sundhedsstyrelsen vil herefter foretage en konkret  

 vurdering af evalueringerne og på baggrund af disse afgøre,  

 hvorvidt fysioterapeuten - forudsat de øvrige krav er opfyldt - kan  

 gives varig autorisation.
 En negativ udtalelse fra overfysioterapeuten som  

 afsluttende evaluering af 6 måneders forløb kan  

 tilsidesættes, hvis et efterfølgende seks måneders  

 forløb evalueres positivt.
7. Klagemulighed Der kan klages over Sundhedsstyrelsens afgørelser  

 til Indenrigs- og Sundhedsministeriet, Slotholmsgade 10-12, 1216  

 København K.
Indenrigs- og Sundhedsministeriet kan tage stilling til  

 lovgrundlaget for afgørelsen, og til om sagsbehandlingsreglerne er  

 overholdt.
Ministeriet kan derimod ikke tage stilling til det sundhedsfaglige  

 skøn, som ligger til grund for afgørelsen.
8. Evalueringsskema Evalueringsskemaet (bilag 1) udfyldes af  

 prøveansættelsesstedets superviserende fysioterapeut på  

 baggrund af et 6 måneders ansættelsesforløb.  

 Overfysioterapeuten underskriver og sender skemaet til Sundhedsstyrelsen.
Sundhedsstyrelsen, den 20. november  

 2002 Jens Kristian Gøtrik /Karsten Bech Bilag 1 Evalueringsskema for 6 måneders  

 prøveansættelsesforløb for fysioterapeuter, som ikke er  

 omfattet af den Nordiske Overenskomst eller EF´s generelle ordning, med  

 henblik på at få varig autorisation.
Skemaet kan fås i  

 Sundhedsstyrelsen, på hjemmeside www.sst.dk eller ved direkte  

 henvendelse til styrelsen.
Fysioterapeutens navn CPR nr.
Statsborgerskab Prøveansættelsesperiode Sygehus/institution Afdeling Stillingsbetegnelse Overfysioterapeutens navn Har fysioterapeuten varetaget følgende funktioner: (ja/nej) individuel fysioterapeutisk undersøgelse og behandling fysioterapi på hold dokumentation af udførte fysioterapeutiske funktioner undervisning, vejledning og instruktion af patienter, andet personale  

 mv.
Har fysioterapeuten varetaget de for stillingen gældende funktioner  

 tilfredsstillende: (ja/nej) Fagligt  

 Hvis nej, angiv eksempler/begrundelser Kommunikationsmæssigt (patienter, pårørende,  

 personale)  

 Hvis nej, angiv eksempler/begrundelser Har kommunikationsvanskeligheder forhindret faglig funktion: (ja/nej).
Hvis ja, angiv eksempler/begrundelser Har fysioterapeuten fungeret i tværfaglige grupper eller teams:  

 (ja/nej) Har kommunikationsproblemer forhindret funktion i grupper eller teams Hvis ja, angiv eksempler/begrundelser Har fysioterapeuten samlet fungeret på et passende fagligt og  

 professionelt niveau: (ja/nej) Hvis nej, angiv eksempler/begrundelser Har fysioterapeuten samlet fungeret kommunikativt tilfredsstillende,  

 herunder med hensyn til danske sprogkundskaber: (ja/nej) Hvis nej, angiv eksempler/begrundelse Er prøveansættelsens gennemført tilfredsstillende:  

 (ja/nej) Hvis nej, angiv begrundelse/eksempler Eventuelle kommentarer til prøveansættelsens forløb  

 kan vedlægges på et selvstændigt ark.
Sted dato overfysioterapeuts underskrift 1)   Med EF´s generelle  

 ordning menes 1) Rådets direktiv 89/48/EØF af 21. december 1988  

 om indførelse af en generel ordning for gensidig anerkendelse af  

 eksamensbeviser for kompetencegivende videregående uddannelse af mindst  

 3 års varighed, og med den nordiske overenskomst menes 2) Overenskomst  

 af 14. juni 1993 mellem Danmark, Finland, Island, Norge og Sverige om  

 fælles nordisk arbejdsmarked for visse personalegrupper inden for  

 sundhedsvæsenet og veterinærvæsenet (med senere  

 ændringer).
