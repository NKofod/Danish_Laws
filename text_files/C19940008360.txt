Direktoratet har i bekendtgørelse nr. 356 af 11. maj 1994 ændret  

 bekendtgørelse nr. 975 af 10. december 1993 om rådighed og selvforskyldt  

 ledighed.
Direktoratets vejledning nr. 200 af 10. december 1993 om rådighed  

 og selvforskyldt ledighed skal bl.a. som følge heraf justeres.
 Til § 2 har herefter følgende ordlyd:
Til § 2 Medlemmet skal følge de tilbud, der indgår i den individuelle  

 handlingsplan.
Det indgår som en del af handlingsplanen, at medlemmet kan  

 formidles arbejde, jf. § 6, mens medlemmet deltager i tilbud.
Medlemmet skal  

 dog under deltagelse i tilbud ikke søge arbejde og deltage i kurser, der  

 fremmer den målsætning, der er aftalt i handlingsplanen, medmindre medlemmet  

 deltager i et tilbud på 5 timer eller derunder om ugen og samtidig får  

 dagpenge.
 Medlemmet kan formidles arbejde, jf. § 6, i perioder, hvor medlemmet ikke  

 deltager i tilbud efter handlingsplanen, og medlemmet skal, jf. § 7, i  

 perioderne søge arbejde og deltage i kurser, der fremmer den målsætning, der  

 er aftalt i handlingsplanen.
 Hvis medlemmet ikke har en individuel handlingsplan, kan medlemmet  

 formidles arbejde, jf. § 6, og medlemmet skal søge arbejde og deltage i  

 kurser, jf. § 7.
 Som tilbud betragtes i denne sammenhæng tilbud efter en individuel  

 handlingsplan, der kan indgå i minimumsretten efter lov om en aktiv  

 arbejdsmarkedspolitik.
 Der henvises til Arbejdsministeriets vejledning om rådighedsforpligtelsen  

 i forbindelse med tilbud efter lov om en aktiv arbejdsmarkedspolitik.
 Til § 17 har herefter følgende ordlyd:
Til § 17 Medlemmet skal oplyse om en eventuel aftale om arbejde, uddannelse eller  

 planlagt ferie både til Arbejdsformidlingen og arbejdsløshedskassen.  

 Medlemmet har ikke en gyldig grund til at afslå et arbejde, hvis medlemmet  

 skal begynde det formidlede arbejde, før de nævnte begivenheder indtræder.  

 Medlemmet må derfor henvende sig til arbejdsgiveren, der afgør, om medlemmet  

 kan ansættes eller ej.
Et medlem kan formidles arbejde, når medlemmet har fået udarbejdet en  

 individuel handlingsplan.
Dette gælder også i tilfælde, hvor medlemmet  

 deltager i jobtræning, særligt tilrettelagte jobtræningsforløb eller  

 uddannelse uden at modtage dagpenge, eller hvor medlemmet får dagpenge efter  

 arbejdsløshedsforsikringslovens § 62 a.
Et medlem, der deltager i et tilbud,  

 som kombineres med orlov til uddannelse, jf. lov om orlov, skal dog ikke  

 kunne formidles arbejde i orlovsperioden.
Hvis et medlem deltager i et  

 AMU-kursus med kursusgodtgørelse, skal medlemmet heller ikke kunne formidles  

 arbejde i perioden.
Der henvises til Arbejdsministeriets vejledning om  

 rådighedsforpligtelsen i forbindelse med tilbud efter lov om en aktiv  

 arbejdsmarkedspolitik.
Det sidestilles med afslag, hvis medlemmet udebliver fra en samtale om  

 formidlet arbejde hos Arbejdsformidlingen eller arbejdsgiveren.
Det samme  

 gælder, hvis medlemmet handler på en måde, så arbejdsforholdet ikke kommer i  

 stand.
 I relation til reglerne om selvforskyldt ledighed betragtes orlov med  

 orlovsydelse efter lov om orlov ikke som et arbejdsophør.
Til § 23, stk. 1 Hvis medlemmet uden en gyldig grund afslår et formidlet arbejde, mens  

 medlemmet deltager i en uddannelse efter en individuel handlingsplan,  

 bortfalder tilbudet fra det tidspunkt, hvor medlemmet afslår det formidlede  

 arbejde.
 Hvis medlemmet uden en gyldig grund afslår et formidlet arbejde, mens  

 medlemmet deltager i jobtræning eller et særligt tilrettelagt  

 jobtræningsforløb, bortfalder tilbudet fra udløbet af det gældende  

 opsigelsesvarsel.
 Der henvises til Arbejdsministeriets vejledning om rådighedsforpligtelsen  

 i forbindelse med tilbud efter lov om en aktiv arbejdsmarkedspolitik.
 Til § 24 har herefter følgende ordlyd:
Til § 24 Hvis medlemmet har indgået en aftale om ansættelse, men ikke møder op den  

 første arbejdsdag, er der tale om et arbejdsophør.
En karantæne løber fra det tidspunkt, hvor både arbejdsgiveren og  

 medlemmet er frigjort fra ansættelsesforholdet.
Det vil typisk være det  

 tidspunkt, hvor der ikke længere udbetales løn.
Hvis medlemmet har sagt sit  

 arbejde op, men fortsætter i det samme eller et tilsvarende  

 ansættelsesforhold hos arbejdsgiveren i en kortere periode, løber karantænen  

 fra den endelige fratrædelse.
 Hvis medlemmet på samme tidspunkt og uden gyldig grund siger 2  

 deltidsstillinger op, kan medlemmet ikke få dagpenge i 5 uger fra det  

 tidspunkt, hvor der ikke længere udbetales løn i det første arbejdsforhold.
Stk. 3.  anvendes, hvis medlemmet bliver selvforskyldt  

 ledigt fra det arbejde, som medlemmet har orlov fra.
Karantænen regnes fra  

 det tidspunkt, hvor orloven ophører.
Hvis medlemmet umiddelbart efter ophøret  

 overtager varigt arbejde, får medlemmet dog ikke karantæne, jf. § 19, nr. 8.
 Medlemmet skal være opsagt af en grund, der ikke væsentligst skyldes  

 medlemmet, for at stk. 4 kan anvendes.
Medlemmet anses ikke for at have accepteret et for kort opsigelsesvarsel,  

 hvis medlemmet lægger sag an mod arbejdsgiveren for at få erstatning eller  

 godtgørelse, fordi opsigelsesvarslet ikke er overholdt.
I de situationer kan  

 der udbetales dagpenge med forbehold for tilbagebetaling, hvis medlemmmet  

 senere får tilkendt erstatning eller godtgørelse.
