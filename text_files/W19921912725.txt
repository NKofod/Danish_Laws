Fortsat ret til barseldagpenge, selvom lønmodtageren under sin  

 barselorlov påbegyndte et årskursus på Danmarks Lærerhøjskole 6 timer en gang  

 om ugen.
Dagpengene bortfaldt alene for undervisningsdagene.
 SAGSFREMSTILLING:
Kommunen traf afgørelse om, at retten til dagpenge bortfaldt, hvis  

 lønmodtageren under sin barselorlov påbegyndte et årskursus på Danmarks  

 Lærerhøjskole i 6 timer pr. uge.
Kommunen fandt ikke, at der var tale om  

 undervisning i begrænset omfang i henhold til dagpengelovens § 16, stk. 3.
Lønmodtageren var på barselorlov fra sin nuværende ansættelse, men ønskede  

 at videreuddanne sig ved at deltage i et ungdomsvejlederkursus for at  

 forbedre sine muligheder for at beholde sit job.
Undervisningen fandt sted  

 hver onsdag fra kl. 9 til kl. 15, og der var tale om et årskursus.
 AFGØRELSE:
Lønmodtageren havde fortsat ret til dagpenge under fravær på grund af  

 barsel, selvom hun startede på et årskursus på Danmarks Lærerhøjskole i 6  

 timer en gang pr. uge, idet undervisningen ansås for at være af begrænset  

 omfang og ikke kunne betragtes som genoptagelse af arbejdet.
Retten til  

 dagpenge bortfaldt dog for de dage i fraværsperioden, hvor lønmodtageren  

 deltog i undervisningen, jf. dagpengelovens § 16, stk. 3, nr. 4 og  

 Socialministeriets bekendtgørelse nr. 688 af 11. oktober 1991 § 16, stk. 1,  

 nr. 1.
 Dagpengeudvalget ændrede således kommunens afgørelse.
