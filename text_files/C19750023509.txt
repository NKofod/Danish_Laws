 I henhold til § 31, stk. 2, i justitsministeriets bekendtgørelse nr. 423  

 af 21. juni 1973 om fuldbyrdelse af frihedsstraf fastsættes følgende regler  

 om anvendelse af håndjern over for indsatte.
A.
Fællesregler.
 § 1.  Håndjern må kun anvendes, når forholdene gør det  

 absolut påkrævet, og når andre lempeligere midler har været forsøgt eller  

 åbenbart vil være utilstrækkelige.
 Stk. 2.  Der må kun anvendes håndjern af en type, der er  

 godkendt af direktoratet.
 § 2.  Anvendelse af håndjern må ikke udstrækkes  

 længere, end formålet gør det absolut påkrævet.
 Stk. 2.  Lægetilsyn skal normalt finde sted omgående.
 Stk. 3.  Indsatte, der er belagt med håndjern, skal  

 tilses af personalet med korte mellemrum, der i intet tilfælde må overstige  

 en time.
 § 3.  Der skal straks udfærdiges rapport om det  

 passerede på særlige rapportblanketter (D.f.k. 118), der rekvireres fra  

 statsfængslet i Nyborg.
 Stk. 2.  Ved hvert kvartals udløb indsendes genpart af  

 rapportblanketten til direktoratet.
B.
I stedet for anbringelse i sikringscelle.
 § 4.  Såfremt det er nødvendigt for at afværge truende  

 vold, betvinge voldsom modstand eller for at hindre selvmord eller anden  

 selvbeskadigelse, og umiddelbar hensættelse i sikringscelle ikke er mulig,  

 kan en indsat belægges med håndjern.
 Stk. 2.  Anvendelse af håndjern må kun under ganske  

 særlige omstændigheder udstrækkes ud over 24 timer.
§ 5.  Bestemmelse om anvendelse af håndjern træffes af  

 anstaltens vagthavende leder/arrestforvareren.
Hvis forholdene ikke tillader,  

 at man afventer lederens afgørelse, træffes bestemmelsen af overvagtmesteren,  

 eller hvis dette ikke er muligt, af vagtmesteren eller dennes stedfortræder  

 eller den tilstedeværende funktionær, som er ansvarlig for det pågældende  

 tjenesteområde.
Den vagthavende leder/arrestforvareren skal normalt omgående  

 underrettes om anvendelse af håndjern.
 Stk. 2.  For så vidt angår arresthusene skal  

 arrestinspektøren snarest muligt underrettes om anvendelse af håndjern.
 § 6.  Bestemmelse om ophør af anvendelse af håndjern  

 træffes af anstaltens vagthavende leder/arrestforvareren eller den, han  

 bemyndiger dertil.
C.
I forbindelse med visitation.
§ 7.  Hvis en indsat nægter at lade sig visitere i  

 nødvendigt omfang, og visitationen ikke kan gennemføres uden betydelig  

 magtanvendelse, kan vedkommende belægges med håndjern.
Kan visitationen  

 fortsat ikke gennemføres uden betydelig magtanvendelse, kan anvendelsen af  

 håndjern opretholdes, dog højst i 3 timer.
§ 8.  Bestemmelse om anvendelse af håndjern træffes af  

 anstaltens vagthavende leder/arrestforvareren eller den, han bemyndiger  

 dertil.
Hvis forholdene ikke tillader, at man afventer vedkommendes  

 afgørelse, træffes bestemmelsen af den tilstedeværende funktionær, som er  

 ansvarlig for det pågældende tjenesteområde.
 Stk. 2.  Reglerne i stk. 1 finder tilsvarende anvendelse  

 med hensyn til bestemmelse om ophør af anvendelse af håndjern.
D.
Under transport m.v.
 § 9.  Såfremt det er nødvendigt for at afværge truende  

 vold, betvinge voldsom modstand, for at hindre selvmord eller anden  

 selvbeskadigelse eller hindre undvigelse, kan indsatte under transport m.v.  

 belægges med håndjern.
 Stk. 2.  Under transport uden for institutionens område  

 skal håndjernene være skjult under den pågældendes klæder eller lignende,  

 såfremt diskretionshensyn taler derfor.
§ 10.  Bestemmelse om anvendelse af håndjern træffes  

 af anstaltens vagthavende leder/arrestforvareren eller den, han bemyndiger  

 dertil.
Hvis forholdene ikke tillader, at man afventer vedkommendes  

 afgørelse, træffes bestemmelsen af den tilstedeværende funktionær, som er  

 ansvarlig for det pågældende tjenesteområde.
 Stk. 2.  Reglerne i stk. 1 finder tilsvarende anvendelse  

 med hensyn til bestemmelse om ophør af anvendelse af håndjern.
E.
Ikrafttræden.
 § 11.  Cirkulæret træder i kraft den 1. januar 1976.
 Justitsministeriet, direktoratet for kriminalforsorgen, den 16. december  

 1975.
 H.H.Brydensholt.
 /J.Waagensen.
