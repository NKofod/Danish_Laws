Bekendtgørelse om ændring af bekendtgørelse om tilskud til fastholdelse og pleje af vådområder § 1 I bekendtgørelse nr. 605 af 14. juni 2007 om tilskud til fastholdelse og pleje af vådområder, som ændret ved bekendtgørelse nr. 171 af 10. marts 2008 og bekendtgørelse nr. 889 af 5. september 2008, foretages følgende ændringer:
 1. I § 11, stk. 2, indsættes som 2. pkt.:
 2. I § 11, stk. 3, 3. pkt., og stk. 6, nr. 5, ændres »i særlige tilfælde« til: »i særlige tilfælde og i tilfælde, hvor der er ansøgt om ændring af tilsagnsperiodens begyndelse i medfør af § 23 a,«.
 3. Efter § 23 indsættes:
»§ 23 a.
Uanset § 6 kan tilsagnshaver ansøge om FødevareErhvervs tilladelse til, at tilsagnsperioden for tilsagn om tilskud til fastholdelse og for tilsagn om tilskud til pleje, jf. § 14, begynder den 1. september i det kalenderår, hvor projektet er afsluttet.
En tilladelse bortfalder dog, hvis projektet ikke er afsluttet i det kalenderår, som ansøgningen vedrører, eller hvis projektet ikke er afsluttet samtidig med overholdelse af betingelserne vedrørende plantedækket i tilsagnsperioden, jf. § 11. Hvis en tilladelse bortfalder, vil tilsagnshaver være forpligtet efter tilsagnet for den oprindelige tilsagnsperiode.
 Stk. 2. Tilsagnshaver er forpligtet til uden ugrundet ophold skriftligt at give FødevareErhverv meddelelse om forhold, der medfører bortfald af en tilladelse til ændring af tilsagnsperiodens begyndelse.
Stk. 3. Ansøgning efter stk. 1 skal indgives på et særligt ansøgningsskema, der fås ved henvendelse til FødevareErhverv eller via FødevareErhvervs hjemmeside.
Ansøgningen skal være modtaget i FødevareErhverv senest den 31. august i det kalenderår, som ansøgningen vedrører, eller i tilfælde, hvor den 31. august er en lørdag, søndag eller mandag, den anden hverdag (lørdag ikke medregnet), der følger herefter.
Stk. 4. FødevareErhverv kan i særlige tilfælde dispensere fra den i stk. 3 anførte ansøgningsfrist.« 4. I § 34, stk. 6, ændres »stk. 1-5« til: »stk. 1-5 og stk. 8«.
 5. I § 34 indsættes som stk. 8:
»Stk. 8. FødevareErhverv kan bestemme, at tilsagn om tilskud for et areal bortfalder, hvis tilsagnshaver ikke opfylder sin underretningspligt efter § 23 a, stk. 2.« § 2 Bekendtgørelsen træder i kraft den 7. februar 2009.
