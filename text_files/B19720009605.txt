 I medfør af §§ 4 og 6, stk. 2 og 3, i lov nr. 291 af 18. juni 1969 om  

 tjenestemænd i staten, folkeskolen og folkekirken, samt aftale af 10. marts  

 1972 mellem økonomi- og budgetministeren og tjenestemændenes  

 centralorganisationer (ved Tjenestemændenes Fællesudvalg) om prøvetjenestens  

 længde fastsættes:
 § 1.  Ifølge tjenestemandslovens § 6, stk. 1, sker  

 første varige ansættelse som tjenestemand efter forudgående ansættelse på  

 prøve.
 § 2.  Ved genansættelse i tjenestemandsstilling af en  

 tidligere varigt ansat tjenestemand kan der af ansættelsesmyndigheden kræves  

 ansættelse på prøve, jfr. § 6.
 Stk. 2.  Ved en varigt ansat tjenestemands overgang til  

 tjenestemandsansættelse i en anden styrelse kan der af ansættelsesmyndigheden  

 kræves ansættelse på prøve, jfr. § 6, under forudsætning af, at der under  

 sådan prøveansættelse gives tjenestemanden tjenestefrihed i den hidtidige  

 styrelse, jfr. tjenestemandslovens § 58, stk. 1.
 § 3.  Ifølge tjenestemandslovens § 34, stk. 1, kan  

 ansættelse som dommer kun ske som varig ansættelse.
 Stk. 2.  Varig ansættelse i tjenestemandsstilling som  

 professor kan efter vedkommende ministers nærmere bestemmelse ske uden  

 forudgående ansættelse på prøve.
 Stk. 3.  Varig ansættelse af militære tjenestemænd kan  

 efter forsvarsministerens nærmere bestemmelse ske uden forudgående ansættelse  

 på prøve.
 Stk. 4.  Efter indstilling fra vedkommende minister kan  

 økonomi- og budgetministeren i særlige tilfælde bestemme, at varig  

 ansættelse: anden tjenestemandsstilling end nævnt i stk. 1-3 kan ske uden  

 forudgående ansættelse på prøve.
 § 4.  Ansættelse på prøve kan tidligst ske ved det  

 fyldte 18. år, jfr. dog stk. 2.
 Stk. 2.  Vedkommende minister eller den, han bemyndiger  

 dertil, kan efter forhandling med økonomi- og budgetministeren for bestemte  

 grupper af tjenestemænd fastsætte en lavere mindstealder for ansættelse på  

 prøve, når særlige grunde taler derfor.
 Stk. 3.  varig ansættelse som tjenestemand kan tidligst  

 ske ved det fyldte 20. år.
 § 5.  Ved første ansættelse er prøvetjenestens længde  

 2 år, jfr. dog stk. 2.
 Stk. 2.  For enkelte grupper af tjenestemænd kan  

 vedkommende minister eller den, han bemyndiger dertil, ved aftale med  

 vedkommende forhandlingsberettigede organisation fastsætte en længere  

 prøvetjeneste.
 § 6.  Såfremt der ved genansættelse i  

 tjenestemandsstilling af en tidligere varigt ansat tjenestemand, eller ved en  

 varigt ansat tjenestemands overgang til tjenestemandsansættelse i en anden  

 styrelse, kræves ansættelse på prøve, fastsættes prøvetjenestens varighed af  

 ansættelsesmyndigheden, dog længst til 1 år.
 § 7.  Ved genansættelse af en tidligere på prøve ansat  

 tjenestemand (eller tidligere aspirant)kan den tidligere tjeneste efter  

 afgørelse af vedkommende minister eller den, han bemyndiger dertil, medregnes  

 i prøvetjenesten, dog højst med 11/2 år.
 Stk. 2.  Forudgående ansættelse i staten i indtil 2 år  

 efter det fyldte 18. år på tjenestemandslignende vilkår, på overenskomst  

 eller på andre vilkår vil ved umiddelbar overgang til ansættelse som  

 tjenestemand i samme stilling kunne træde i stedet for prøveansættelse.
Stk. 3.  Ved tjenestemandsansættelse af en person, som  

 er ansat i en anden stilling i staten på vilkår som anført i stk. 2, eller  

 som er ansat i folkeskolen, i folkekirken, i en tilskudsberettiget  

 institution eller i en kommune, vil prøvetjenesten kunne nedsættes eller  

 bortfalde under hensyntagen til karakteren og varigheden af tjenesten i den  

 hidtidige stilling Stk. 4.  Spørgsmål om nedsættelse eller bortfald af  

 prøveansættelse i de i stk. 2 og 3 omhandlede tilfælde afgøres af vedkommende  

 minister eller den, han bemyndiger dertil.
 Stk. 5.  Efter indstilling fra vedkommende minister kan  

 økonomi- og budgetministeren bestemme, at prøvetjenesten kan nedsættes eller  

 bortfalde på grundlag af anden tjeneste end omhandlet i stk. 2 og 3.
 § 8.  Prøvetjenesten skal være effektiv.
Stk. 2.  Fravær på grund af værnepligtstjeneste, sygdom,  

 tjenesteudygtighed som følge af svangerskab eller barnefødsel - herunder  

 tilstået tjenestefrihed i denne anledning af tilsammen højst 60 dages  

 varighedmedfører ikke forlængelse af prøvetjenesten.
Når sådanne fravær,  

 enkeltvis eller sammenlagt, har varet ud over 60 dage, forlænges  

 prøvetjenesten med 1 måned pr. påbegyndt 30 dages fravær ud over 60 dage.
 Stk. 3.  Fravær, der er en umiddelbar følge af  

 tilskadekomst i tjenesten, medfører kun forlængelse af prøvetjenesten,  

 såfremt det - alene eller varighed - overskrider et tidsrum af 180 dage; i så  

 fald forlænges prøvetjenesten med 1 måned pr. påbegyndt 30 dages fravær ud  

 over 180 dage.
 Stk. 4.  Vedkommende minister eller den, han bemyndiger  

 dertil, kan for bestemte grupper af tjenestemænd, som inden ansættelsen som  

 tjenestemand har gennemgået en længerevarende uddannelse inden for  

 vedkommende styrelse, fastsætte undtagelser fra reglerne i stk. 2 og 3.
 Stk. 5.  Såfremt der i medfør af tjenestemandslovens §  

 58, stk. 1, bevilges en på prøve ansat tjenestemand tjenestefrihed uden løn,  

 forlænges prøvetjenesten tilsvarende.
Stk. 6.  Såfremt der i medfør af tjenestemandslovens §  

 58, stk. 3, bevilges en på prøve ansat tjenestemand nedsat tjenestetid,  

 medregnes denne fuldt ud i prøvetjenesten, såfremt den udgør 2/3 af fuld  

 tjenestetid eller derover.
I andre tilfælde forlænges prøvetjenestens  

 varighed således, at den omregnet svarer til 2/3 tjeneste.
§ 9.  Til konstatering af, om prøvetjenesten forløber  

 tilfredsstillende, afgiver tjenestemandens nærmeste overordnede chef senest  

 efter 6 måneders prøvetjeneste en skriftlig bedømmelse af tjenestemanden til  

 ansættelsesmyndigheden, der afgør, om ansættelsesforholdet kan fortsætte.
I  

 benægtende fald afskediges den pågældende, jfr. tjenestemandslovens § 31,  

 stk. 1 og 2, og § 33, stk. 2.
Stk. 2.  Prøvetjenesten kan forlænges, såfremt den på  

 prøve ansatte tjenestemand ikke har fuldført en af vedkommende  

 ansættelsesmyndighed som led i prøvetjenesten krævet uddannelse, eller  

 såfremt prøvetjenesten ikke har været tilfredsstillende afgørelsen af, om  

 prøvetjenesten har været tilfredsstillende, træffes på grundlag af en  

 aftjenestemandens nærmeste overordnede chefafgiven fornyet bedømmelse, der,  

 såfremt prøvetjenesten ikke skønnes at have været tilfredsstillende, skal  

 indeholde en nærmere begrundelse herfor.
Tjenestemanden skal have udleveret  

 en afskrift af bedømmelsen.
Såfremt prøvetjenesten agtes forlænget, fordi den  

 ikke har været tilfredsstillende, skal der snarest og senest 6 måneder før  

 normal prøvetjenestes udløb gives tjenestemanden underretning herom.
Stk. 3.  Senest 3 måneder før normal eller forlænget  

 prøvetjenestes udløb skal der træffes afgørelse om, hvorvidt den prøveansatte  

 er egnet til varig ansættelse.
Er dette ikke tilfældet, finder afskedigelse  

 sted, jfr. tjenestemandslovens § 28, sammenholdt med § 33, stk. 2, og § 31,  

 stk. 1 og 2.
 § 10.  Regler om uddannelse som led i prøvetjenesten  

 for bestemte grupper af tjenestemænd fastsættes af vedkommende minister eller  

 den, han bemyndiger dertil.
 § 11.  Denne bekendtgørelse træder i kraft den 1.  

 april 1972.
 Stk. 2.  Samtidig ophæves § 5, stk. 3, 2. og 3. punktum,  

 i lønnings- og pensionsloven af 1958 og finansministeriets cirkulæreskrivelse  

 af22. november 1946 om aspiranttjenestens effektivitet og fradrag af  

 sygeperioder m.v.
Økonomini- og budgetministeriet, den 20.  

 marts 1972 P.
M.
V.
