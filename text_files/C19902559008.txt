FORMÅL 1. Formålet med nærværende FKOBST er at fastsætte  

 retningslinier for deltagelse i NATO- og nationale arbejdsgrupper, -paneler,  

 -undergrupper m.v., der omhandler standardiseringssamarbejde, herunder  

 vejledning for de af Forsvarskommandoen (FKO) udpegede faste repræsentanter.
GENERELT 2. FKO er ansvarlig dansk myndighed for forsvarets  

 deltagelse i standardiseringsarbejde, og forestår og koordinerer deltagelse i  

 samrbejdet i følgende organer og de herunder hørende arbejds- og  

 ekspertgrupper:
a.
Under NATO RÅDET (Council).
b.
Under MILITÆR KOMMITTEEN (MC).
- COMMUNICATION ELECTRONICS DIVISION (C-E DIV) - COMMAND, CONTROL AND INFORMATION SYSTEMS DIVISION (CCIS DIV).
 - ALLIED DATA SYSTEMS INTEROPERABILITY AGENCY (ADSIA).
 - INTELLIGENCE DIVISION (INT DIV).
 - MILITARY COMMITEE METEOROLOGICAL GROUP (MC METG).
c.
NATIONAL standardisering.
 - Dansk Standardiseringsråd (DS).
 - Det vesteuropæiske Standardiseringsarbjde (CEN/CENELEC m.fl.).
UDSENDELSE AF STANDARDS 3. a.
Standardiseringssager, der er behandlet i  

 NATO-organer, vil ved evt. afslutning resultere i en »Standardization  

 Agreement« (STANAG) udsendt ved MAS foranstaltning.
Man kan generelt  

 sige, at NATO standarder på materiel under udvikling udarbejdes i CNAD regie,  

 mens standarder vedr. operative procedurer, taktik og eksisterende materiel  

 udarbejdes i MAS regie.
b.
Forslag til Danske Standarder (herunder internationale standarder)  

 behandles og godkendes af DS.
Godkendte standarder udsendes som Danske  

 Standarder.
FORSVARETS DELTAGELSE I STANDARDISERINGSARBEJDET 4. a.
Forsvarskommandoens MAS-element forestår og  

 koordinerer - samarbejdet med MAS og dertil knyttede arbejdsopgaver, - samarbejdet med DS, - godkendelsesprocedurer, når færdigt udarbejdede DRAFT STANAGs tilsendes  

 for national godkendelse fra andre organer.
b.
De under DNAD, SNLC og andre RÅDS-organer udarbejdede DRAFT STANAGs  

 ekspederes via DS DIV og nationale delegationer (DANATO) til FKO.
Dette  

 standardiseringsarbejde foregår efter de samme retningslinier, som angivet  

 for disse gruppers øvrige arbejde, jf. ref. a.
c.
FKO kan delegere samarbejdet i standardiseringssager med C-E DIV, CCIS  

 DIV, ADSIA samt IMS eller andre standardiseringsorganer til underlagte  

 myndigheder.
d.
Vedrørende standardiseringssamarbejde med danske myndigheder uden for  

 FKO myndighedsområde, fastsætter FKO omfang og ansvar for forsvarets  

 deltagelse.
Der henvises til FKO ÅRSPROGRAM og deraf afledte produktionsmål.
e.
Budgettering foretages iflg.
FKO budgetvejledning.
UDPEGNING AF FASTE REPRÆSENTANTER 5. a.
FKO udpeger medlemmer til de under MAS  

 etablerede Boards.
Disse medlemmer benævnes - DM/NAVY/MAS.
 - DM/ARMY/MAS.
 - DM/AIR/MAS.
 Udpegningen indberettes til Forsvarsministeriet (FMN) og meddeles MAS og  

 DAMIREP samt optages i FKO BEF.
b.
FKO udpeger forsvarets repræsentant i DS repræsentantskab.
Udpegningen  

 indberettes til FMN, meddeles DS og optages i FKO BEF.
c.
FKO udpeger, efter indstilling fra underlagte myndigheder eller efter  

 forhandling med myndigheder uden for FKO myndighedsområde, faste  

 repræsentanter til de under MAS/ Boards etablerede arbejdsgrupper, normalt en  

 fast repræsentant til hver gruppe.
d.
Udpegning af faste repræsentanter i arbejds- og ekspertgrupper under  

 NATO RÅDET finder sted som angivet i ref. a.
e.
Såfremt det undtagelsesvis anses for nødvendigt, at de faste  

 repræsentanter under et eller en række møder assisteres af specialister inden  

 for særlige fagområder, indstilles til FKO herom i hvert enkelt tilfælde.
f.
FKO udpeger, evt. efter indstilling fra underlagte myndigheder eller  

 efter forhandling med myndigheder uden for FKO myndighedsområde, den  

 myndighed, der skal fungere som dansk »Custodian/Correspondent« i  

 standardiseringssager, der behandles efter  

 »Custodian/Correspondentmetoden«.
FKO/MAS-element formidler i  

 fornødent omfang forbindelsen mellem Custodian og Correspondent.
STANDARDISERINGSARBEJDETS UDFØRELSE 6. Reglerne for NATO-standardisering er fastsat af  

 NORTH ATLANTIC COUNCIL i dokumentserien MC 20 med senere ændringer.
Definitioner, anvisninger og procedurer for standardiseringsarbejdets  

 praktiske gennemførelse for standardiseringssager, er indeholdt i  

 »Military Agency for Standardization Administrative Instructions«  

 (MASAI) samt i »Preparation, Promulgation, Printing and Distribution of  

 NATO Allied Publications and Standardization Agreements« (AAP-3) og  

 »NATO-Military Standardization Agreements and Allied Publications«  

 (AAP-4) a.
En NATO standardiseringssag, der resulterer i udsendelse af en STANAG,  

 gennemgår efter forudgående behandling i arbejds- eller ekspertgrupper, i  

 særlig udpegede organer eller efter Custodian/Correspondent-metoden følgende  

 3 faser:
 ad (1): Behandlingen indtil formel godkendelse finder sted i arbejds- og  

 ekspertgrupper m.v. under de i pkt. 2.a. og b. nævnte NATO-organer.
 På grundlag af »Draft STANAG« tilsendt fra de nævnte organer  

 meddeler FKO gennem respektive Board-medlem/forbindelsesofficer/repræsentant  

 dansk godkendelse af pågældende STANAG.
 ad (2): Udsendelse af STANAG i godkendt form varetages af MAS.
 ad (3): Iværksættelse er et nationalt anliggende, der varetages ved  

 optagelse af de i en godkendt og udsendt STANAG indeholdte bestemmelser i  

 relevante direktiver, ordrer, reglementer, bestemmelser m.v., idet der i  

 forbindelse hermed skal refereres til den pågældende STANAG.
b.
Dansk Standardiseringsråd  har til formål at virke for  

 standardisering til gavn for samfundet, bl.a. ved at give internationale,  

 europæiske eller nordiske standarder status som Danske Standarder eller, når  

 der er behov derfor, at udarbejde og udgive selvstændige Danske Standarder.
 Rådets service-funktioner fremgår af DS-katalog, der udsendes årligt.
FORSVARSKOMMANDOENS OPGAVER 7. a.
FKO eller en af FKO udpeget myndighed er  

 sagsbehandlende dansk myndighed.
b.
For standardiseringssager, der vedrører institutioner og myndigheder  

 uden for FKO myndighedsområde, forhandler FKO med disse om ansvaret som  

 sagsbehandlende myndighed.
c.
FKO bestemmer, hvilke standardiseringssager Danmark skal deltage i, og  

 giver både ved indledningen, under den forudgående behandling og i  

 forbindelse med godkendelse direktiver for dansk stillingtagen til de  

 respektive udpegede Board-medlemmer/repræsentanter.
For sager med politiske,  

 økonomiske eller produktionsmæssige aspekter indhentes Forsvarsministeriets  

 stillingtagen.
d.
FKO godkender - med de i pkt. 7.c. nævnte mulige forbehold - STANAGs.
e.
FKO foranlediger godkendte STANAGs iværksat nationalt og meddeler  

 implementeringsdato til MAS.
UDPEGET SAGSBEHANDLENDE MYNDIGHEDS OPGAVER 8. a.
Sagsbehandlende myndighed er ansvarlig for, at  

 standardiseringssager koordineres med medvirkende myndigheder, jf. ref. b. og  

 c.
b.
Standardiseringssager med politiske, økonomiske eller  

 produktionsmæssige aspekter forelægges FKO både under den forudgående  

 behandling og i forbindelse med godkendelse og iværksættelse.
c.
Viderebringelse af dansk stillingtagen/holdning til en  

 standardiseringssag overfor pågældende NATO-organer sker via FKO eller efter  

 forud indhentet FKO godkendelse.
 OPGAVER PÅHVILENDE DANSKE MEDLEMMER AF BOARDS M.V.
 9. De af FKO udpegede danske medlemmer af de i pkt.  

 5.a. og b. nævnte Boards varetager den direkte kontakt med NATO, og kan i  

 standardiseringssager træde i direkte forbindelse med samtlige nationale  

 forsvarsmyndigheder.
OPGAVER PÅHVILENDE MEDLEMMER AF NATO ARBEJDS- OG EKSPERTGRUPPER 10. a.
Medlemmerne deltager på FKO vegne i arbejdet i  

 de pågældende grupper til og med udarbejdelsen af »Draft STANAG«.
b.
Medlemmerne kan i forbindelse med dette arbejde som FKO sagsbehandler  

 træde i kontakt med samtlige nationale forsvarsmyndigheder, der er  

 interesserede i sagen, idet FKO eller sagsbehandlende myndighed holdes  

 orienteret i fornødent omfang.
c.
Forinden deltagelse i møder eller udfærdigelse af skriftlige udtalelser  

 til de respektive grupper skal medlemmerne i god tid kontakte  

 FKO/sagsbehandlende myndighed for at indhente direktiver for dansk  

 stillingtagen til evt. tvivlsspørgsmål.
d.
Snarest efter deltagelse i møder indsendes en kort rapport herom til  

 FKO med et kort referat samt forslag til evt. aktion.
OPGAVER FOR FKO REPRÆSENTANT I DANSK STANDARDISERINGSRÅD 11. a.
FKO repræsentant i Dansk Standardiseringsråds  

 Repræsentantskab har til opgave at varetage forsvarets interesser i relation  

 til Dansk Standardiseringsråd, herunder, når hensigtsmæssigt, at fungere som  

 kontaktled mellem Dansk Standardiseringsråd og forsvarets myndigheder m.fl.
b.
Repræsentanter drager omsorg for, at NATO-standardiseringssager, der er  

 godkendt af Danmark, kan blive taget i betragtning ved udarbejdelse af Danske  

 Standarder, når de skønnes egnede dertil.
c.
FKO repræsentanter i Dansk Standardiseringsråds udvalg har til opgave  

 at virke for forsvarets interesse ved udarbejdelse af Danske Standarder.
FRIGIVELSE AF STANAGS 12. Oplysninger vedrørende STANAGs frigivelse til  

 industrien til ikke-militære formål, samt henvendelser fra civile firmaer  

 m.fl. vedrørende dette spørgsmål videregives til FKO/MAS-element til videre  

 foranstaltning.
 Såfremt ønsket om frigivelse af STANAGs har forbindelse med  

 markedsundersøgelser, tilbudsgivning el.lign., udleveres nødvendige STANAGs  

 ved respektive materielkommandoers foranstaltning.
REJSEBESTEMMELSER 13. a.
Møder forudsættes normalt afholdt i Bruxelles,  

 og deltagelse indstilles til FKO, der foretager anmeldelse.
b.
Udpegede medlemmers og repræsentanters tjenestested afholder de  

 nødvendige rejseudgifter for deltagelse i officielle møder.
 Rejse foretages efter gældende regler for tjenesterejser.
c.
Ved rejser til Bruxelles melder den pågældende sig til DANATO for så  

 vidt angår de i pkt. 2.a. nævnte grupper m.v., og til DAMIREP for så vidt  

 angår de i pkt. 2.b. nævnte grupper m.v.
b.
Deltagelse i møder af andre end den/de af FKO udpegede  

 medlemmer/repræsentanter må kun ske med FKO godkendelse.
Begrundet  

 indstilling skal i så tilfælde indsendes i god tid i hvert enkelt tilfælde.
SIKKERHEDSBESTEMMELSER 14. Sikkerhedsbestemmelser samt bestemmelser vedr.  

 transport og opbevaring af klassificerede dokumenter fremgår af ref. a. pkt.  

 11.
E.B H.
H.
EKMANN generalmajor Chef for Materielstaben Fordeling: Standardfordeling.
