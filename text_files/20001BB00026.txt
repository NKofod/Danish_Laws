Fremsat den 31. oktober 2000 af  

 Karsten Nonbo (V), Inge Dahl-Sørensen (V),  

 Eva Kjer Hansen (V),  

 Birthe Rønn Hornbech (V),  

 Karen Rønde (V), Thomas Christfort (KF),  

 Pia Christmas-Møller (KF), Gitte Seeberg (KF) og  

 John Vinther (KF) Forslag til folketingsbeslutning om indførelse af mulighed for straksdomme efterfulgt  

 af straksafsoning for debuterende kriminelle under 23 år Folketinget pålægger regeringen inden udgangen  

 af indeværende folketingsår at fremsætte de  

 nødvendige lovforslag og foretage de fornødne ændringer i  

 bekendtgørelser, cirkulærer og andre administrative forskrifter,  

 der skal forhindre unge debuterende straffelovsovertrædere i at  

 hænge fast i kriminalitet.
Formålet med ændringerne er at  

 sikre, at unge lovovertrædere ikke skal vente så længe  

 på at få dom og starte afsoning, at de igen begår ny  

 kriminalitet og kommer ind i en kriminel løbebane, inden de har  

 fået dom for de første kriminelle forhold. Ændringerne  

 skal udarbejdes efter følgende retningslinjer:
De debuterende straffelovsovertrædere skal i mindre  

 alvorlige sager straks efter anholdelsen og endt afhøring og inden for  

 de første 24 timer  fremstilles i en dommervagt og herefter kunne  

 idømmes en kort frihedsstraf på typisk 2 til 4 dages  

 fængsel i førstegangstilfælde i volds-,  

 hærværks- og berigelsessager.
Derpå skal de afsone dommen i  

 forlængelse af domsafsigelsen, mens forældre og kommunale  

 myndigheder samarbejder om at konstruere individuelle forebyggende  

 foranstaltninger for at forhindre yderligere kriminalitet, og således  

 at disse foranstaltninger kan iværksættes straks ved  

 løsladelsen efter afsoningen.
Afsoningen skal under hensyn til det  

 korte tidsrum ske i enrum, dog med mulighed for besøg fra kommunale  

 sagsbehandlere, SSP-arbejdere og forældre.
 Har første afsoning ikke haft den ønskede  

 effekt, kan man ved efterfølgende domme optrappe frihedsstraffen i  

 forhold til den nye kriminalitets beskaffenhed og den seneste frihedsstrafs  

 længde.
Bemærkninger til forslaget Formål Formålet med beslutningsforslaget er at bremse unge  

 menneskers indgang til en kriminel løbebane samt undgå, at de  

 fastholdes i det kriminelle miljø, mens de venter på, at det  

 undersøges, om de er Beslutningsforslaget handler altså om at forhindre,  

 at unge mennesker, der har begået en knap så alvorlig  

 lovovertrædelse,  derved starter en egentlig kriminel løbebane.  

 Er der derimod tale om alvorligere kriminalitet, skal den normale  

 fremgangsmåde og den sædvanlige strafudmåling finde  

 anvendelse.
Det er en forudsætning, at de unge erkender eller  

 bliver taget på fersk gerning.
Hvis de ikke tilstår, skal de  

 naturligvis have mulighed for at anke dommen.
Baggrund Problemet med den nugældende lovgivning er, at mange  

 unge begår deres første indbrud i børnehaver,  

 spejderhytter, klubhuse, iskiosker og lignende ubeboede steder, uden at det  

 får en egentlig mærkbar konsekvens straks fra starten.
Hvis de pågribes af politiet, bliver de  

 efterfølgende afhørt og løsladt inden for de  

 første 2 timer.
Dette sker - uanset tidspunktet på døgnet  

 - fordi overnatning ikke må ske på politistationen, og fordi unge  

 under 18 år ikke må indsættes i nærmeste arresthus.  

 Afhøringerne foretages derfor tit under tidspres, og politiet har ikke  

 tid til at tale egentligt kriminalpræventivt med de unge samt  

 undersøge, om der i området er begået lignende  

 kriminalitet, som de anholdte kan have udført før den aktuelle  

 anholdelse.
Derfor løslades de unge anholdte så hurtigt, at de  

 føler, at de har klaret frisag for eventuelle tidligere begåede,  

 men uopklarede handlinger.
Hvor de før og under anholdelsen havde  

 dårlig samvittighed over de tidligere forhold, føler de nu ved  

 løsladelsen, at de har klaret frisag, og de løslades og  

 genforenes med deres medgerningsmænd til endnu større triumf,  

 grin og ballade - de Det medfører, at de unge gerningsmænd  

 optrapper deres handlinger til indbrud i sommerhuse, boliger, lagre og  

 forretninger.
De tror nu, at deres kriminalitet er så voldsom, at den  

 vil medføre frihedsstraf, og den onde spiral fortsætter, fordi  

 de nu mister lysten og motivationen til at finde et job eller en uddannelse  

 af frygt for at skulle afbryde forløbet igen i forbindelse med  

 afsoning.
Altså løber de linen ud, indtil deres kriminalitet  

 bliver så massiv, at den medfører en  

 varetægtsfængsling.
Under denne varetægtsfængsling opdager de, at  

 de Er man under 18 år, skal der være tale om grov  

 kriminalitet, før man varetægtsfængsles, og dermed  

 indsættes de unge sammen med andre meget forråede unge.
De  

 får nu nye Der opstår Lovgivning Det er forslagsstillernes opfattelse, at antallet af lange  

 frihedsstraffe på længere sigt vil falde, såfremt man  

 sætter ind fra starten med korte og effektive straffe, som heller ikke  

 skader de unge menneskeligt, men som udvirker, at de bremses i tide og  

 afholdes fra en lang og skadelig tilværelse i kriminalitet.
Ligeledes vil beslutningsforslaget gøre op med en  

 meget lang og bureaukratisk sagsbehandling hos politiet.
Her tænkes  

 på udfærdigelse af forholds- og bilagsfortegnelse i de mange  

 sager, som de unge kriminelle når at udføre, inden deres sag  

 færdiggøres til retten.
Der tænkes på omberammelse af sager,  

 tillægsforhold og nye bilag, fordi Skriftlig fremsættelse Karsten Nonbo (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af mulighed for straksdomme efterfulgt af straksafsoning for debuterende  

 kriminelle under 23 år.
(Beslutningsforslag nr.
B 26).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
