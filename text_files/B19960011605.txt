 I medfør af § 13 k, stk. 3, i lov om privat byfornyelse, jf.
 lovbekendtgørelse nr. 49 af 1. februar 1996, fastsættes:
Oprettelse af en kommunal rådgivningstjeneste § 1.  Kommunalbestyrelsen kan oprette en kommunal  

 rådgivningstjeneste for privat byfornyelse med henblik på at drive opsøgende  

 virksomhed.
 § 2.  Kommunalbestyrelsens beslutning om oprettelse af  

 en kommunal rådgivningstjeneste for privat byfornyelse kan omfatte enten hele  

 kommunen eller en eller flere geografisk afgrænsede dele heraf.
Stk. 2.  Såfremt kommunalbestyrelsen træffer beslutning  

 om oprettelse af en kommunal rådgivningstjeneste efter stk. 1, skal  

 beslutningen bekendtgøres i Statstidende og i øvrigt på den måde, der er  

 sædvanlig i kommunen.
Er andet ikke fastsat i beslutningen, får den virkning  

 fra og med datoen på det nummer af Statstidende, hvori den er bekendtgjort.  

 Bekendtgørelsen efter 1. pkt. skal indeholde oplysning om, fra hvilket  

 tidspunkt rådgivningstjenesten får virkning, rådgivningstjenestens  

 geografiske virkeområde, og om at byggesagsrådgivererklæringerne, jf. § 4,  

 stk. 1, 2.-3. pkt., i lov om privat byfornyelse, jf. lovbekendtgørelse nr. 49  

 af 1. februar 1996, indenfor rådgivningstjenestens geografiske virkeområde  

 kun kan afgives af rådgivningstjenesten.
Stk. 3.  Senest samtidig med offentliggørelsen efter  

 stk. 2, skal kommunalbestyrelsen orientere Bygge- og Boligstyrelsen om  

 beslutningen og dens indhold.
Orienteringen efter 1. pkt. skal tillige  

 indeholde oplysning om den overordnede planlægning og prioritering af private  

 byfornyelsesprojekter i kommunen.
 § 3.  Såfremt kommunalbestyrelsen i henhold til § 1  

 har oprettet en kommunal rådgivningstjeneste, skal rådgivningstjenesten  

 indenfor dens geografiske virkeområde afgive de i § 4, stk. 1, 2.-3. pkt., i  

 lov om privat byfornyelse, jf. lovbekendtgørelse nr. 49 af 1. februar 1996,  

 nævnte erklæringer.
 Stk. 2.  Reglerne i forvaltningslovens § 3, stk. 2,  

 finder ikke anvendelse ved afgivelse af en erklæring efter stk. 1.
Refusion af udgifter, afholdt af den kommunale rådgivningstjeneste § 4.  Følgende udgifter, som den kommunale  

 rådgivningstjeneste har afholdt indenfor sit geografiske virkeområde, er  

 refusionsberettigede:
 Stk. 2.  Informationsarbejdet, jf. stk. 1, nr. 1,  

 omfatter f.eks. annoncering i lokale aviser, afholdelse af informationsmøder  

 og udarbejdelse af informationsmateriale til ejere og beboere.
 Stk. 3.  Konsulentbistanden, jf. stk. 1, nr. 2, omfatter  

 f.eks. telefonisk og skriftlig besvarelse af henvendelser vedrørende  

 gennemførelse af projekter efter lov om privat byfornyelse og afholdelse af  

 møder med ejere og beboere.
Stk. 4.  Byggesagsrådgivererklæringerne, jf. stk. 1, nr.  

 3, omfatter de i § 4, stk. 1, 2.-3. pkt., i lov om privat byfornyelse, jf.  

 lovbekendtgørelse nr. 49 af 1. februar 1996 om privat byfornyelse, omhandlede  

 erklæringer.
Afgives kun den i § 4, stk. 1, 2. pkt., i lov om privat  

 byfornyelse, jf. lovbekendtgørelse nr. 49 af 1. februar 1996 nævnte erklæring  

 om, at de påtænkte arbejder er omfattet af de i medfør af lovens § 2, stk. 3  

 fastsatte regler, udgør det refusionsberettigede beløb for de første 5  

 boliger kr. 200 pr. bolig, de derpå følgende 5 boliger kr. 150 pr. bolig, og  

 de resterende boliger kr. 100 pr. bolig.
 § 5.  Staten refunderer kommunen 50 pct. af de i § 4,  

 stk. 1, jf. stk. 4, nævnte udgifter.
 Stk. 2.  Den del af udgiften, som kommunen ikke får  

 refunderet af staten, kan ikke opkræves hos ejeren eller de af projektet  

 omfattede beboere.
 Stk. 3.  Det er en betingelse for refusion efter stk. 1,  

 at der er foretaget en overordnet planlægning og prioritering af private  

 byfornyelsesprojekter i kommunen og at Bygge- og Boligstyrelsen har  

 berigtiget ansøgning om tilsagn om tilskud til det konkrete projekt.
§ 6.  Ansøgning om refusion efter § 5 sker  

 kvartalsvis.
Ansøgningen skal indsendes inden udgangen af den 1. måned i det  

 kvartal, som ligger efter det kvartal, som ansøgningen vedrører.
Stk. 2.  Ansøgning skal ske på et af Bygge- og  

 Boligstyrelsen udfærdiget skema.
Ansøgningen skal indeholde oplysning om  

 hvilke af de i § 4, stk. 1, jf. stk. 4, omfattede refusionsberettigede  

 udgifter, som kommunen har afholdt i det kvartal, som ansøgningen vedrører.
 Stk. 3.  Refusionen udbetales kvartalsvis bagud ved  

 udgangen af det kvartal, hvori ansøgningen er modtaget i Bygge- og  

 Boligstyrelsen.
 Stk. 4.  Refusionen beregnes på grundlag af de  

 projekter, der er gennemført indenfor rådgivningstjenestens geografiske  

 virkeområde, hvor Bygge- og Boligstyrelsen inden udgangen af det kvartal, der  

 ligger forud for ansøgningens modtagelse i Bygge- og Boligstyrelsen, har  

 berigtiget ansøgning om tilsagn om tilskud.
Regnskabsaflæggelse og revision § 7.  Efter regnskabsårets afslutning skal  

 kommunalbestyrelsen udarbejde en opgørelse over samtlige de afholdte udgifter  

 omfattet af § 4, stk. 1, jf. stk. 4, samt over modtaget refusion efter § 5,  

 stk. 1. Opgørelsen skal underskrives af kommunalbestyrelsen og kommunens  

 revision.
Opgørelsen skal indsendes til Bygge- og Boligstyrelsen inden den  

 15. august.
 § 8.  Revisionen udføres af vedkommende kommunes  

 revision.
 § 9.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov om  

 revision af statens regnskaber m.m., jf. lovbekendtgørelse nr. 489 af 24.  

 juni 1991.
Stk. 2.  Ved revisionen efterprøves, om regnskabet er  

 rigtigt og om de dispositioner, der er omfattet af regnskabsaflæggelsen, er i  

 overensstemmelse med meddelte bevillinger, love og andre forskrifter samt  

 indgåede aftaler og sædvanlig praksis.
Endvidere foretages en vurdering af,  

 om der er taget skyldige økonomiske hensyn ved forvaltning af de midler, der  

 er omfattet af regnskabet.
 Stk. 3.  Revisionen må i øvrigt tilrettelægges under  

 hensyn til dens betydning for statslige myndigheders styring og kontrol.
 § 10.  Ved udførelsen af den i § 9 nævnte revision må  

 revisor efterprøve, om kommunens forretningsgang og sagsbehandling indenfor  

 de berørte områder, herunder evt. anvendelse af EDB-systemer, er  

 hensigtsmæssig og betryggende.
 Stk. 2.  Revisionen kan udføres ved stikprøvevise  

 undersøgelser.
 § 11.  Den årlige opgørelse af de afholdte kommunale  

 udgifter og modtaget refusion, jf. § 7, skal af revisor forsynes med  

 påtegning, hvoraf det fremgår, at opgørelsen er revideret, og at revisionen  

 er udført i overensstemmelse med reglerne i denne bekendtgørelse og kommunens  

 revisionsregulativ.
 § 12.  Revisor afgiver hvert år, senest samtidig med  

 afgivelsen af beretning om revision af kommunens øvrige regnskaber, beretning  

 om revisionen i henhold til denne bekendtgørelse.
Stk. 2.  I beretningen redegøres for den udførte  

 revision, samt for alle væsentlige forhold, der har givet anledning til  

 bemærkninger.
Der redegøres endvidere for forhold af principiel eller  

 økonomisk betydning, som revisor finder anledning til at fremdrage.
§ 13.  Kommunalbestyrelsen oversender revisionens  

 beretning sammen med besvarelsen af eventuelle revisionsbemærkninger til  

 vedkommende kommunale tilsynsmyndighed senest samtidig med oversendelsen af  

 beretningen om revisionen af kommunens øvrige regnskaber.
Samtidig sender  

 kommunalbestyrelsen et eksemplar af besvarelsen til revisor og til Bygge- og  

 Boligstyrelsen.
 Stk. 2.  Har revisor fremført bemærkninger, og skønner  

 tilsynsmyndigheden, at der ikke af kommunalbestyrelsen er truffet de  

 nødvendige foranstaltninger til at berigtige forholdet, indberettes sagen  

 ledsaget af tilsynsmyndighedens bemærkninger til Bygge- og Boligstyrelsen.
Nedlæggelse af en kommunal rådgivningstjeneste § 14.  Såfremt kommunalbestyrelsen træffer beslutning  

 om nedlæggelse af en i medfør af § 2 oprettet kommunal rådgivningstjeneste  

 for privat byfornyelse, skal beslutningen bekendtgøres efter reglerne i § 2,  

 stk. 2, 1.-2. pkt.
Senest samtidig med bekendtgørelsen efter 1. pkt., skal  

 kommunalbestyrelsen orientere Bygge- og Boligstyrelsen om beslutningen.
Stk. 2.  Såfremt kommunalbestyrelsen træffer beslutning  

 efter stk. 1, 1. pkt., kan der efter reglerne i § 6 ansøges om refusion af  

 refusionsberettigede udgifter, jf. § 4, stk. 1, jf. stk. 4, afholdt inden  

 nedlæggelsen af den kommunale rådgivningstjeneste.
Refusionen efter 1. pkt.  

 beregnes på grundlag af projekter, der er gennemført inden udgangen af det  

 andet hele kvartal, der ligger efter udgangen af det kvartal, hvori  

 beslutningen har virkning.
Ikrafttræden § 15.  Bekendtgørelsen træder i kraft den 15. marts  

 1996 og har virkning fra den 1. januar 1996.
 Stk. 2.  Ansøgning om refusion for udgifter omfattet af  

 § 4, stk. 1, jf. stk. 4, som kommunalbestyrelsen har afholdt i 1. kvartal  

 1996, kan uanset bestemmelsen i § 6, stk. 1, 1. pkt., indsendes senest den  

 31. juli 1996.
