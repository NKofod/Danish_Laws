I et hertil indsendt Andragende har Sagfører P.
P. udbedt sig en Udtalelse  

 fra Justitsministeriet om, hvorvidt Bestemmelsen i Tinglysningslovens § 16,  

 4. Stk., hvorefter Prøvelsen af et til Tinglysning indleveret Dokument og  

 dets endelige eller foreløbige Indførelse eller Afvisning skal ske snarest  

 muligt og senest 10 Dage efter dets Anmeldelse til Dagbogen, er at forstaa  

 saaledes, at de tinglyste Dokumenter skal være færdige til Udlevering 10de  

 Dagen efter Anmeldelsen eller i benægtende Fald, hvor lang Tid et  

 Dommerkontor har til Ekspedition af et Tinglysningsdokument.
I en over Sagen afgiven Erklæring af 14. December 1927 har Hr.  

 Civildommeren udtalt, at den ovennævnte Bestemmelse i Tinglysningslovens §  

 16, 4. Stk., vel betyder, at de til Tinglysning indleverede Dokumenter skal  

 være prøvede og indførte (eller afviste) inden den foreskrevne Frist af 10  

 Dage, hvorved man - ligesom ved Beregningen af den i Tinglysningslovens § 44,  

 2. Stk., foreskrevne Frist af 3 Dage for Indførelsen af Dokumenter i  

 Personbogen - maa forstaa 10 Søgnedage.
Derimod kan det efter Deres Formening  

 ikke kræves, at de til Tinglysning indleverede Dokumenter skal være  

 færdigekspederede til Udlevering senest 10 Dage efter Anmeldelsen, idet der  

 hertil udkræves en Række yderligere Ekspeditioner, navnlig Konference,  

 Underskrift og Henlæggelse af Genparterne i Akterne, hvortil der normalt vil  

 hengaa et Par Dage.
Foranlediget heraf skal man meddele, at Justitsministeriet er enigt med  

 Hr.
Dommeren i, at de i Tinglysningslovens § 16, 4. Stk. og § 44, 2. Stk.,  

 foreskrevne Frister af 10 og 3 Dage naturligst maa forstaas som henholdsvis  

 10 og 3 Søgnedage, men at Justitsministeriet under Hensyn til Bestemmelserne  

 i Tinglysningslovens § 16, 4. Stk. og i Anordning Nr. 298 af 26. November  

 1926 § 2, 3. Stk., hvorefter Kontoret, forsaavidt de indleverede Dokumenter  

 ikke afhentes, skal tilbagesende dem straks efter deres Indførelse i  

 Tingbogen, maa formene, at de til Tinglysning indleverede Dokumenter bør være  

 færdigekspederede i saa god Tid, at deres Udlevering eller Tilbagesendelse  

 kan ske ved Udløbet af de i Loven foreskrevne Frister af 10 og 3 Dage efter  

 Anmeldelsen til Dagbogen.
