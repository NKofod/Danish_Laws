 Retsforskriften vedrører følgende lovgivning: R LBK nr 411 af  

 26/05/1992 § 14, stk. 3, nr. 3 Lov om social pension (Pensionsloven)  

 Retsforskriften administreres af:
 Ankestyrelsen har fået en del forespørgsler om hvilken praksis der gælder  

 for tilkendelse af behovsbestemt førtidspension efter lov om social pension §  

 14, stk. 3, nr. 3, for personer i aldersgruppen 50 til 59 år.
 Ankestyrelsen er i den forbindelse blevet gjort bekendt med, at enkelte  

 kommuner tilkender behovsbestemt førtidspension til kvinder fra omkring 55  

 års alderen, uden at der forinden har været foretaget forsøg på at afprøve  

 deres muligheder for placering på arbejdsmarkedet.
 At det forholder sig således bekræftes yderligere af SFI's servicerapport,  

 november 1993, om Kvalitet i sagsbehandlingen i forbindelse med sager, der  

 kan føre til førtidspension.
 Foranlediget af dette vil Ankestyrelsen gerne over for revaliderings- og  

 pensionsnævnene og kommunerne præcisere, at pension efter lovens § 14, stk.  

 3, nr. 3, kan tilkendes personer i alderen 50 til 67 år, når sociale og  

 helbredsmæssige grunde taler herfor.
Efter Ankestyrelsens praksis, som bl.a. fremgår af SM P-21-87, P- 5-88 og  

 P-11-89 kan der hos personer uden væsentlige helbredsmæssige klager i  

 almindelighed først antages at foreligge et varigt behov for forsørgelse, når  

 de pågældende er omkring 60 år, medmindre arbejdsprøvning, forsøg på arbejdsplacering m.v. konkret har  

 vist, at det ikke er muligt for de pågældende at opnå eller generhverve  

 tilknytning til arbejdsmarkedet.
 Først når ansøgerne er omkring 60 år er der således efter praksis en  

 formodning for, at de pågældende under hensyn til alderen ikke længere vil  

 kunne opnå beskæftigelse.
 Det er således i strid med Ankestyrelsens praksis generelt at tilkende  

 ansøgere under 59-60 år førtidspension efter lovens § 14, stk. 3, nr. 3, uden  

 forudgående forsøg på arbejds-prøvning, henvisning til beskæftigelse eller  

 lignende.
 Dette har Ankestyrelsen allerede tilkendegivet over for et nævn.  

 Ankestyrelsen har samtidig understreget, at det er en naturlig opgave for  

 nævnssekretariaterne at tage spørgsmål som dette op over for kommunerne som  

 led i deres vejledningsforpligtelser.
 Ankestyrelsen vil på baggrund af oplysningerne om den tilsyneladende  

 uensartede praksis nu samle et antal sager med henblik på principiel  

 stillingtagen til, om der er grundlag for en justering af den praksis, der  

 blev lagt med de nævnte SM- meddelelser.
