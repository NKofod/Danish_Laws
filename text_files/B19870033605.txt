 I medfør af § 46 i varemærkelov nr. 211 af 11. juni 1959, jfr.  

 lovbekendtgørelse nr. 141 af 18. marts 1986, og § 7 i fællesmærkelov nr. 212  

 af 11. juni 1959 fastsættes:
 § 1.  For ansøgning om registrering af et varemærke  

 betales en afgift af 800 kr. samt 200 kr. i afgift for hver vareklasse og  

 klasse for tjenesteydelser, for hvilken mærket ønskes registreret.
 § 2.  For ansøgning om registrering af et fællesmærke  

 betales en afgift af 1200 kr. samt 200 kr. i afgift for hver vareklasse og  

 klasse for tjenesteydelser, for hvilken mærket ønskes registreret.
 § 3.  For ansøgning om fornyelse af en  

 varemærkeregistrering betales en afgift af 800 kr. samt 200 kr. i afgift for  

 hver klasse, for hvilken registreringen ønskes fornyet.
 Stk. 2.  For ansøgning om fornyelse, indgivet efter  

 registreringsperiodens udløb, betales de i stk. 1 nævnte afgifter, forhøjet  

 med en tillægsafgift på 20 pct.
 § 4.  For ansøgning om fornyelse af en  

 fællesmærkeregistrering betales en afgift af 1200 kr. samt 200 kr. i afgift  

 for hver klasse, for hvilken registreringen ønskes fornyet.
 Stk. 2.  For ansøgning om fornyelse, indgivet efter  

 registreringsperiodens udløb, betales de i stk. 1 nævnte afgifter, forhøjet  

 med en tillægsafgift på 20 pct.
 § 5.  For en bekræftet udskrift af  

 varemærkesagsregistret betales en afgift af 50 kr.
 § 6.  For en undersøgelse af, om et varemærke er  

 registreret eller anmeldt betales en afgift af 50 kr.
 Stk. 2.  For andre undersøgelser og on-line søgninger i  

 de offentligt tilgængelige data i varemærkesagsregistret betales en nærmere  

 af Patentdirektoratet fastsat afgift, der beregnes under hensyn til forbrugte  

 ressourcer.
 § 7.  De i §§ 1, 2, 3 og 4 nævnte afgifter  

 tilbagebetales ikke i tilfælde af, at registrering eller fornyelse nægtes  

 eller ansøgningen tilbagetages.
 § 8.  Denne bekendtgørele træder i kraft den 15. juni  

 1987.
 Stk. 2.  Samtidig ophæves bekendtgørelse af 8. december  

 1982 om afgifter for varemærker og fællesmærker.
