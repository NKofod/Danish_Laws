Skriftlig fremsættelse (10. januar 2007) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om tilsyn med firmapensionskasser og lov om beskatning af  

 pensionsordninger  

 m.v. (Udbetaling af overskydende midler fra pensionskassen til  

 sponsorvirksomheden,  

 suspension af bidrag, ændring af reglerne om tegningsgrundlag og  

 udtrædelsesgodtgørelser  

 m.v.) (Lovforslag nr.
L 115).
Formålet med lovforslaget er primært at gøre loven mere  

 tidssvarende.
Som et led i det fortsatte arbejde med at forenkle lovgivningen  

 på det finansielle område indeholder forslaget bestemmelser, som bidrager  

 til,  

 at regelgrundlaget for firmapensionskasser i videst muligt omfang tilnærmes  

 regelgrundlaget  

 for livsforsikringsselskaber og tværgående pensionskasser.
Dermed undgås en  

 skævvridning  

 af konkurrencen mellem livsforsikringsselskaber og firmapensionskasser.
Branchen har gennem længere tid udtrykt ønske om mere  

 grundlæggende ændringer af den gældende lov. Økonomi- og Erhvervsministeriet  

 anmodede på den baggrund i sommeren 2005 Finanstilsynet om at nedsætte et  

 udvalg, der skulle undersøge hensigtsmæssigheden af den gældende lov samt  

 fremkomme med forslag til eventuelle ændringer af loven.
Udvalget afgav sin  

 rapport  

 om udvalgets undersøgelser og overvejelser i efteråret 2006.
Lovforslaget indfører mulighed for udbetaling af overskydende  

 midler fra pensionskassen til sponsorvirksomheden, hvis generalforsamlingen  

 har  

 givet adgang hertil.
Herudover sker en direkte lovregulering af muligheden  

 for,  

 at sponsorvirksomheden midlertidigt kan suspendere bidragsbetalingen.
Endvidere indeholder lovforslaget en omskrivning af  

 regnskabsreglerne og investeringsreglerne, så reglerne i vidt omfang svarer  

 til  

 de tilsvarende regler i lov om finansiel virksomhed.
Desuden indeholder  

 forslaget en ændring og omstrukturering af reglerne om overførsel af  

 pensionstilsagn, genoprettelsesplaner, andre foranstaltninger og opløsning,  

 så  

 også disse regler i videst muligt omfang svarer til de tilsvarende regler i  

 lov  

 om finansiel virksomhed.
Forslaget giver herudover mulighed for fusion og  

 spaltning af pensionskasser.
Lovforslaget ændrer også reglerne om tegningsgrundlag og  

 beregning af udtrædelsesgodtgørelser for pensionskasser med ydelsesdefinerede  

 pensionsordninger.
Ved ændringen bringes reglerne i bedre overensstemmelse  

 med  

 den gældende lovs bemærkninger om, at et udtrædende medlem principielt skal  

 have mulighed for at retablere sin pensionsmæssige status i en ny  

 pensionsordning.
 Endelig indeholder forslaget en ændring af  

 pensionsbeskatningsloven, så afgiften på 40 pct. også gælder udbetaling af  

 overskydende  

 midler efter den foreslåede regel om udbetaling af overskydende midler til  

 sponsorvirksomheden.
 Med disse bemærkninger, og i det jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
