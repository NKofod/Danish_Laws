Bekendtgørelse om tilskud m.v. til  

 friskoler og private  

 grundskoler m.v (frie grundskoler) I medfør af § 3, stk. 1, § 5, stk. 7, § 8,  

 stk. 2, § 10, stk. 1, § 11, stk. 6, § 12,  

 stk. 3, § 14, stk. 2, § 15, stk. l og 3, § 17,  

 stk. 3, § 18, stk. 4 og 5, § 20, § 21, stk. 1,  

 § 22, § 24, stk. 1, § 26, stk. 3, og § 27 i lov  

 om friskoler og private grundskoler m.v., jf. lovbekendtgørelse nr.  

 529 af 6. juni 2001 og § 18 m i lov om gymnasiet m.v., jf.  

 lovbekendtgørelse nr. 754 af 8. august 2000, fastsættes:
Kapitel 1 Fremgangsmåden ved oprettelse af en fri  

 grundskole, der ønsker statstilskud § 1. Anmeldelse af en fri grundskole, der  

 ønsker statstilskud, foretages ved at indsende følgende til  

 Undervisningsministeriet:
 1)	Et anmeldelsesskema med oplysning om de forhold, der er  

 anført på skemaet.
 2)	Depositum på 30.000 kr.
 3)	Skolens vedtagne vedtægter til godkendelse, jf. lovens  

 § 5, stk. 1.
4)	Et skema med oplysninger om de forhold, der er anført  

 på skemaet.
Skemaet skal være underskrevet af de  

 tegningsberettigede efter skolens vedtægter.
 Stk. 2. Skemaerne, der er nævnt i stk. 1, nr. 1 og  

 4, udfærdiges af Undervisningsministeriet.
 § 2. Det er en forudsætning for udbetaling  

 af tilskud, at anmeldelsesmaterialet er Undervisningsministeriet i  

 hænde senest på følgende datoer forud for det  

 skoleår, for hvilket skolen ønsker tilskud:
 1. februar: Anmeldelsesskema og depositum, jf. § 1, stk. 1, nr.  

 1 og 2.
 1. april: Vedtægter, jf. § 1, stk. 1, nr. 3.
 1. juni: Skema, jf. § 1, stk. 1, nr. 4.
Stk. 2. Depositum tilbagebetales, når det i forbindelse  

 med indberetning til tilskudsberegningen i september måned er  

 konstateret, at skolen opfylder mindsteelevtalskravet i lovens § 19. Der  

 beregnes ikke renter af det indbetalte beløb.
Modtager skolen ikke  

 tilskud for det skoleår, der følger efter  

 depositumindbetalingen, tilfalder depositum statskassen.
 § 3. Undervisningsministeriet kan i øvrigt  

 indhente alle oplysninger til brug for vurdering af, om skolen opfylder  

 lovens og denne bekendtgørelses betingelser for at modtage tilskud, og  

 i særlige tilfælde fastsætte særlige frister for  

 indsendelse af materialet, herunder fravige de frister der er nævnt i  

 § 2, stk. 1.
§ 4. Budgettet for det første  

 kalenderår, hvor en skole med kostafdeling, der er omfattet af lovens  

 § 5, stk. 3, er tilskudsberettiget, skal vise, at udgiften til alle  

 løbende ydelser til bygninger og arealer pr. årselev, der er  

 sengeplads til, og pr. årselev, der alene er dagelev, ikke vil  

 overstige de beløb, der er nævnt i bilag 3 til  

 bekendtgørelsen.
I beregningen kan maksimalt indgå det antal  

 dagelever, der er tilmeldt skolen den 1. juli det første år med  

 kostafdeling De løbende ydelser omfatter: Renter, bidrag, provision  

 m.v. af og ordinære afdrag på kreditforenings-, pengeinstitut- og  

 pensionskasselån, lån i andelskasser og lignende,  

 sælgerpantebreve og eventuelle andre pantebreve, leje af bygninger og  

 arealer samt ejendomsskatter og pligtig brandforsikring på ejendommen.  

 Heri kan fradrages renteindtægter fra bunden kapital og lignende,  

 renter af og afdrag på etableringslån til udgifter pålagt  

 af offentlig myndighed.
Kapitel 2 Øvrige betingelser for tilskud § 5. En fri grundskole må ikke erhverve  

 bygninger og arealer med henblik på udlejning, bortset fra tjeneste- og  

 lejeboliger til skolens ansatte.
§ 6. Det er en forudsætning for at få  

 tilskud, at skolen ved elevbetaling eller på anden måde  

 tilvejebringer en rimelig egendækning af skolens driftsudgifter.  

 Lønrefusion, tilskud til vikarudgifter, ansattes betaling for kost,  

 lejeindtægter for bolig og lignende kan ikke medregnes i  

 egendækningen.
Mindstegrænsen for egendækningen ekskl.  

 forældrebetaling for skolefritidsordning er 1/8 af det gennemsnitlige  

 tilskud pr. årselev, jf. lovens § 10, stk. 3 og 4.
 Stk. 2. Det er en forudsætning for at få tilskud  

 til skolefritidsordning, at eleven ikke har fået nedslag i  

 skolepengebetalingen som følge af indmeldelsen i  

 skolefritidsordningen.
 Stk. 3. Opkræves skolepenge og forældrebetaling  

 fælles, skal det fremgå af opkrævningen, hvor stor en andel  

 der vedrører hver af de to betalinger.
 § 7. Et lejeforhold, herunder leasingforhold, er  

 af uvæsentligt omfang, jf. lovens § 5, stk. 7, og § 24,  

 stk. l, 5. pkt., hvis lejen udgør 2,0 pct. eller derunder af  

 skolens samlede ejendomsudgifter inklusiv prioritetsrenter og afskrivning  

 på bygninger inkl. installationer.
§ 8. Hvis en skole flytter eller bygges om i  

 større omfang, skal de stedlige brand- og bygningsmyndigheders  

 godkendelse af, at lokalerne kan benyttes til undervisningsvirksomhed og for  

 kostafdelingers vedkommende til overnatning, sendes til  

 Undervisningsministeriet.
Oplysningerne skal påtegnes af de  

 tegningsberettigede efter skolens vedtægter.
Kapitel 3 Tilskud til generelle driftsudgifter, bygningstilskud og  

 tilskud til skolefritidsordninger § 9. Tilskuddet pr. årselev til de enkelte  

 skoler, jf. lovens § 11, stk. 4, beregnes efter den  

 beregningsmodel, der fremgår af bilag 1 til  

 bekendtgørelsen.
 Stk. 2. Antallet af elever pr. 5. september året  

 før finansåret opgøres efter de attesterede  

 elevfortegnelser, der nævnes i lovens § 37, stk. 3. Hertil  

 lægges elever, der efter lov om Det Centrale Personregister ikke skal  

 registreres i CPR (diplomatbørn m.v.), og grønlandske  

 elever.
 Stk. 3. For at en elev skal indgå i opgørelsen  

 efter stk. 2, skal følgende betingelser være  

 opfyldt:
1)	Elever i børnehaveklasse skal være fyldt 5 år  

 inden den 1. oktober i skoleåret, og skolen må antage at eleven  

 vil kunne følge undervisningen i børnehaveklassen med henblik  

 på at gå i 1. klasse året efter.
Elever i 1. klasse skal  

 være fyldt 6 år inden den 1. oktober i skoleåret.
 2)	Eleven må ikke være fyldt 18 år ved  

 skoleårets begyndelse, medmindre den frie grundskole har indgået  

 aftale med en kommune om undervisning af eleven.
 3)	Eleven skal være indmeldt i den frie grundskole før den  

 5. september og faktisk have fulgt undervisningen før eller senest den  

 5. september bortset fra fravær på grund af sygdom og andet  

 fravær med gyldig grund.
 4)	Eleven må ikke gå i børnehaveklasse for anden  

 gang, medmindre det er særligt begrundet, og forældrene  

 skriftligt har samtykket i, at eleven går to gange i  

 børnehaveklasse.
5)	Forældremyndighedens indehavere eller en af  

 forældemyndighedens indehavere skal bo i Danmark eller være dansk  

 statsborger eller have haft opholdstilladelse i Danmark i mere end 5  

 år.
Dette gælder dog ikke:
 a)	Elever, der ikke skal folkeregistreres, og grønlandske  

 elever, jf. stk. 2.
 b)	Udenlandske elever, der har fået opholdstilladelse med henblik  

 på at følge undervisningen i en dansk skole som led i en  

 udveksling.
 c)	Elever, som i medfør af EF-retten eller EØS-aftalen er  

 berettiget til at indgå i opgørelsen.
 d)	Elever, der er kommet til Danmark som asylansøgere uden deres  

 forældre og efterfølgende har fået opholdstilladelse i  

 medfør af udlændingeloven.
Stk. 4. Hvis en elev, der er indmeldt i en fri grundskole  

 efter skoleårets start og inden den 5. september, skal medtages i  

 opgørelsen efter stk. 2, skal skolen kunne dokumentere, at den  

 har modtaget flyttebevis fra elevens tidligere skole, eller at den har sendt  

 en kopi af elevens skriftlige indmeldelse med angivelse af første  

 skoledag til elevens tidligere skole.
Kopien skal være elevens  

 tidligere skole i hænde senest den 5. september kl. 12. Hvis den 5.  

 september er en lørdag eller søndag, skal kopien være  

 elevens tidligere skole i hænde senest den førstkommende mandag  

 kl. 12.
 Stk. 5. Elevernes aldersfordeling indgår i  

 beregningsmodellen, således at elever, der ikke er fyldt 13 år,  

 tillægges vægten 1, og elever, der er fyldt 13 år,  

 tillægges vægten 1,47.
Stk. 6. Lærernes fordeling på basisløntrin  

 og skalatrin opgøres således, at lærere med halv  

 beskæftigelsesgrad eller derover ved den frie grundskole medregnes som  

 fuldtidsbeskæftigede.
Lærere med mindre end halv  

 beskæftigelsesgrad - dog mindst med en arbejdstid, der svarer til 1/4  

 stilling - medregnes som halvtidsbeskæftigede.
Ved lærere  

 forstås personer, som aflønnes i  

 lærerlønforløbet efter regler aftalt mellem staten og  

 Lærernes Centralorganisation og som læser timer i eget skema.
Den  

 gennemsnitlige løn inklusiv det for skolen gældende  

 stedtillæg vægtes i beregningsmodellen i overensstemmelse med  

 angivelsen i bilag 1.
§ 10. Tilskuddet pr. årselev ved  

 grundskoleafdelinger ved private gymnasier m.v. beregnes ud fra et samlet  

 tilskud til disse skoler.
Det samlede tilskud fastsættes som en  

 forholdsmæssig andel af driftstilskudsbevillingen efter fradrag af de  

 særlige tilskud efter lovens § 11, stk. 1, beregnet ud fra  

 elevtallet pr. 5. september i året før finansåret ved  

 disse skoler og ved alle frie grundskoler.
Stk. 2. Undervisningsministeren kan godkende, at der til de i  

 stk. 1 nævnte skoler med kostafdeling både for  

 grundskoleelever og gymnasieelever gives tilskud til kostafdelingen, selvom  

 mindsteelevtalskravet i lovens § 13, stk. 2, for  

 grundskolekostelever ikke er opfyldt.
Det er dog en forudsætning, at  

 det samlede antal årskostelever er mindst 18.
§ 11. Bygningstilskuddet, herunder  

 afviklingstilskuddet, til den enkelte skole, jf. lovens § 12,  

 stk. l og 2, beregnes som det gennemsnitlige bygningstilskud pr. elev  

 ganget med elevtallet, tillagt eller fratrukket et reguleringsbeløb.  

 Bygningstilskuddet beregnes efter den beregningsmodel, der fremgår af  

 bilag 2 til bekendtgørelsen.
I beregningsmodellen indgår  

 følgende elementer:
 l)	Skolens elevtal pr. 5. september.
 2)	Det gennemsnitlige bygningstilskud pr. elev, jf. lovens § 12,  

 stk. 1.
 3)	Et beregnet refusionstilskud pr. elev for 1992.
 4)	Det gennemsnitlige refusionstilskud pr. elev i 1992 ekskl. og inkl.  

 refusionstilskud til renter af statslån.
 5)	Et prisindeks for bygningstilskuddet pr. elev, jf. lovens § 12,  

 stk. 1, fra 1992 og frem.
 6)	En reguleringsfaktor.
 7)	En kompensationsfaktor.
 Stk. 2. Antallet af elever pr. 5. september, jf. stk. 1,  

 nr. 1, opgøres efter bestemmelserne i § 9, stk. 2 og 3.
 Stk. 3. I beregningen af reguleringsbeløbet, jf.  

 stk. 1, indgår med endelige størrelser de faktorer, der  

 nævnes i stk. 1, nr. 3, 4 og 7. Reguleringsbeløbet  

 aftrappes over 10 år.
 Stk. 4. Nyoprettede skoler og grundskoleafdelingen ved skoler,  

 der består af både en fri grundskole og en fri kostskole,  

 indgår i beregningsmodellen efter stk. 1, som om skolen  

 eksisterede som selvstændig skole i 1992 og ikke modtog  

 refusionstilskud.
Stk. 5. For grundskoleafdelinger ved private gymnasier  

 beregnes reguleringsbeløbet efter samme principper som for  

 øvrige frie grundskoler.
Dog indgår i beregningen af  

 refusionstilskud pr. elev for 1992, jf. stk. l, nr. 3 og 4, refusion af  

 renter af statslån.
Den del af skolens samlede refusionstilskud, der  

 vedrører grundskoleafdelingen, beregnes efter den beregningsmodel, der  

 fremgår af bilag 2 til bekendtgørelsen.
 § 12. Tilskuddet til skolefritidsordning beregnes  

 som tilskuddet pr. årselev, der er fastsat på finansloven, gange  

 antallet af årselever.
Stk. 2. Antallet af årselever beregnes som indbetalt  

 forældrebetaling i skoleåret divideret med halvdelen af det  

 tilskud pr. årselev til skolefritidsordning, der er fastsat på  

 finansloven året før finansåret.
I forhold til  

 tilskudsberegningen kan antallet af årselever dog ikke overstige  

 antallet af elever ved skolefritidsordningen den 5. september året  

 før finansåret.
Kapitel 4 Udbetaling af tilskud m.v.
§ 13. Tilskud til de enkelte skoler udbetales  

 månedsvis forud.
Tilskud til generelle driftsudgifter, bygningstilskud  

 og tilskud til kostafdelinger udbetales med 1/12 af det beregnede  

 årlige tilskud.
Tilskud til specialundervisning og til  

 støtteundervisning i dansk for tosprogede elever udbetales med 1/12 af  

 det efter ansøgning tildelte årlige beløb.
Stk. 2. Tilskud for de første 7 måneder af  

 finansåret udbetales endeligt.
Hvis antallet af elever pr. 5. september  

 i finansåret er større eller mindre end antallet af elever pr.  

 5. september året før finansåret, og antallet af  

 årselever, der skal indgå i tilskudsberegningen efter lovens  

 § 10, § 11 og § 13, hermed ændres, tillægges  

 mertilskud eller fratrækkes for meget udbetalt tilskud i de  

 tilskudsudbetalinger, der sker i de sidste 5 måneder.
Stk. 3. Tilskud til skolefritidsordning udbetales med 1/12 af  

 tilskuddet beregnet som elevtallet den 5. september året før  

 finansåret ganget med tilskuddet pr. årselev.
Hvis antallet af  

 elever i skolefritidsordning pr. 5. september i finansåret afviger fra  

 antallet af elever pr. 5. september året før finansåret,  

 reguleres i de tilskudsudbetalinger, der sker i de sidste 5 måneder, ud  

 fra tilskuddet pr. årselev, der er fastsat på finansloven, og  

 afvigelsen i antallet af elever.
Er antallet af årselever i  

 skolefritidsordningen i det skoleår, der slutter i finansåret,  

 mindre end antallet af elever pr. 5. september året før  

 finansåret, fratrækkes for meget udbetalt tilskud pr.  

 årselev i de tilskudsudbetalinger, der sker i de sidste 5  

 måneder.
 Stk. 4. Hvis det for meget udbetalte tilskud, jf. stk. 2  

 og 3, er større end tilskudsudbetalingerne i den resterende del af  

 finansåret, fratrækkes det for meget udbetalte tilskud i  

 tilskudsudbetalingerne for næste finansår, indtil det for meget  

 udbetalte tilskud er modregnet fuldt ud.
 Stk. 5. Der kan ikke udbetales tilskud til en nyoprettet  

 skole, før det i forbindelse med indberetningen til  

 tilskudsberegningen pr. 5. september er konstateret, at skolen opfylder  

 mindsteelevtalskravet i lovens § 19. Tilskud udbetales med virkning fra  

 skoleårets begyndelse.
 § 14. Bestyrelsen er ansvarlig for, at  

 indberetninger til brug for tilskudsberegningen er korrekt opgjort efter  

 bestemmelserne herom.
Stk. 2. Bestyrelsen skal straks underrette  

 Undervisningsministeriet, når skolen har indgivet begæring om  

 konkurs eller betalingsstandsning, eller når der i øvrigt er  

 fare for, at skolen skal indstille sin virksomhed.
Giver underretningen ikke  

 rimelig sikkerhed for skolens fortsættelse, og tilvejebringes  

 sådan sikkerhed ikke inden en af Undervisningsministeriet fastsat  

 frist, kan yderligere tilskudsudbetaling betinges af, at der stilles garanti  

 af et pengeinstitut.
Kapitel 5 Specielle tilskud Tilskud til nedbringelse af skolepenge, nedbringelse af  

 opholdsudgifter på en kostafdeling og befordringsudgifter § 15. Til at forestå fordelingen mellem  

 skolerne af statens specielle tilskud efter lovens § 17 nedsætter  

 en valgforsamling bestående af et medlem af hver af medlemsforeningerne  

 i Frie Grundskolers Fællesråd og et medlem fra Dansk  

 Friskoleforening et eller flere fordelingsudvalg.
Udvalget eller udvalgene  

 skal bestå af mindst 5 medlemmer.
Medlemmerne skal repræsentere  

 skoler af forskellig størrelse og art.
Det er ikke en betingelse for  

 at indgå i et fordelingsudvalg, at den pågældende  

 repræsenterer en skole, der er medlem af en skoleforening.
De enkelte  

 fordelingsudvalg er ansvarlige over for Undervisningsministeriet for  

 administration m.v. af tilskuddene.
 Stk. 2. De specielle tilskud, tilskud til vikarkassen, jf.  

 lovens § 11, stk. 1, samt tilskuddet til tyske mindretalsskoler,  

 jf. lovens § 14, udbetales ved finansårets begyndelse.  

 Renteindtægter m.v. i perioden fra udbetalingen af tilskuddene og til  

 anvendelsen bruges til dækning af administrationsomkostninger og til  

 opbygning af en nødvendig driftskapital.
§ 16. Befordringsgodtgørelse kan gives til  

 befordring mellem skolen og hjemmet eller dettes nærhed.
Kriterierne  

 for tildeling af befordringsgodtgørelse fastsættes af  

 fordelingsudvalget.
 § 17. Befordringsgodtgørelse ydes normalt,  

 eventuelt mod en vis betaling fra eleven, til befordring med billigste  

 offentlige befordringsmiddel.
 Stk. 2. Efter kriterier fastsat af fordelingsudvalget kan en  

 skole enten selv etablere en særlig befordringsordning, eventuelt mod  

 en vis betaling fra eleven, eller i ganske særlige tilfælde  

 indgå en aftale med forældrene om, at forældrene mod en vis  

 godtgørelse selv sørger for befordringen.
 § 18. Skolen er forpligtet til at sørge for  

 hel eller delvis befordring mellem skolen og hjemmet, såfremt eleven  

 ikke er i stand til at befordre sig selv på grund af sygdom eller  

 invaliditet.
 Stk. 2. Skolen kan i tvivlstilfælde forlange, at  

 forældrene indhenter en lægeerklæring eller anden sagkyndig  

 erklæring til brug for vurdering af elevens befordringsbehov.
 Stk. 3. Efter kriterier fastsat af fordelingsudvalget kan en  

 skole enten selv etablere en særlig befordringsordning, eventuelt mod  

 en vis betaling fra eleven, eller i ganske særlige tilfælde  

 indgå en aftale med forældrene om, at forældrene mod en vis  

 godtgørelse selv sørger for befordringen.
§ 19. Fripladstilskud kan gives til elever i  

 børnehaveklasse og på 1. -10. klassetrin.  

 Opholdsstøttetilskud kan gives til elever på 8. -10. klassetrin.  

 Det er en forudsætning for ydelse af fripladstilskud og  

 opholdsstøttetilskud, at eleven ikke er fyldt 18 år ved  

 skoleårets begyndelse.
Elever, som fylder 18 år i løbet af  

 et skoleår, kan få tilskud i resten af skoleåret.
 Stk. 2. Opholdsstøtte og fripladstilskud fordeles til  

 den enkelte skole ud fra forældrenes indkomstgrundlag, jf. stk. 6,  

 opgjort på grundlag af indkomsten for kalenderåret forud for det  

 kalenderår, hvori skoleåret begynder.
 Stk. 3. Hvis forældrene er gift med hinanden eller har  

 fælles folkeregisteradresse uden at være gift med hinanden,  

 beregnes støtten ud fra forældrenes samlede  

 indkomstgrundlag.
Stk. 4. Hvis forældrene er skilt, separeret eller ikke  

 gift med hinanden uden at have fælles folkeregisteradresse, beregnes  

 støtten ud fra indkomstgrundlaget hos den af  

 forældrene, l)	der har forældremyndigheden, eller 2)	på hvis adresse, eleven er tilmeldt folkeregisteret, hvis  

 forældrene har forældremyndigheden i fællesskab.
 Stk. 5. Forældrenes samlede indkomstgrundlag, jf.  

 stk. 3, eller den ene af forældrenes indkomstgrundlag, jf.  

 stk. 4, kan nedsættes for hver af elevens søskende, der er  

 under 18 år ved skoleårets begyndelse.
 Stk. 6. Forældrenes indkomstgrundlag består af  

 personlig indkomst med tillæg af positiv kapitalindkomst, der anvendes  

 til beregning af indkomstskat efter personskattelovens § 7, dog  

 før de deri nævnte bundfradrag og fradrag for grundbeløb,  

 samt tillæg af aktieindkomst, der beskattes efter personskattelovens  

 § 8 a, stk. 2.
 Stk. 7. Skolens fordeling af opholdsstøtte og  

 fripladstilskud til den enkelte elev sker under hensyn til elevens og  

 forældrenes økonomiske forhold, og til, hvorvidt  

 bopælskommunen yder tilskud til skolepengene eller opholdet.
 Stk. 8. Kriterierne for tildeling af opholdsstøtte og  

 fripladstilskud fastsættes af fordelingsudvalget.
 § 20. Det er en betingelse for modtagelse af  

 tilskud i henhold til § 19, at skolen opkræver elevbetaling med  

 samme beløb for enten alle elever eller alle elever på samme  

 klassetrin.
21. Tilskuddet til de tyske mindretalsskoler skal  

 dække det særlige udgiftsbehov, som er nødvendigt for  

 opretholdelse og sikring af det tyske mindretals skolevæsen ved  

 Deutscher Schul- und Sprachverein für Nordschleswig.
I udgiftsbehovet  

 indgår timer til den dobbelte modersmålsundervisning (tysk,  

 dansk), et særligt driftstilskud til sikring af skolernes eksistens og  

 andre mindretalsspecifikke ordninger.
Kapitel 6 Kommunale bidrag § 22. Kommunens bidrag til staten for elever i  

 børnehaveklasse eller 1.-10. klasse og for elever, der er indskrevet  

 ved en skolefritidsordning ved en fri grundskole, beregnes på grundlag  

 af elevtalsopgørelser pr. 5. september i det forudgående  

 finansår.
§ 23. Amtskommunen betaler bidrag til staten for  

 udgifter til undervisning af elever med svære handicap, i det omfang  

 udgifterne overstiger det kommunale takstbeløb, der er fastsat i  

 § 49, stk. 2, i lov om folkeskolen.
Bidraget betales på  

 grundlag af det faktiske antal elever i amtskommunen pr. 1. marts i det  

 forudgående finansår.
 Stk. 2. Elevernes fordeling på amtskommuner sker efter  

 en af bopælskommunen attesteret fortegnelse over elever, som pr. 1.  

 marts er hjemmehørende i kommunen, og som ikke er tilmeldt  

 folkeskolen, en anden fri grundskole eller en efterskole.
 § 24. Bidraget betales en gang årligt 1.  

 juli i det løbende finansår gennem modregning i udbetalingerne i  

 juli måned fra Told- og Skattestyrelsen af indkomstskat, statstilskud  

 m.v.
 § 25. Bidragspligten for en elev i et  

 finansår berøres ikke af, at eleven efter 5. september  

 henholdsvis l. marts, i det forudgående finansår er flyttet til  

 en anden kommune eller amtskommune eller er udmeldt af den  

 pågældende skole eller af, at skolen ikke modtager tilskud i hele  

 skoleåret.
Kapitel 7 Specialundervisning. supplerende undervisning og  

 særlig tilrettelagt danskundervisning for tosprogede elever m.v.
 § 26. Til elever, hvis udvikling kræver en  

 særlig hensyntagen eller støtte, gives specialundervisning eller  

 anden specialpædagogisk bistand efter reglerne i bekendtgørelse  

 om folkeskolens specialundervisning og anden specialpædagogisk bistand  

 med de modifikationer, der følger af folkeskolens styrelsesforhold.  

 Det er en forudsætning, at en elev kun henvises til  

 specialundervisning, hvis der er tale om problemer, som ikke er af  

 midlertidig karakter, og som ikke kan løses inden for rammerne af den  

 almene undervisning.
 § 27. Elever, der på grund af sygdom eller  

 af hensyn til deres sundhed eller velfærd ikke kan undervises i deres  

 skole, er berettiget til undervisning efter reglerne i bekendtgørelse  

 om sygeundervisning for elever i folkeskolen og visse private skoler.
§ 28. Til elever, der har behov for midlertidig  

 støtte, uden at der er tale om specialundervisning, kan gives  

 supplerende undervisning.
Til tosprogede elever kan på tilsvarende  

 måde gives særlig tilrettelagt danskundervisning, der sikrer, at  

 tosprogede børn, der opholder sig permanent i Danmark, lærer  

 dansk svarende til kravene til undervisningen i dansk i folkeskolen.
Kapitel 8 Ikrafttrædelses- og overgangsbestemmelser § 29. Bekendtgørelsen træder i kraft  

 den 24. oktober 2001.
Stk. 2. Bekendtgørelse nr. 1019 af 25. november 1996 om  

 tilskud m.v. til friskoler og private grundskoler m.v. ophæves.
Dog  

 finder § 9, stk. 2, for opgørelse af årselever i  

 skolefritidsordning anvendelse i skoleåret 2000/01, og kapitel 5  

 (regnskab og revision) samt bilag 2 (Regnskabsmodel for friskoler og private  

 grundskoler m.v. og private gymnasieskoler m.v.) finder anvendelse for  

 aflæggelse af årsregnskab for 2000 og 2001.
Undervisningsministeriet, den 12. oktober  

 2001 P.M.V.Berrit HansenStyrelseschef /Hanne Traberg Bilag 1 Beregningsmodel til fordeling af tilskuddet til  

 generelle driftsudgifter til de enkelte skoler Tilskuddet pr. årselev til den enkelte skole, jf.  

 § 9, beregnes som et produkt af følgende faktorer (idet der  

 foretages separate beregninger for rene grundskoler og grundskoleafdelinger  

 ved private gymnasier, jf. § 10):
1)	Den på finansloven fastsatte takst pr. elev, T, 2)	en skolestørrelsesfaktor, k + E*/(E*+E), hvori det på  

 finansloven fastsatte omdelingsforhold mellem små og store skoler, OF,  

 indgår:
{ 1 - OF·E* } k= 2 E*+E** OF-1 3)	en elevvægtsfaktor, EF, der angiver den enkelte skoles  

 fordeling af elever under 13 år og elever på 13 år og  

 derover i forhold til gennemsnittet for alle skoler, 4)	en lærerlønfaktor, AF, der angiver den enkelte skoles  

 gennemsnitlige lærerløn inkl. stedtillæg og tillagt det  

 gennemsnitlige undervisningstillæg i forhold til gennemsnittet for alle  

 skoler, 5)	en finanslovsfaktor, F, og 6)	en justeringsfaktor, J, der sikrer, at de samlede beregnede tilskud  

 netop svarer til den samlede bevilling på finansloven i det enkelte  

 år.
 Beregningsmodel for tilskuddet pr. årselev til de enkelte  

 skoler:
Tilskud pr. årselev = T·(k + E*/(E*+E)) EF·AF·F·J Ad 2 : OF er det på finansloven fastsatte  

 omfordelingsforhold mellem små og store skoler og E* og E** er de  

 ligeledes på finansloven fastsatte skolestørrelser, målt  

 ved antallet af elever, mellem hvilke omfordelingen er defineret.
E er den  

 enkelte skoles elevtal opgjort pr. 5. september i året før  

 finansåret, jf. § 9, stk. 2 og 3.
Ad 3 : Vægtfaktoren 1,47, jf. § 9,  

 stk. 5, er beregnet på grundlag af folkeskolens vejledende norm og  

 klassetrinsfordelingen i alle landets private skoler (excl.  

 ikke-årgangsdelt undervisning). Skolens gennemsnitlige elevvægt  

 beregnes som forholdet mellem det vægtede elevtal og det samlede  

 elevtal.
Den enkelte skoles gennemsnitlige elevvægt divideres med den  

 gennemsnitlige elevvægt for alle skoler, og herved fremkommer EF.
Ad 4 : Den enkelte skoles gennemsnitlige  

 lærerløn ink. stedtillæg beregnes på grundlag af  

 Finansministeriets lønoversigt.
Hvis en skoles lærere er  

 berettigede til det frivillige, såkaldte  

 københavnertillæg, indregnes dette i skolens gennemsnitlige  

 lærerløn ink. stedtillæg.
Skolens gennemsnitlige  

 lærerløn divideres med den gennemsnitlige lærerløn  

 for hele landet, og herved fremkommer AF.
Ad 5 : Finanslovsfaktoren F beregnes som forholdet  

 mellem den samlede bevilling på finansloven og de samlede beregnede  

 tilskud.
Denne faktor benyttes ved start af beregningsmetoden, hvorefter den  

 indgår som konstant.
 Ad 6 : Justeringsfaktoren J beregnes på samme  

 måde som F, bortset fra det første år, hvor J pr.  

 definition er 1. J vil afspejle ændringer i skolestrukturen, dvs.  

 forskydninger i den gennemsnitlige skolestørrelse eller i elevernes  

 aldersfordeling.
Bilag 2 Beregningsmodel til fordeling af bygningstilskuddet til de  

 enkelte skoler 1. Rene grundskoler.
 Ved beregning af bygningstilskuddet, herunder  

 afviklingstilskuddet til den enkelte skole, indgår følgende  

 elementer:
 ro = skolens beregnede refusionstilskud pr.  

 elev i 1992 ekskl. tilskud til statslånsrenter.
 Ro = gennemsnitligt refusionstilskud pr. elev i  

 1992 ekskl. tilskud til statslånsrenter.
 To = gennemsnitligt refusionstilskud pr. elev i  

 1992 inkl. tilskud til statslånsrenter.
 eo = skolens elevtal pr. 5. september 1992.
 en = skolens elevtal i år n, d.v.s. pr.  

 5. september i år n-1.
 Tn = finanslovstakst i år n.
 Pn = prisindeks for finanslovstakst fra 1992  

 til år n = Tn/To.
 An = reguleringsfaktor år n,  

 A94 = 0,8 o.s.v.
 k = kompensationsfaktor, ro] Ro o k = 0,  

 ro < Ro o1 >k >  

 0.
Den enkelte skoles bygningstilskud pr. elev beregnes som  

 det gennemsnitlige bygningstilskud pr. elev, der er fastlagt på de  

 årlige finanslove (finanslovstaksten) plus et reguleringsbeløb,  

 som kan være positivt eller negativt.
Reguleringsbeløbet falder  

 lineært hvert år, således at det er 0 efter en  

 overgangsperiode på 10 år.
 Reguleringsbeløbet er produktet af en  

 reguleringsfaktor for det enkelte år, elevtallet pr. 5. september1992  

 og forskellen mellem skolens beregnede refusionstilskud pr. elev i 1992  

 ekskl. refusion af statslånsrenter opregnet med et prisindeks for  

 finanslovstaksten og finanslovstaksten.
 Skoler, hvis beregnede refusionstilskud pr. elev ekskl.  

 refusion af statslånsrenter i 1992 var mindre end det gennemsnitlige  

 refusionstilskud pr. elev ekskl. statslånsrenter, indgår desuden  

 i beregningerne med et beregnet refusionstilskud pr. elev for 1992 tillagt en  

 kompensation:
r = ro + k · (Ro - ro).  

 Hvis ro < Ro o 0< k  

 <1. Hvis ro]Ro =o  k=0, idet k fastsættes, således at totalrammen i  

 1992 overholdes.
 Reguleringsbeløbet, An · eo · (r ·  

 Pn-Tn), er positivt, hvis det regulerede refusionstilskud pr. elev i 1992 er  

 større end finanslovstaksten og negativt, hvis refusionstilskuddet er  

 mindre end finanslovstaksten.
Skolens samlede tilskud i år n: Tn ·  

 en + An · en · (r ·  

 Pn-Tn) 2. Grundskoleafdelinger ved private gymnasier.
 Den del af skolens samlede refusionstilskud i 1992, der  

 kan henføres til grundskoleafdelingen, beregnes ved for hver skole at  

 løse følgende 2 ligninger:
(1) (egrst + egrk) · r +  

 (egy + egyk) · rgy = s (2) r/rgy = 1502/3244 egr = elever i grundskoleafdeling pr. 5.  

 september 1992 egrk = kostelever i grundskoleafdeling pr. 5.  

 september 1992 r = beregnet refusionstilskud pr. elev til  

 grundskoleafdeling i 1992 s = skolens samlede refusionstilskud i 1992 egy = elever i gymnasieafdeling pr. 5.  

 september 1992 egyk = kostelever i gymnasieafdeling pr. 5.  

 september 1992 rgy = beregnet refusionstilskud pr. elev til  

 gymnasieafdeling 1502/3244 er forholdet mellem taksterne på  

 finanslovforslaget for 1993 til hhv. grundskoler og gymnasier (for gymnasier  

 ekskl. et særligt tilskud på 3,2 mio. kr.).
 Af (1) og (2) følger:
r = (1502/3244) ·s/[(egr +  

 egrk).(1502/3244) + egy + egyk] Tilskuddet til grundskoleafdelingen er herefter:
Tn · en + An · egr · (r ·  

 Png-Tn), idet Png er forholdet mellem Tn og  

 det gennemsnitlige refusionstilskud til de private gymnasiers  

 grundskoleafdelinger i 1992.
Bilag 3 Skolens maksimale udgift til bygninger og arealer i henhold  

 til § 4 2001 Pr. årselev, der er sengeplads til: 12.238 kr.
 Pr. årselev, der alene er dagelev: 6.119 kr.
