 Herved bemyndiges politiet til at godkende, at traktorer og gaffeltrucks  

 anvendes som trækkraft for godsbefordrende påhængsvogne på nærmere afgrænsede  

 havneområder, selv om de gældende bestemmelser om registrering og  

 køretøjsudstyr fraviges.
Det område, inden for hvilket køretøjerne kan anvendes, uanset at de  

 gældende registrerings- og udstyrsbestemmelser ikke er opfyldt, angives i den  

 skriftlige tilladelse tillige med de vilkår, på hvilke kørslen skal foregå.  

 Området afgrænses under hensyn til de praktiske erhvervsmæssige forhold og  

 færdselsforholdene.
Transporter, der indgår som et led i virksomhed på  

 havnen, f.eks. mellem havn og fabrik, oplagsplads m.v., kan foretages indtil  

 ca. 2.000 meter fra havnearealet.
I tilladelsen angives nøjagtig rute til og  

 fra havnearealet.
 Tilladelserne gives på følgende vilkår:
 1. Det anføres i tilladelsen, hvilket gods der må  

 transporteres på køretøjerne.
2. Traktorer, der anvendes som trækkraft for  

 påhængsvognene, skal være reigstreret.
Traktorernes registreringsnummer og  

 indregistrerede ejer (bruger) angives i tilladelsen. (Derimod kræves ikke  

 registrering eller nærmere angivelse i tilladelsen af gaffeltrucks eller  

 påhængsvogne.) 3. De anvendte køretøjer skal have følgende udstyr:
 4. Der må køres med højst 2 påhængsvogne ad gangen.
 5. Traktorer undergives periodisk syn een gang årlig.
 6. Mindst traktorførerbevis kræves til kørsel såvel  

 med traktorer som gaffeltrucks.
 7. Ansvarsforsikring skal være tegnet for kørsel med  

 godsbefordrende påhængsvogne.
Samtidig med tilladelsen udleveres et eksemplar af denne  

 cirkulæreskrivelse til ejeren af køretøjerne.
Kopi af tilladelse, der angår  

 traktor, indsendes af politiet til Centralregisteret for Motorkøretøjer,  

 Leifsgade 33, 2300 København S., der foranlediger indkaldelse til periodisk  

 syn, jfr. vilkårenes pkt. 5. Hvis en allerede udstedt tilladelse udvides til  

 at omfatte yderligere traktorer, udfærdiges supplerende tilladelse, og kopi  

 heraf indeholdende oplysninger om registreringsnummer og ejer (bruger)  

 indsendes ligeledes til centralregisteret.
 Politiet bedes foranledige, at eventuel kørsel med de omhandlede køretøjer  

 på havneområder, der måtte være i strid med gældende bestemmelser,  

 lovliggøres inden den 1. maj 1975.
 P.M.V.
 E.B.
P.
Wiese.
