(Til de højere og videregående  

 uddannelsesinstitutioner) Undervisningsministeriet har opnået Arbejdstilsynets Ferielovkontors  

 tilslutning til, at feriegodtgørelsen til udenlandske gæsteforelæsere  

 (gæstelærere) og censorer kan udbetales samtidigt med lønnen/vederlaget i  

 tilfælde, hvor den pågældende forlader landet umiddelbart efter et  

 enkeltstående, kortvarigt ansættelsesforholds afslutning.
 Ferielovkontoret har samtidig udtalt, at udenlandske gæsteforelæsere og  

 censorer alene har ret til feriegodtgørelse, hvis der kan siges at være  

 opstået et egentligt ansættelsesforhold mellem den pågældende og  

 institutionen.
 En forelæser, der således alene giver en enkeltstående eller få  

 forelæsninger, vil næppe kunne betragtes som ansat ved institutionen, men må  

 betragtes som selvstændig (freelance). I sådanne tilfælde er der generelt  

 ikke pligt til at yde feriepenge til forelæseren, idet hvert enkelt tilfælde  

 dog må vurderes konkret.
 På denne baggrund kan institutionerne for fremtiden i de nævnte tilfælde  

 afregne feriegodtgørelsen samtidigt med lønnen/vederlaget.
 Ferielovkontoret har dog som procedure betinget sig følgende:
- At institutionen indhenter en foreløbig telefonisk tilladelse hertil fra  

 Ferielovkontoret, og - At institutionen hvert kvartal sender en liste til Ferielovkontoret over  

 de kontante afregninger i det forløbne kvartal med henblik på endelig  

 godkendelse heraf.
 Specielt fsv. angår udenlandske censorer bemærkes, at disse fortsat skal  

 honoreres efter taksterne i Finansministeriets cirkulære om vederlæggelse af  

 censorvirksomhed (pt. cirkulære af 7. oktober 1991, APD nr. 90/91, med senere  

 regulering pr. 1. april 1992).
 Men det er for fremtiden i de ovenfor anførte tilfælde muligt at udbetale  

 feriegodtgørelsen samtidigt med censorvederlaget.
Samtidig udbetaling af løn/vederlag og feriegodtgørelse i andre særlige  

 tilfælde I andre tilfælde, hvor det ikke vil være praktisk at vente med at udbetale  

 feriegodtgørelsen til det tidspunkt, hvor dette normalt sker i henhold til  

 gældende regler, fx hvor en ansat umiddelbart efter sin afsked flytter til  

 udlandet, kan institutionerne for fremtiden ligeledes afregne  

 feriegodtgørelsen samtidigt med lønnen/vederlaget.
 Også i sådanne tilfælde har Ferielovkontoret betinget sig, at der  

 indhentes en foreløbig telefonisk tilladelse hertil fra Ferielovkontoret, og  

 at Ferielovkontoret hvert kvartal orienteres herom, jf. ovenfor om den  

 særlige liste til denne indberetning.
Henvendelser til Ferielovkontoret Foreløbige tilladelser fås ved telefonisk henvendelse til  

 Ferielovkontoret, tlf. 31 18 10 50. (Telefontiden er mandag - torsdag 12:00 -  

 15:00, fredag 12:00 - 14:00. Uden for dette tidsrum, men mellem 08:30 -  

 16:00, kan henvendelse ske via Direktoratet for Arbejdstilsynet, tlf. 31 18  

 00 88).
Den efterfølgende skriftlige indberetning sendes til Direktoratet for Arbejdstilsynet Ferielovkontoret Landskronagade 33-35 2100 København Ø Listen skal referere til Ferielovkontorets j.nr. 66.0-00097/93.
