 Der er truffet aftale mellem arbejdsministeriet og handelsministeriet om,  

 at arbejdsmarkedsnævnenes vurderinger af mulighederne for at fremskaffe den  

 fornødne arbejdskraft inddrages i behandlingen af ansøgninger om  

 finansieringsbistand i henhold til egnsudviklingsloven.
 Etablering af nye virksomheder eller udvidelser af eksisterende  

 virksomheder vil i mange tilfælde påvirke beskæftigelsen i området.
 Spørgsmålene om fremskaffelse af arbejdskraft vil melde sig til vurdering  

 og behandling i 3 faser:
 1. I forbindelse med en virksomheds planer med hensyn  

 til oprettelse eller udbygning opstår behov for arbejdsmarkedsnævnets  

 vurdering af, om der på det sted, hvor virksomheden påtænkes placeret, er  

 mulighed for at fremskaffe den fornødne arbejdskraft til etablering af en  

 sådan virksomhed, herunder om en anden placering inden for nævnets område må  

 anses for ønskelig.
 2. Såfremt etableringen/udbygningen kommer i stand,  

 vil der være grundlag for en nærmere drøftelse mellem virksomheden og  

 arbejdsformidlingen om, hvilke nærmere krav virksomheden stiller til  

 arbejdskraftens kvalifikationer, således at arbejdsformidlingen resp. nævnet  

 - såfremt den tilstedeværende arbejdskraft ikke er i besiddelse af fornødne  

 kvalifikationer - kan medvirke til etablering af en eventuel uddannelse,  

 f.eks. i forbindelse med specialarbejderskolerne, gennem omskoling eller  

 lign.
 3. Når tidspunktet for åbning af den nye virksomhed  

 nærmer sig, vil der være behov for kontakt mellem virksomheden og  

 arbejdsformidlingen med henblik på med virken til at etablere virksomhedens  

 arbejdsstyrke.
I grundlaget for egnsudviklingsdirektoratets behandling af ansøgninger om  

 finansieringsbistand indgår arbejdsmarkedsnævnenes vurdering af mulighederne  

 for at fremskaffe den nødvendige arbejdskraft.
Virksomheden skal derfor  

 udfylde skemaet om behov for arbejdskraft, jfr. bilag 1, som er udleveret til  

 virksomheden samtidig med ansøgningsskemaet om finansieringsstøtte.
Samtidig  

 med ansøgningens indsendelse til egnsudviklingsmyndighederne skal skemaet om  

 virksomhedens kommende arbejdskraftbehov i udfyldt stand indsendes til  

 vedkommende arbejdsmarkedsnævn.
Skemaet danner grundlag for nævnets udtalelse  

 om projektets geografiske placering på baggrund af arbejdskraftbehovet.
 I de tilfælde, hvor arbejdsmarkedsnævnet på baggrund af de i skemaet om  

 egnsudviklingsprojektet indeholdte oplysninger og nævnets viden om områdets  

 arbejdskraftsituation vurderer, at projektets gennemførelse vil skabe  

 beskæftigelsesmæssige problemer i området, afgiver nævnet på skemaets side 2  

 en begrundet regørelse herfor, om muligt med forslag til løsning af de  

 påpegede problemer.
Skemaet med nævnets påtegning videresendes snarest til direktoratet for  

 egnsudvikling.
Det er ved aftalen forudsat,  at  arbejdsmarkedsnævnets  

 ekspedition af udtalelsen fremmes mest muligt og i hvert fald holdes inden  

 for ca. 14 dage,  at  egnsudviklingsrådets forretningsudvalg under  

 hensyn til sagernes hastende karakter forbeholder sig, at sager kan afgøres,  

 uanset at arbejdsmarkedsnævnets udtalelse endnu ikke foreligger, med  

 forbehold om, at udtalelsen, når den fremkommer, ikke taler imod den trufne  

 afgørelse, samt  at  en afgørelse skal være begrundet, såfremt den  

 træffes på tværs af indholdet af nævnets udtalelse.
 Nævnet modtager underretning om egnsudviklingsmyndighedernes afgørelse af  

 ansøgningen om finansieringsstøtte.
 På grund af disse sagers undertiden hastende karakter vil det være  

 nødvendigt, at arbejdsmarkedsnævnet bemyndiger et underudvalg til at handle  

 på nævnets vegne, jfr. pkt. 15 i arbejdsministeriets cirkulære af 7.  

 september 1976 om arbejdsmarkedsnævn.
 Nævnsmedlemmerne er omfattet af straffelovens almindelige bestemmelser om  

 tavshedspligt med hensyn til oplysninger, som er kommet til deres kendskab  

 ved udøvelsen af deres virksomhed.
 De oplysninger, som et arbejdsmarkedsnævn modtager i forbindelse med  

 ansøgninger om finansieringsbistand i henhold til egnsudviklingsloven, er  

 undtaget fra bestemmelserne om aktindsigt i medfør af lov nr. 280 af 10. juni  

 1970 om offentlighed i forvaltningen, jfr. arbejdsministeriets bekendtgørelse  

 nr. 73 af 4. marts 1977.
 Arbejdsministeriet, den 17. november  

 1977.
 Svend Auken.
 /Per Kirstein.
