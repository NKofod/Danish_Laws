 Et varehus udsendte en reklameavis til et stort antal husstande  

 indeholdende et meget fordelagtigt tilbud, uden angivelse af, at forretningen  

 kun havde et meget begrænset antal af varen.
Forbrugsombudsmanden udtalte, at det er i strid med  

 markedsføringslovens § 1 at udsende en reklametryksag i et meget stort antal  

 eksemplarer med et fordelagtigt tilbud, som man kun har på lager i et ringe  

 antal.
I sådanne tilfælde bør angives hvor mange eksemplarer, man har til  

 salg.
Udtrykket »begrænset antal« eller lign.
Udtalelser om anvendelse af generalklausulen 1. Reklamefremstød for et fordelagtigt tilbud, hvor beholdningen var  

 begrænset I maj 1977 udsendte et stort varehus en reklametryksag til ca. 63.000  

 husstande i Ålborgområdet.
Trykdagen indeholdt på forsiden et tilbud om en  

 kassette-båndoptager til 90 kr.
Efter at have modtaget nogle klager over, at  

 båndoptageren var blevet solgt ganske kort tid efter, at reklamen var blevet  

 omdelt, blev det oplyst af varehuset, at man ved reklamernes udsendelse havde  

 regnet med at have 50 stk. båndoptagere til rådighed, men rent faktisk kun  

 havde i besiddelse af 20 stk. til salg den pågældende dag.
 Forbrugsombudsmanden udtalte, at det efter hans opfattelse måtte antages  

 at være i strid med kravet i markedsføringslovens § 1 om god  

 markedsføringsskik at udsende en reklametryksag i et meget stort antal  

 eksemplarer med et fordelagtigt tilbud om salg af en vare, som man kun har på  

 lager i et ringe antal.
 I et sådant tilfælde ville det være rettest, at man i de udsendte reklamer  

 havde angivet, hvor mange eksemplarer af den pågældende vare, man havde til  

 salg.
 Anvendelsen af udtrykket »begrænset antal« eller ligende  

 angivelse kan i sådanne tilfælde kun anvendes, hvor en forretning efter de  

 almindelige erfaringer ville være i stand til at dække den efterspørgsel, som  

 et reklamefremstød må antages at skabe.
 Derimod ville et forbehold som f.eks. »begrænset antal« eller  

 lignende ikke være tilstrækkeligt, såfremt den pågældende erhvervsdrivende  

 kun har et beskedent antal varer til salg efter et omfattende  

 reklamefremstød.
 Varehuset tog de fremsatte synspunkter til efterretning.
(1977-311-135) (* 1) Offentliggjort i Forbrugsombudsmandens årsberetning 1977-1978, side  

 51.
