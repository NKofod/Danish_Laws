Formålet med registeret er at registrere/styre hjælpemiddelbeholdningen incl. reservedelslager på Hjælpemiddelcentralen og Ribe Amtskommunes sygehuse, at registrere/styre hjælpemidler, der er i konsignation fra firmaerne - herunder leverandørregister, samt at få udskrevet mærkesedler til hjælpemidlerne.
Endvidere er formålet med registeret at søge oplysninger om de hjælpemidler, der er indlagt i systemet og udlånt til klienter/patienter, i kommuner, på institutioner og sygehuse samt at registrere afprøvnings- og behandlingsforløb og resultater.
Derudover har registeret til formål at få påmindelse om overskredne udlånstider og at få et redskab til diverse statistikker.
Personkreds: Registeret må kun indeholde oplysninger om personer, der har/har haft udlånt hjælpemidler fra Ribe Amts Hjælpemiddelcentral, Ribe Amtskommunes sygehuse, oplysninger om personer, der får eller har fået behandling, oplysninger om leverandører af hjælpemidler, oplysninger om terapeuter ansat ved Hjælpemiddelcentralen samt oplysninger om ansatte ved Ribe amtskommunes sygehusvæsen og om sagsbehandlere ansat ved kommunerne.
 Ikrafttrædelsesdato: 18/11/1993. Erstatter tidligere forskrifter.
