Arbejdsformidlingskontorerne De statsanerkendte arbejdsløshedskasser På given foranledning skal man meddele, at videresalg af produkter ved  

 demonstrationer i private hjem, (Tupperware, Jafra m.v.), hvor medlemmets  

 (forhandlerens) salg sker i eget navn og for egen regning og risiko, i  

 relation til reglerne i arbejdsløshedsloven anses for selvstændig virksomhed.
 Dette gælder uanset om leverandøren eller medlemmet selv fører  

 momsregnskab og afregner over for toldvæsenet, og uanset om leverandøren  

 tilbageholder skat.
 I de - normale - tilfælde, hvor medlemmets beskæftigelse med den  

 selvstændige virksomhed er af så begrænset omfang, at der er tale om  

 bibeskæftigelse, vil medlemmet kunne oppebære arbejdsløshedsdagpenge efter  

 reglerne i direktoratets bekendtgørelse nr. 737 af 28. december 1982 om  

 retten til arbejdsløshedsdagpenge for medlemmer, som under ledighed har  

 bibeskæftigelse ved selvstændig virksomhed (emnenummer 3.3112 og 3.3131). Det  

 særlige arbejdskrav gælder således i disse tilfælde.
 P.D.V.
V.Å.
Jensen kontorchef /Karen M.
Morsbøl fm.
