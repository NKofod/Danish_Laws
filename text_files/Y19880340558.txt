Direktoratet har meddelt under hvilke betingelser en tillægsforsikring  

 kan etableres uden at der foretages fradrag i dagpengene Dansk  Arbejdsgiverforening Dansk  Arbejdsgiverforening har meddelt Direktoratet for  

 Arbejdsløshedsforsikringen, at foreningen har erfaret, at  Civiløkonomernes  

  Arbejdsløshedskasse har indgået en aftale med et forsikringesselskab om at  

 supplere den offentlige dapgengeydelse i tilfælde af ledighed med et beløb,  

 der beregnet på forsikringsmæssig basis kan gå op til kr. 72.000,- pr. år.
 På den baggrund har man anmodet om direktoratets vurdering af, hvorvidt  

 ovennævnte tillægsforsikring indebærer, at der skal ske en nedsættelse af den  

 offentlige dagpengeydelse for ledige medlemmer af omhandlede kasse.
 Der er her henvist til arbejdsløshedsforsikringslovens § 51 stk. 5, der  

 omhandler nedsættelse af dagpenge ved ydelser, som ikke er omfattet af  

 arbejdsløshedsforsikringsloven.
 Denne nedsættelse skal ske således at den samlede daglige pengehjælp ikke  

 overstiger det beløb, der kan udbetales efter arbejdsløshedsforsikringslovens  

 § 51 stk. 1 og 2, 3 og 4.
 Direktoratet er af arbejdsløshedskassen blevet orienteret om opbygningen  

 og forudsætningerne for tillægsforsikringen.
Indledningsvis bemærkes, at det er et af arbejdsløshedskassen uafhængigt  

 gensidigt forsikringsselskab,  Civiløkonomernes  Tillægssikring, der alene  

 tilbyder medlemmer af  Civiløkonomernes  Arbejdsløshedskasse en  

 tillægsforsikring.
Kassen har således ikke indgået nogen forsikringsaftale  

 med et forsikringsselskab.
 Udgangspunktet har naturligt været det, at søge at give en  

 forsikringsydelse, således at medlemmer i højere grad får dækket den tabte  

 arbejdsfortjeneste, der måtte opstå i tilfælde af ledighed, uden at dette  

 medfører fradrag i medlemmernes dagpengeret.
 Der er herefter bygget en tillægs-forsikring op om  

 arbejdsløshedsforsikringslovens § 51 stk. 1, hvorefter dagpenge til det  

 enkelte medlem højst udbetales med et beløb, der udgør 90% af medlemmets  

 hidtidige arbejdsfortjeneste.
 Sammenholdes således § 51 stk. 5 med § 51 stk. 1, ses der efter  

 direktoratets vurdering ikke at skulle ske fradrag sålænge  

 tillægsforsikringen sammen med det udbetalte dagpengebeløb holder sig under  

 90%-grænsen.
 Det ses således at være muligt at lave en tillægsforsikring, men  

 direktoratet skal ikke undlade at bemærke, at forudsætningerne for en sådan -  

 efter det for direktoratet oplyse - kun kan opfyldes når:
1. Der foreligger et højt lønniveau 2. en generelt lav ledighed 3. korte ledighedsperioder 4. begrænsninger i retten til ydelser sammenholdt med retten til dagpenge.
 Der vil i en sådan forsikringsordning være tale om en ret høj  

 forsikringspræmie, ca. 10% af det maximale forsikringsbeløb.
 Kopi af nærværende besvarelse er tilsendt arbejdsministeriet.
