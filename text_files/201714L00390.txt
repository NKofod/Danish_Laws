Betænkning afgivet af Retsudvalget den 30. november 2017 Betænkning over Forslag til lov om pakkerejser og sammensatte rejsearrangementer [af justitsministeren (Søren Pape Poulsen)]:
1. Ændringsforslag Justitsministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 4. oktober 2017 og var til 1. behandling den 24. oktober 2017. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 13. juli 2017 dette udkast til udvalget, jf.
REU alm. del  bilag 337 (folketingsåret 2016-17). Den 4. oktober 2017 sendte justitsministeren de indkomne høringssvar og et notat herom til udvalget.
Den 13. oktober 2017 sendte justitsministeren supplerende høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Danmarks Rejsebureau Forening og Forbrugerrådet Tænk, Feriehusudlejernes Brancheforening og HORESTA og Rejsearrangører i Danmark.
 Justitsministeren har over for udvalget kommenteret de skriftlige henvendelser til udvalget.
Deputationer Endvidere har følgende mundtligt over for udvalget redegjort for deres holdning til lovforslaget:
Danmarks Rejsebureau Forening og Forbrugerrådet Tænk, Feriehusudlejernes Brancheforening og HORESTA og Rejsearrangører i Danmark.
Spørgsmål Udvalget har stillet 6 spørgsmål til justitsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, LA, RV, ALT, SF og KF) indstiller lovforslaget til vedtagelse med det stillede ændringsforslag.
Et mindretal i udvalget (DF og EL) indstiller lovforslaget til forkastelse ved 3. behandling.
Mindretallet vil stemme for det stillede ændringsforslag.
Idet Enhedslistens medlemmer af udvalget henviser til EL's ordførertale og en række korte bemærkninger ved 1. behandling af lovforslaget, stemmer EL imod lovforslaget af principielle grunde, fordi der er tale om et totalharmoniseringsdirektiv, og fordi forbrugerbeskyttelsen for den nye type af rejser omtalt i lovforslaget og det bagvedliggende direktiv  de sammensatte rejsearrangementer  ikke kommer i nærheden af forbrugerbeskyttelsen for pakkerejser.
EL er således imod, at Danmark nu tilslutter sig et direktiv, der bliver næsten umuligt at ændre på, idet ændringerne skal foregå gennem det tunge EU-system, frem for at bevare et minimumsdirektiv, som det nuværende jo er, og som giver mulighed for, at Danmark kan forbedre forbrugerbeskyttelsen for pakkerejser og sammensatte rejsearrangementer, hvis vi ønsker det  uden at skulle »vente på« de andre EU-lande.
Et andet mindretal i udvalget (S) vil ved 2. behandling af lovforslaget redegøre for sin stilling til lovforslaget.
Mindretallet vil stemme for det stillede ændringsforslag.
Et tredje mindretal i udvalget (IA) vil stemme hverken for eller imod lovforslaget ved 3. behandling.
Mindretallet vil stemme hverken for eller imod det stillede ændringsforslag.
 Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 17 Af justitsministeren, tiltrådt af et flertal (udvalget med undtagelse af IA):
 1) Stk. 1, nr. 1, affattes således:
 »1) prisen for befordring af passagerer som følge af udgifter til brændstof eller andre energikilder,«.
[Sproglig præcisering] Bemærkninger Til nr. 1 Der er tale om en sproglig præcisering af lovforslagets § 17, stk. 1, nr. 1. Med forslaget vil ordlyden i bestemmelsen svare fuldt ud til ordlyden af artikel 10, stk. 1, i Europa-Parlamentets og Rådets direktiv (EU) 2015/2302 af 25. november 2015 om pakkerejser og sammensatte rejsearrangementer samt om ændring af forordning (EF) nr. 2006/2004 og Europa-Parlamentets og Rådets direktiv 2011/83/EU og om ophævelse af Rådets direktiv 90/314/EØF og dermed sikre, at der sker tilstrækkelig tekstnær gennemførelse af direktivbestemmelsen.
Forslaget indebærer således ikke nogen indholdsmæssig ændring.
Peter Skaarup (DF) fmd.
Peter Kofod Poulsen (DF) Susanne Eilersen (DF) Hans Kristian Skibby (DF) Dorthe Ullemose (DF) Lise Bech (DF) Preben Bang Henriksen (V) Jan E.
Jørgensen (V) Britt Bager (V) Mads Fuglede (V) Carl Holst (V) Michael Aastrup Jensen (V) Henrik Dahl (LA) Christina Egelund (LA) Naser Khader (KF) Simon Kollerup (S) Lars Aslan Rasmussen (S) Mette Reissmann (S) Mogens Jensen (S) nfmd.
Rasmus Prehn (S) Trine Bramsen (S) Kaare Dybvad (S) Rune Lund (EL) Christian Juhl (EL) Rasmus Nordqvist (ALT) Sofie Carsten Nielsen (RV) Zenia Stampe (RV) Karsten Hønge (SF) Aaja Chemnitz Larsen (IA) Tjóðveldi og Javnaðarflokkurin havde ikke medlemmer i udvalget.
