 BESTEMMELSER om uniformering af forsvarets militære personel.
 1. Indledning.
 De grundlæggende uniformsbestemmelser er fastsat i § 39 i lov nr. 154 af  

 7. juni 1958 om lønninger og pensioner m.v. til statens tjenestemænd samt i  

 Finansministeriets cirkulære nr. 169 af 1. juli 1961 om ydelse af tilskud til  

 statstjenestemænds uniformsanskaffelse.
 2. Bestemmelsernes omfang.
 Bestemmelserne i denne kundgørelse er gældende for militært personel i  

 forsvaret, der er normeret med hærens, søværnets, flyvevåbnets eller  

 hjemmeværnets uniformer.
 3. Uniformsmæssig opdeling af forsvarets personel.
 Det militære personel opdeles i:
- delvis selvbeklædende personel (i det følgende benævnt  

 »selvbeklædende personel«) og - iklædt personel til hvilket forsvaret udleverer/udlåner normerede  

 uniformsgenstande.
a.
Selvbeklædende personel omfatter:
- officerer, - auditørpersonellet, - værnsprovster, - musikerpersonellet, - overmekanikere af 1. og 2. grad samt tjenestemandsansatte mekanikere i  

 søværnet.
b.
Iklædt personel omfatter:
- stampersonel, - værnepligtigt personel, undtagen officerer, - værnspræster, - kadetter, - kontraktansatte mekanikere i søværnet og - frivilligt hjemmeværnspersonel.
Personel, der bærer søværnets uniform, kan enten være jakkeklædt eller  

 bluseklædt.
Sidstnævnte gruppe omfatter værnepligtige menige og menigt  

 stampersonel, der ikke er antaget til langtidstjeneste.
 4. Uniformers opdeling efter anvendelse.
 De militære uniformer opdeles efter deres anvendelsesområde i følgende  

 kategorier:
- kampdragt/-uniform til anvendelse under særlige tjenstlige forhold  

 (feltmæssige forhold, sejlads m.v.), - daglig uniform til anvendelse såvel i som uden for daglig tjeneste, samt  

 i et vist omfang ved repræsentative lejligheder, - gallauniformer, der anvendes ved repræsentative lejligheder, - selskabsuniformer, der kan anvendes ved selskabelige lejligheder.
 Udformning og kvalitet m.v. af de enkelte uniformstyper fremgår af de af  

 Forsvarskommandoen og Hjemmeværnskommandoen udsendte uniformsbestemmelser.
 5. Uniformering af selvbeklædende personel.
a.
Anskaffelse.
Overgang til selvbeklæderstatus medfører pligt til at anskaffe og  

 vedligeholde uniformsgenstande under kategorien daglig uniform.  

 Uniformspligten vedvarer til 2 år efter - hjemsendelse uden forbindelse med rådighedspligt, - ophør af rådighedspligt, - afskedigelse.
b.
Udlån.
 Kampdragt/-uniform m.v. samt nødvendig sikkerheds- og  

 beskyttelsespåklædning, jf. de herfor fastsatte bestemmelser, udlånes i et af  

 Forsvarskommandoen og Hjemmeværnskommandoen nærmere fastsat omfang.
 Gallauniform udlånes til følgende personel, for hvem gallauniform er  

 pligtig:
- officerer af generals- og admiralsklassen, - militære tjenestemænd ved Den kongelige Livgarde og Gardehusarregimentet  

 i et af Forsvarskommandoen nærmere fastsat antal, - personel ved H.M.
Dronningens Adjudantstab, - H.M.
Dronningens Jagtkaptajn, - generalauditøren, - chefen for Region VI.
Tillæggelse af midlertidig grad medfører ikke gallapligt.
Reparation og  

 vedligeholdelse udover almindelig brugervedligeholdelse foretages for  

 forsvarets regning efter Forsvarskommandoens nærmere bestemmelse.
 Personel, der før 12. maj 1964 havde ret til bæring af gallauniform,  

 bevarer fortsat retten til for egen regning at anskaffe og bære gallauniform.
c.
Uniformstilskud.
 Til selvbeklædende personel ydes uniformstilskud til tilskudsberettigede  

 uniformsgenstande til personligt brug under kategorien daglig uniform efter  

 følgende retningslinier:
 (1) Generelt.
a.
Uniformstilskud ydes således, jf. dog pkt. (3):
1. anskaffelse: 3/4 af anskaffelsesprisen Senere anskaffelser: 2/3 af anskaffelsesprisen.
b.
Retten til tilskud for 1. anskaffelse indtræder på det tidspunkt, hvor  

 selvbeklæderstatus opnås (udnævnelsesdato), eller ved genansættelse efter  

 udløb af periode med uniformspligt (2 år).
 Tilskud efter reglerne om 1. anskaffelse bortfalder, hvis anskaffelse ikke  

 er iværksat inden 1 år efter, at retten til 1. anskaffelse er opnået.
c.
Retten til tilskud for senere anskaffelser indtræder først 2 år efter,  

 at retten til 1. anskaffelse er opnået.
I særlige tilfælde kan  

 Forsvarskommandoen efter drøftelse med den berørte personelorganisation  

 fastsætte en brugstermin for senere anskaffelser.
d.
Tilskud kan ikke ydes til køb af brugte uniformsgenstande,  

 vedligeholdelse af uniformsgenstande eller ændringer af disse som følge af  

 fastsættelse af nye uniformsbestemmelser.
(2) Særlige forhold vedrørende personel til pligtig tjeneste samt kadetter.
a.
Personel til pligtig tjeneste, der opnår status som selvbeklædende  

 personel, kan i forbindelse med 1. anskaffelse maksimalt få tilskud til:
 Tilskudsberettigede uniformsgenstande fremgår af de af Forsvarskommandoen  

 og Hjemmeværnskommandoen udsendte uniformsbestemmelser.
 Pågældende kan ved overgang til selvbeklæderstatus overtage allerede  

 udleverede tilskudsberettigede uniformsgenstande mod bortfald af tilsvarende  

 tilskud til 1. anskaffelse.
 Ved senere anskaffelser - efter 2 år - følges de generelle bestemmelser,  

 jf. pkt. (1).
b.
Kadetter, der ved indtræden på officersskolerne har selvbeklæderstatus,  

 opnår på tidspunkt for indtræden status som iklædt personel, idet  

 selvbeklæderstatus fastfryses indtil afgang fra officersskolen, hvor  

 personellet genoptager den afbrudte status som selvbeklædende personel.
Kadetter iklædes, jf. gældende normer for iklædt personel.
Udlån som følge  

 af ændret status afvikles ved afgang fra officersskolen.
 Ved genoptagelse af selvbeklæderstatus som følge af ansættelse i  

 tjenestemandsstilling, kan det forannævnte personel, som ved 1. anskaffelse  

 har modtaget tilskud til reduceret norm, supplerende anskaffe forskellen  

 mellem reduceret norm og almindelig norm med tilskud efter reglerne om 1.  

 anskaffelse.
 (3) Beregning og forvaltning.
 Ved køb fra forsvarets egne myndigheder beregnes uniformstilskud i forhold  

 til disse myndigheders prisberegning for de pågældende effekter.
 Ved beregning af uniformstilskud for anskaffelser foretaget hos civile  

 leverandører, lægges disses priser til grund for beregningen, idet tilskuddet  

 dog maksimalt kan ydes i forhold til priserne ved Statens Konfektion, jf. den  

 aktuelle prisliste.
For uniformsgenstande, der ikke fremstilles ved Statens Konfektion,  

 fastsætter institutionen en pris ud fra den mest hensigtsmæssige  

 fremstillingsmetode samt under hensyntagen til det eksisterende prisniveau  

 hos aktuelle leverandører.
Denne pris optages i Statens Konfektions  

 prisliste.
 De nærmere regler vedrørende beregning og forvaltning af uniformstilskud  

 fastsættes af Forsvarskommandoen og Hjemmeværnskommandoen.
 6. Uniformering af iklædt personel.
a.
Udlån.
 Til iklædt personel udlånes kampdragt/-uniform, daglig uniform,  

 gallauniform og nødvendig sikkerheds- og beskyttelsespåklædning i omfang  

 svarende til tjenestens behov.
b.
Vask og vedligeholdelse af undermundering.
 Ved en i uniformsmæssig henseende særlig belastende tjeneste (f.eks. under  

 øvelser af længere varighed, sejlads med søværnets skibe, tjeneste i  

 Grønland, FN-styrker m.v.) kan der efter  

 Forsvarskommandoens/Hjemmeværnskommandoens nærmere fastsatte bestemmelser  

 etableres mulighed for vask af personellets undermundering m.v.
7. Normer for personlig udrustning, bæringsbestemmelser, erstatningsudlevering/ombytning.
a.
Generelt .
 Bestemmelser for, hvilke uniformseffekter der er normeret for de enkelte  

 personelkategorier, normer for personlig udrustning, bæringsbestemmelser  

 m.v., fastsættes af Forsvarskommandoen og Hjemmeværnskommandoen, jf. dog pkt.  

 b. og c.
Såfremt udlånte udrustningsgenstande bortkommer eller nedslides/beskadiges  

 i en sådan grad, at de må anses for ubrugelige efter deres formål, foretages  

 erstatningsudlevering/ombytning.
Eventuelle erstatningsspørgsmål i  

 forbindelse hermed afgøres efter gældende regler.
b.
Bæring af uniform i udlandet.
 (1) Under ophold et NATO-land .
 Bestemmelser for bæring af uniform under ophold i et NATO-land fastsættes  

 af Forsvarskommandoen/Hjemmeværnskommandoen.
 (2) Under ophold i et ikke-NATO-land .
 Ansøgning om tilladelse til bæring af uniform i et ikke-NATO-land  

 indsendes til Forsvarsministeriet via  

 Forsvarskommandoen/Hjemmeværnskommandoen.
c.
Bæring af uniform efter afskedigelse/hjemsendelse.
 (1) Officerer.
 Officerer, der er afskediget/hjemsendt, har tilladelse til at bære uniform  

 ved de i pkt.(4) anførte lejligheder.
 (2) Stampersonel samt værnepligtigt personel (undtagen officerer).
Bæring af uniform efter afskedigelse/hjemsendelse er ikke tilladt.
Dog vil  

 gruppen af stampersonel med status som selvbeklædende personel kunne bære  

 uniform efter afskedigelse/hjemsendelse ved de i pkt. 7. c. (4) anførte  

 lejligheder.
 Ovenstående vil endvidere være gældende for gruppen af stampersonel med  

 status som iklædt personel, idet den her omtalte bæringsret for stampersonel  

 dog forudsættes ikke at måtte medføre udgifter for forsvaret.
 (3) Militært personel uden for den militære rækkefølge.
 For selvbeklædende personel uden for den militære rækkefølge gælder det  

 for officerer fastsatte.
 Hjemsendt iklædt personel uden for den militære rækkefølge må ikke bære  

 uniform, med undtagelse af gejstligt personel af reserven, der efter  

 afskedigelse beklæder følgende stillinger:
- sognepræster ved Garnisons Kirke i København, - sognepræster ved Kastelskirken, - sognepræster ved Holmens Kirke, - præst ved Frederiksberg Slotskirke, - ansatte garnisonspræster.
 Forannævnte personel kan bibeholde retten til udlån samt bæringsretten til  

 uniform, så længe de bibeholder nævnte stillinger.
 (4) Fælles bestemmelser.
 Den under pkt. (1) - (3) anførte tilladelse til at bære uniform efter  

 afskedigelse/hjemsendelse omfatter følgende lejligheder:
- audienser, - overværelse af militære og kirkelige højtideligheder og arrangementer, - møder eller selskabelige sammenkomster i militære foreninger samt  

 foreninger med tilknytning til forsvaret.
 Ved andre lejligheder end de nævnte kan tilladelse kun gives efter  

 forelæggelse for Forsvarskommandoen/Hjemmeværnskommandoen, der i alle  

 tilfælde kan tilbagekalde en given tilladelse, såfremt de forudsætninger,  

 hvorunder tilladelsen er givet, tilsidesættes af den pågældende, eller  

 såfremt misbrug i øvrigt konstateres.
 For personel af hæren og hærhjemmeværnet bæres afdelingsmærke som bestemt  

 for den personelforvaltende myndighed, ved hvilken den pågældende var ansat  

 ved afskedigelse/hjemsendelse.
 8. Ikræfttræden/overgangsbestemmelser.
 - Bestemmelserne træder i kraft den 1. juni 1983.
 - Personel, der inden 2 år fra ovennævnte dato har opnået status som  

 selvbeklædende personel, opnår ret til »senere anskaffelse«, jf.  

 pkt. 5. c., efter 2 år fra tidspunktet for opnåelse af selvbeklæderstatus.  

 Personel, der har opnået status som selvbeklædende personel for mere end 2 år  

 siden, har ret til anskaffelse efter reglerne om »senere  

 anskaffelse«.
 - Kadetter, der for tiden er indtrådt på officersskolerne, opnår iklædt  

 status, jf. pkt. 5. c. (2) b., fra bestemmelsens ikrafttræden, på hvilket  

 tidspunkt selvbeklæderstatus fastfryses.
 - Stampersonel, der hidtil har haft status som selvbeklædende personel,  

 kan vælge at overgå til status som iklædt personel fra bestemmelsernes  

 ikrafttræden.
 Overgangen til iklædt status medfører, at dette personel herefter kan  

 ombytte egne reglementerede beklædningsgenstande efter de regler m.v., der  

 gælder for iklædt personel.
 Overgangen omfatter således ikke en udlevering af beklædningegenstande,  

 som er normerede for iklædt personel.
I takt med senere udlevering/ombytning overgår uniformsgenstandene til at  

 være forsvarets ejendom.
Personellet bevarer fortsat bæringsret til  

 uniformsgenstande, der er anskaffet efter hidtidige regler.
 2. Følgende bestemmelse sættes ud af kraft:
 - Kundgørelse for Forsvaret B. 19-1983.
FMN 6. kt. 87-62801-1 P.M.V.
 E.B.
 Ole Buch.
