 I tilslutning til udenrigsministeriets bekendtgørelse nr. 21 af 24.  

 februar 1986, Lovtidende C, meddeles det, at der ved noteveksling i Dar es  

 Salaam den 19. og 30. november 1986 er indgået en overenskomst mellem Danmark  

 og Tanzania, ifølge hvilken den danske regering i årene 1986-1988 yder et  

 beløb på 60 millioner kr. til fortsatte leverancer af stål til Tanzania.
 Hovedformålet med overenskomsten er at sikre fortsat levering af stål til  

 støtte for produktionen af landbrugsudstyr og til anvendelse inden for  

 transportsektoren.
