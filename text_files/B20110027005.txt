Bekendtgørelse om ændring af bekendtgørelse om redskaber til fiskeri efter hesterejer og rejekonge § 1 I bekendtgørelse nr. 633 af 1. august 2002 om redskaber til fiskeri efter hesterejer og rejekonge, foretages følgende ændringer:
 1. § 2 affattes således:
 »§ 2. Under fiskeri skal der anvendes et selektivt trawl, der opfylder følgende betingelser:
 1) Foran løftet skal trawlen være forsynet med et si-net, der leder bifangsten ud gennem en slids i bunden af trawlen.
 2) Maskemålet i løftet skal være mindst 16 mm helmaske.
3) Maskemålet i si-nettet må højst være 60 mm helmaske.« § 2 Bekendtgørelsen træder i kraft den 5. april 2011.
