Vejledning om forbrugeroplysninger ved salg af  

 visse fiskevarer Baggrund EU har besluttet, at forbrugerne skal gives et vist  

 minimum af oplysninger om fiskevarernes væsentligste karakteristika.  

 Reglerne herom fremgår af Rådets forordning nr.104/2000 af 17.  

 december 1999 om den fælles markedsordning for fiskerivarer og  

 akvakulturprodukter og af Kommissionens gennemførelsesforordning nr.  

 2065/2001.
Hvilke oplysninger skal gives? I henhold til de nye regler, skal følgende oplyses  

 ved detailsalg af fiskevarer til den endelige forbruger uanset  

 afsætningsmåde:
·  

 	Artens handelsbetegnelse ·  

 	Produktionsmetode ·  

 	Fangstområde Når en blanding af forskellige arter udbydes til  

 salg, skal ovenstående oplysninger anføres for hver art.
Artens handelsbetegnelse Ved salget til den endelige forbruger skal artens  

 handelsbetegnelse anføres.
De handelsbetegnelser, som er tilladt i  

 Danmark, findes på Fødevaredirektoratets liste over Godkendte  

 fiskenavnewww.fdir.dk/vis.cgi?fiskenavne.
Virksomheder, der ønsker at  

 eksportere til de øvrige EU-lande, skal selv gøre sig bekendt  

 med de udenlandske handelsbetegnelser, og oplysning herom må indhentes  

 hos importøren i det pågældende EU-land.
Af listen fremgår også artens videnskabelige  

 navn.
Det er frivilligt, om det videnskabelige navn oplyses ved salget til  

 den endelige forbruger.
Artens videnskabelig navn skal imidlertid kunne  

 oplyses på de foregående afsætningstrin.
Produktionsmetode Produktionsmetoden, d.v.s. saltvandsfiskeri,  

 ferskvandsfiskeri eller opdræt, skal oplyses i forbindelse med  

 handelsbetegnelsen med en af følgende angivelser:
·
» fanget « ·
» fanget i ferskvand « ·
» opdrættet « Hvis fisken er fanget på havet, kan  

 produktionsmetoden udelades ved salget til den endelige forbruger, hvis det  

 af handelsbetegnelsen og fangstområdet klart fremgår, at der er  

 tale om en fisk, som er fanget på havet.
Således vil fx »Nordsøtorsk«, »Kattegatrødspætter « og »Skagerakrejer«  

 være tilstrækkelig oplysning, der naturligvis skal kunne  

 dokumenteres ved tilbagesporing.
Det bemærkes, at fangstområdet  

 fortsat skal oplyses.
Fangstområde Fiskeriet efter især vandrende fisk kan  

 strække sig over store områder.
Den obligatoriske angivelse af  

 fangstområdet retter sig derfor imod store havområder.
Områderne er opregnet i bilaget til forordning nr.  

 2065/2001, og områderne kan ses på følgende kort Østersøen er i bilaget angivet som  

 FAO-område nr. 27.IIId.
Dette område afgrænses som  

 følger:
 Vestlig grænse: Farø-linjen samt en linje fra  

 Gedser ret øst til 12°00' østlig længde og ret syd langs  

 12°00' østlig længde.
 Nordlig grænse: En lige linje fra Stevns Røde  

 Fyr til Falsterbo Fyr.
 Dette svarer til afgrænsningen af underområde  

 24 i forhold til underområderne 22 og 23.
 En af følgende betegnelser anføres:
 Ved fisk fanget på havet, anføres navnet  

 på et af fangstområderne i ovenstående bilag.
 Ved fisk fanget i ferskvand, anføres det land, hvor  

 produktet har sin oprindelse.
 Ved opdrættede fisk, anføres det land, hvor  

 den endelige udvikling af produktet fandt sted.
 Herudover kan den erhvervsdrivende vælge at  

 tilføje en mere præcis angivelse af fangstområdet.
Hvor skal oplysningerne stå ved salget til den endelige  

 forbruger? Oplysningerne kan gives ved fx mærkning,  

 etikettering, på et skilt eller på en tavle.
Der er frihed til  

 selv at vælge måde, når blot oplysningerne er synlige,  

 således at forbrugeren kan gøre sig bekendt med disse.
Ved færdigpakket fisk kan oplysningerne eksempelvis  

 anføres på emballagen.
Ved fisk, som sælges uindpakkede,  

 kan oplysningerne fx anføres på et skilt eller en tavle synligt  

 for forbrugeren.
Oplysningerne skal ikke gives ved salg af fisk på  

 restaurant o.lign, da de nye regler ikke omfatter denne form for  

 afsætning.
Restaurationerne har imidlertid mulighed for frivilligt at  

 give oplysningerne, da disse har fulgt fisken gennem de tidligere  

 afsætningstrin.
Hvilke fisk er omfattet? Reglerne gælder for de fiskevarer, som  

 afsættes i EU, uanset varernes oprindelse, og reglerne omfatter  

 også færdigpakkede varer.
 Reglerne gælder for de fiskevarer, der er omfattet  

 af ovennævnte liste over handelsbetegnelser og KN-koderne i kapitel 3 i  

 den kombinerede toldnomenklatur fx:
·  

 	levende fisk ·  

 	fisk, fersk, kølet eller frosset, evt. filet, evt. hakket ·  

 	fisk tørret, saltet eller i saltlage ·  

 	fisk røget, evt. kogt før eller under røgningen ·  

 	krebsdyr, evt. afskallede, levende, ferske, kølede, frosne,  

 tørrede, saltede eller i saltlage ·  

 	krebsdyr med skal, kogt, evt. kølede, frosne, tørrede,  

 saltede eller i saltlage ·  

 	bløddyr med eller uden skal, levende, ferske kølede frosne,  

 tørrede, saltede eller i saltlage Reglerne omfatter ikke fx:
·  

 	fisk, der er tilberedt eller konserveret (fiske  hel- og  

 halvkonserves) ·  

 	produkter, hvor fisk indgår som ingrediens ·  

 	kaviar og kaviarerstatning ·  

 	krebsdyr og bløddyr, der er tilberedt eller konserveret, herunder  

 kogte, pillede rejer Sporbarhed Oplysninger om artens handelsbetegnelse og videnskabelige  

 navn, produktionsmetode og fangstområde skal følge fisken og  

 være til rådighed på alle afsætningstrin,  

 således at de oplysninger, som forbrugeren skal have, når frem.  

 Oplysningerne skal gennem afsætningstrinene anføres på  

 enten emballage, etikette, faktura eller på det handelsdokument, der  

 måtte ledsage varen.
Ved transport af fisk inden første salg skal der  

 fortsat anvendes transportdokument eller lignende dokument for modtaget fisk  

 i henhold til gældende EU-regler.
Standardtransportdokumentet vil blive  

 justeret, så de nævnte oplysninger skal angives i dokumentet.  

 Fiskeauktioner skal ligeledes som hidtil kræve dokumentation for den  

 modtagne fisk.
Fiskeridirektoratet forestår kontrollen, indtil det  

 første salg af fisken har fundet sted.
Kontrollen foregår ved  

 landing, hos virksomheder der omsætter fisk, samt via papirkontrol  

 (logbogs- og afregningskontrol på grundlag af indberettede  

 oplysninger).  Yderligere oplysninger findes i Fiskeridirektoratets instruks,  

 som ligger under »Publikationer«  

 på   

 TARGET="_blank">direktoratets_hjemmeside COLOR="#0000ff"> Ikrafttræden Reglerne trådte i kraft den 1. januar 2002.
Overgangsbestemmelser Fiskevarer, der blev færdigpakkede inden og har  

 holdbarhed efter 1. januar 2002 kan sælges, indtil lageret er opbrugt.
 Emballager, der blev trykt og var på lager  

 før 1. januar 2002, kan også opbruges.
Hvis en fisk ikke er anført på listen over  

 handelsbetegnelser Fisk, der ikke er anført på listen over  

 handelsbetegnelser, vil løbende blive påført efter  

 anmodning, idet disse ellers ikke vil kunne markedsføres lovligt efter  

 den 1. januar 2002. Virksomheder, der ønsker at en fisk anføres  

 på listen, skal rette skriftlig henvendelse med oplysning om  

 handelsbetegnelse og latinske navne til Fødevaredirektoratet, att.:  

 FA3, der herefter vil forestå det videre fornødne.
