I Skrivelse af 16. Marts 1937 har Hr.
Dommeren meddelt, at der paa nogle  

 Ejendomme i Deres Retskreds er blevet tinglyst 6 enslydende Deklarationer om  

 Vejret for X over Ejendommene, at Deklarationerne fik Retsanmærkning bl. a.  

 om de paa Ejendommene hvilende Pantehæftelser, samt at Landinspektør Y  

 derefter under Vedlæggelse af Uskadelighedsattest og under Henvisning til  

 Tinglysningslovens § 23, 2. Stk., har begæret Retsanmærkningen annulleret,  

 for saa vidt angaar Pantegælden.
 Det fremgaar af Sagen, at de paagældende Vejrettigheder alle er af gammel  

 Oprindelse og maa antages at være ældre end de nævnte Pantebehæftelser, samt  

 at Vedligeholdelsespligten med Hensyn til Vejene paahviler de  

 færdelsberettigede.
 I denne anledning har De udbedt Dem en Udtalelse fra Justitsministeriet  

 om, hvorvidt Bestemmelserne i Tinglysningelovens § 23, 2. Stk., kan anvendes  

 analogisk i det foreliggende Tilfælde.
 Foranlediget heraf skal man meddele, at der efter Justitsministeriets  

 Formening intet er til Hinder, for, at de paagældende Bestemmelser anvendes  

 analogisk i Tilfælde som det foreliggende efter Skøn af vedkommende Dommer i  

 hvert enkelt Tilfælde med Hensyn til Hæftelsernes Betydning.
