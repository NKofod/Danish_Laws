(flysprøjtning) I medfør af § 30, § 32, § 45, stk. 1, § 56, stk. 2 og § 61 i lov nr. 212  

 af 23. maj 1979 om kemiske stoffer og produkter, som ændret ved lov nr. 68 af  

 20. februar 1980 fastsættes:
 Bekendtgørelsens område m. v.
 § 1.  Denne bekendtgørelse omfatter udbringning af  

 bekæmpelsesmidler, som skal godkendes efter kapitel 7, jfr. bilag 1, i lov om  

 kemiske stoffer og produkter, når udbringningen sker fra luftfartøjer.
 § 2.  Fra luftfartøjer må kun udbringes insekticider  

 og fungicider med de i bilag 1, anførte virksomme stoffer, til de i bilag 1,  

 anførte formål og under de i bilag 1 anførte vilkår.
 Stk. 2.  Når særlige forhold taler herfor, kan  

 miljøstyrelsen bestemme, at et bekæmpelsesmiddel aldrig eller under visse  

 forhold ikke må udbringes fra luftfartøjer, uanset om dets virksomme  

 stof(fer) er optaget i bilag 1.
 Stk. 3.  Bejdsede korn eller frø, må ikke udbringes  

 (udsås) fra luftfartøjer.
Tilladelse til udbringning § 3.  Udbringning af bekæmpelsesmidler fra  

 luftfartøjer må kun foretages af virksomheder, som har miljøstyrelsens  

 tilladelse dertil.
Tilladelsen kan meddeles på nærmere vilkår.
Når en  

 virksomhed har en sådan tilladelse, skal den hvert år meddele miljøstyrelsen,  

 om den agter at udnytte tilladelsen det pågældende år.
 § 4.  Virksomheder, som har miljøstyrelsens tilladelse  

 til udbringning af bekæmpelsesmidler fra luftfartøjer, jfr. § 3, må kun lade  

 udbringningen foretage af piloter, der har erhvervet luftfartsdirektoratets  

 landbrugsflyvningsbevis eller er under uddannelse hertil, og som har  

 miljøstyrelsens tilladelse til denne form for udbringning.
Stk. 2.  Tilladelse til piloterne søges af  

 virksomhederne.
En tilladelse gælder kun for en bestemt navngiven pilot under  

 ansættelse i en bestemt virksomhed.
En tilladelse kan tilbagekaldes.
 Stk. 3.  Forinden tilladelse udstedes, kan  

 miljøstyrelsen kræve, at den pågældende pilot dokumenterer fornødent kendskab  

 til omgangen med bekæmpelsesmidler.
 Mindsteareal- og afstandskrav m. v.
 § 5.  Insekticider må kun udbringes på arealer, der er  

 mindst 6 ha.
 Stk. 2.  Fungicider må kun udbringes på arealer, der er  

 mindst 2 ha.
 Stk. 3.  I mindstearealstørrelsen kan medregnes  

 tilgrænsende arealer, der lovligt kan behandles med samme middel.
 Stk. 4.  Det er tilladt kun at behandle en mindre del af  

 et større areal, uanset om den behandlede del herved ikke opfylder de  

 forannævnte mindstearealkrav.
 § 6.  Udbringning må ikke ske indenfor en afstand af  

 300 m fra tættere bebyggelse.
 Stk. 2.  Udbringning må ikke ske indenfor en afstand af  

 25 m til enligt beliggende huse.
 Stk. 3.  Udbringning må ikke ske indenfor en afstand af  

 25 m til offentlig vej eller privat fællesvej, hvis de under sprøjtningen  

 passerer personer eller køretøjer på vejen.
 § 7.  Udbringning må ikke ske, når det skønnes  

 uforsvarligt på grund af arealets form, vejrliget eller andre forhold.
Stk. 2.  Spredning af bekæmpelsesmidler udenfor det  

 areal, der skal behandles, må ikke finde sted.
Beboelse, private haver,  

 naboarealer, offentlig vej, privat fællesvej og lignende må således ikke  

 oversprøjtes.
 Indberetningsregler m. v.
 § 8.  Såfremt der under udbringningen sker spredning  

 udenfor det areal, som skal behandles, eller iøvrigt uheld eller lignende,  

 skal miljøstyrelsen omgående underrettes herom telefonisk og senest en uge  

 herefter skriftligt på en af miljøstyrelsen udfærdiget blanket.
 Stk. 2.  I de i stk. 1 nævnte tilfælde skal ejeren eller  

 brugeren af det pågældende areal eller den, hvem uheldet iøvrigt er overgået,  

 omgående underrettes om, hvilket middel der er blevet udbragt og om den for  

 midlet eventuelt gældende behandlingsfrist.
 § 9.  Underretningspligten efter § 8 påhviler den  

 virksomhed, som har foretaget udbringen.
 Stk. 2.  Underretning, jfr. § 8, skal også ske, når  

 virksomheden bliver bekendt med en klage vedrørende udbringningen, uanset om  

 virksomheden mener, der er sket en overtrædelse af bekendtgørelsens  

 bestemmelser.
§ 10.  Virksomheder, der har foretaget udbringning af  

 bekæmpelsesmidler fra luftfartøjer, skal årligt foretage indberetning herom  

 til miljøstyrelsen.
Indberetning skal ske på en af miljøstyrelsen udfærdiget  

 blanket og indeholde de her udbedte oplysninger.
 § 11.  Miljøstyrelsen, eller den styrelsen bemyndiger  

 dertil, skal til enhver tid have adgang til at gennemse virksomhedens  

 arbejdssedler eller andet materiale, som udfærdiges i forbindelse med  

 virksomhedens udbringning af bekæmpelsesmidler fra luftfartøjer.
Dispensation og klage § 12.  Miljøstyrelsen kan i særlige tilfælde  

 dispensere fra reglerne i denne bekendtgørelse.
 § 13.  Miljøstyrelsens afgørelse efter § 2, stk. 2,  

 kan inden 4 uger fra den dag, afgørelsen er meddelt den pågældende, påklages  

 til miljøankenævnet.
 Stk. 2.  Miljøstyrelsen har den endelige administrative  

 afgørelse i sager, der ikke kan indbringes for miljøankenævnet.
Særlige bestemmelser § 14.  Ved udbringningen af bekæmpelsesmidler fra  

 luftfartøjer er det tilladt at anvende midlerne i mindre fortynding end  

 anført i brugsanvisningen på midlets etiket, forudsat at der ikke spredes  

 mere middel pr. arealenhed end bestemt på etiketten.
 Stk. 2.  Fortynding må alene ske med vand.
 § 15.  Miljøstyrelsen kan ændre bekendtgørelsens  

 bilag.
Straf § 16.  Med mindre højere straf er forskyldt efter den  

 øvrige lovgivning, straffes den, der overtræder bekendtgørelsens  

 bestemmelser, med bøde eller hæfte.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Ikrafttræden § 17.  Denne bekendtgørelse træder i kraft dagen efter  

 bekendtgørelsen i Lovtidende.
Samtidig ophæves giftnævnets regulativ af 30.  

 april 1980 om udbringning af bekæmpelsesmidler fra luftfartøjer.
Miljøministeriet, den 15. april 1981 Erik Holst / Henning Hummelmose Bilag 1 A.
Insekticider Ethiofencarb, fenitrothion, formothion, malathion og pirimicarb - tilladt  

 til arealer med korn, majs, ærter, frøafgrøder og raps, når det udbringes ved  

 konstateret eller varslet skadedyrangreb.
 Cypermethrin, fenvalerat, methoxychlor, permethrin og phosalon - tilladt  

 til arealer med raps, når det udbringes ved konstateret eller varslet  

 skadedyrangreb.
 Fenitrothion, lindan og malathion - tilladt til behandling af skovarealer,  

 som på udbringningstidspunktet ved skiltning og lignende er lukket for  

 publikum.
B.
Fungicider Kobber, mancoceb, maneb, metalaxyl, propineb, svovl, thiram og zineb -  

 tilladt til arealer med korn, kartofler, ærter og frøafgrøder samt raps og  

 sennep.
 Benomyl, captafol, carbendazim, ethirimol, methiram, oxycarboxin,  

 thiophanat-methyl, triadimefon, tridemorph og triforin - tilladt til arealer  

 med korn.
