Vejledning om initiativer  

 til fremme af ligestilling (Adgangen til at iværksætte ligestillingsfremmende  

 initiativer uden dispensation) Forord Den nye bekendtgørelse om initiativer til fremme af ligestilling  

 gør det mindre bureaukratisk for myndigheder, arbejdsgivere og  

 organisationer,  

 der ønsker at arbejde mere aktivt med ligestilling.
Det er ikke længere  

 nødvendigt at indhente tilladelse fra fagministeren, hvis der skal  

 iværksættes  

 initiativer som er omtalt i bekendtgørelsen.
Samtidig klarlægger  

 bekendtgørelsen,  

 at det er tilladt at etablere hold og undervisning for det ene køn inden for  

 sportsverdenen.
Med udgangspunkt i kvinders og mænds forskellige behov og ønsker  

 skal ligestillingsarbejdet være med til at give rammerne for et godt liv- og  

 det er den enkelte person, der selv skal vælge.
For at et valg kan være  

 realistisk, vil det ofte være hensigtsmæssigt, at der kan iværksættes  

 forskellige indsatser og initiativer, således som det er muligt efter  

 bekendtgørelsen om initiativer til fremme af ligestilling.
 Der er også områder i samfundet, hvor fravigelser af princippet  

 om ligebehandling af kvinder og mænd vil være hensigtsmæssigt, for at vi kan  

 udnytte de menneskelige ressourcer bedst muligt.
Hvis der skal iværksættes særlige initiativer, skal der altid være  

 et dokumenteret behov.
Fravigelse af ligebehandlingsprincippet kan ske til  

 fordel for »det underrepræsenterede køn«, dvs. både til gavn for kvinder og  

 mænd.
Jeg vil gerne slå fast, at alle udnævnelser og ansættelser  

 forudsætter, at de rette og nødvendige kvalifikationer er til stede.
Der må  

 ikke være fortrinsret  den bedst kvalificerede skal ansættes.
Indledning Reglerne om ligebehandling af kvinder og mænd findes i  

 ligestillingsloven og ligebehandlingsloven.
Hovedreglen er, at kvinder og  

 mænd  

 ikke må forskelsbehandles.
Efter ligestillingslovens § 3, stk. 1, og  

 ligebehandlingslovens § 13, stk. 2, kan de enkelte fagministre  

 (ressortministre) dog hver på deres område give dispensation til at fravige  

 princippet om ligebehandling, når formålet er at fremme ligestilling af  

 kvinder  

 og mænd.
Ministeren for ligestilling kan i henhold til ligestillingsloven  

 og ligebehandlingsloven bestemme, i hvilke tilfælde, der kan iværksættes  

 initiativer eller foranstaltninger til fremme af ligestilling  

  

 uden  

  

 tilladelse fra fagministeren.
Dette er sket med bekendtgørelsen om  

 initiativer  

 til fremme af ligestilling, som giver mulighed for en mere smidig og hurtig  

 iværksættelse af initiativer end efter hovedreglen, der kræver en ministers  

 godkendelse.
Traktaten om det Europæiske Fællesskab (TEF) artikel 141 giver  

 mulighed for at iværksætte initiativer til fremme af lige muligheder for  

 kvinder og mænd: »For at sikre fuld ligestilling mellem mænd og kvinder i  

 praksis på arbejdsmarkedet er princippet om ligebehandling ikke til hinder  

 for,  

 at de enkelte medlemsstater opretholder eller vedtager foranstaltninger, der  

 tager sigte på at indføre specifikke fordele, der har til formål at gøre det  

 lettere for det underrepræsenterede køn at udøve en erhvervsaktivitet eller  

 at  

 forebygge eller opveje ulemper i den erhvervsmæssige karriere.« Særlige initiativer til fremme af ligestilling kan iværksættes  

 både i henhold til ligestillingsloven og i henhold til ligebehandlingsloven.  

 Initiativer vedrørende beskæftigelse og erhvervsuddannelse skal behandles  

 efter  

 ligebehandlingsloven, mens initiativer vedrørende offentlig forvaltning,  

 erhvervsmæssig og almen virksomhed skal behandles efter ligestillingsloven.
 Denne vejledning er inddelt i følgende afsnit:
1)  

 	  

    

 Bekendtgørelsen om initiativer til fremme af  

 ligestilling 2)  

 	  

    

 Ligestillingsloven 3)  

 	  

    

 Ligebehandlingsloven 4)  

 	  

    

 EU-rettens praksis 1. Bekendtgørelse nr. 233 af 29. marts 2004 om  

 initiativer til fremme af ligestilling (Adgangen til at iværksætte  

 ligestillingsfremmende aktiviteter uden dispensation) Ministeren for ligestilling har udstedt bekendtgørelsen i  

 henhold til § 3, stk. 2, og § 6 i ligestillingsloven og § 13,  

 stk. 3, i ligebehandlingsloven.
 Efter bekendtgørelsen er  

 det lovligt i visse nærmere beskrevne tilfælde at give det ene køn  

 fortrinsstilling, uden at fagministeren har givet tilladelse.
Baggrund for  

 delegation af kompetencen til at iværksætte særlige foranstaltninger for det  

 ene køn Efter ligestillingsloven skal offentlige myndigheder inden for  

 deres område indarbejde ligestilling i planlægning og forvaltning.
For at  

 sikre  

 lige vilkår for kvinder og mænd kan dette suppleres med særlige  

 ligestillingsinitiativer.
 Den enkelte fagminister kan efter ligestillingslovens § 3  

 og ligebehandlingslovens § 13, stk. 2, tillade foranstaltninger til  

 fremme  

 af ligestilling for at forebygge eller opveje forskelsbehandling på grund af  

 køn, jf. afsnit 2 og 3.
§ 1 - Initiativer for det underrepræsenterede  

 køn: 25 % eller derunder Efter bekendtgørelsens § 1 kan arbejdsgivere, myndigheder  

 og organisationer uden tilladelse fra fagministeren iværksætte forsøgs- og  

 udviklingsinitiativer for en periode på indtil 2 år for at tiltrække det  

 underrepræsenterede køn.
Det er en forudsætning for at iværksætte  

 initiativerne, at det ene køn er repræsenteret med 25 % eller derunder på  

 området,  

 og at det underrepræsenterede køn ikke får en fortrinsstilling ved ansættelse  

 og optagelse på en kompetencegivende uddannelse.
Initiativerne kan eksempelvis dreje sig om aktiviteter,  

 projekter, kurser o.lign., der har til hensigt at udvikle metoder eller  

 erhverve nye erfaringer i arbejdet med kønsligestilling.
Initiativerne er  

 tidsbegrænsede, og der bør så vidt muligt være en opsamling af erfaringer og  

 en  

 evaluering af resultaterne.
Initiativet skal fremme begge køns muligheder Initiativet skal fremme lige muligheder på områderne.
Det er  

 derfor en forudsætning, at man kender til de faktiske uligheder mellem  

 kvinder  

 og mænd inden for det aktuelle område.
Objektiv vurdering Faktiske uligheder mellem kvinder og mænd kan typisk  

 dokumenteres gennem analyser og statistik.
 Eksempler på  

 initiativer til fremme af ligestilling kunne være:
Uddannelse En stor del af uddannelsessektoren er kønsopdelt.
For at fremme  

 såvel mænd som kvinders andel der, hvor de er underrepræsenterede, kan der  

 målrettet formidles oplysninger om uddannelsens indhold og om jobmuligheder.  

 For eksempel kan repræsentanter for det underrepræsenterede køn medvirke ved  

 denne formidling.
 Mentorordninger, hvor nye studerende knyttes til ældre af samme  

 køn kan være en mulighed, f.eks. i uddannelser, hvor det ene køn er meget  

 underrepræsenteret.
Privat iværksættervirksomhed Langt de fleste iværksættere er mænd.
For at fremme kvinders  

 andel kan der iværksættes initiativer rettet mod kvinder.
Det kan være  

 oplysningsvirksomhed om vilkårene for iværksættere, kurser/rådgivning i  

 økonomi, ledelse og markedsføring eller støtte til etablering af netværk for  

 kvindelige iværksættere.
 Da kvinder ofte starter egen virksomhed inden for andre brancher  

 end mænd, kan oplysning om mulighederne for iværksættere indlægges i  

 uddannelser med mange kvindelige studerende.
Miljøsektoren Det har i mange tilfælde vist sig meget vanskeligt at finde  

 kvinder, der har de nødvendige kvalifikationer til at kunne blive medlem af  

 udvalg, kommissioner og lignende, som arbejder med miljøspørgsmål.
Indsatsen  

 for at tiltrække flere kvinder til de naturvidenskabelige og landbrugsfaglige  

 uddannelser o. lign. bør styrkes med initiativer, for eksempel som omtalt  

 ovenfor om uddannelse.
Omsorgssektoren Omsorgssektoren, dvs. børneinstitutioner, plejehjem, opholdshjem  

 for syge og socialt udstødte, hospitaler og lignende har ansat langt flere  

 kvinder end mænd.
Da kønnene ofte har forskellige behov og da begge køns  

 behov  

 skal tilgodeses i forbindelse med arbejdet i sådanne institutioner, vil det  

 være hensigtsmæssigt at få flere mænd beskæftiget i sektoren.
 Initiativer kunne handle om at rekruttere mænd til sektoren.  

 Sådanne initiativer kunne tage udgangspunkt i information og vejledning  

 målrettet mænd, som kan etableres i samarbejde med eller via fritidslivet, f.  

 eks. fodboldtrænere eller andre deltagere i idrætslivet.
Regler for  

 udformning af ligestillingsinitiativer uden tilladelse Generelt om initiativerne Initiativerne kan meget vel tænkes udført som led i en  

 handlingsplan for ligestilling eller andre generelle initiativer.
 Sagen skal være forberedt, overvejet og velbegrundet og vurderes  

 objektivt under hensyn til alle forhold.
 Det forudsættes, at det underrepræsenterede køn ikke  

 efterfølgende får fortrinsstilling ved ansættelser og kompetencegivende  

 uddannelse.
Særlige  

 kurser og erhvervsuddannelse forbeholdt det ene køn § 2, stk. 1 - Det er tilladt at etablere kurser  

 for det ene køn for at fremme ligestilling Det er tilladt at etablere kurser og efteruddannelse for det ene  

 køn, hvis formålet er at fremme ligestilling af kvinder og mænd eller fremme  

 kvinders og mænds lige adgang til beskæftigelse, uddannelse og ledelse.
 Hvis der f.eks. er et væsentligt lavere antal kvinder i ledelsen  

 af virksomheden, kan der etableres særskilte kurser for at rekruttere og  

 uddanne kvindelige ledere.
 Endvidere vil det være muligt for en uddannelsesinstitution, der  

 har en meget skæv kønsfordeling blandt de studerende, at tilbyde  

 suppleringskurser for at opnå en mere afbalanceret kønsfordeling blandt de  

 fremtidige ansøgere til studiet.
 Som eksempler på initiativer, der er gennemført af  

 Arbejdsformidlingen, kan nævnes kursusforløb på specialarbejderskolen i  

 utraditionelle fag, elektronikkursus for kvinder, forsøgskursus i metal for  

 ufaglærte kvinder, iværksætterkursus for kvinder, videofilm om kurser, åben  

 rådgivning og udgivelse af pjecer.
Kurser i fritiden Inden for § 2 falder også kurser, der etableres for det ene  

 køn i fritiden, for eksempel madlavningskurser og kurser i bilreparation.  

 Også  

 særlige temadage eller - aftener falder inden for bestemmelsen.
Det samme  

 gælder oplysningskampagner, der kan sidestilles med uddannelse eller kurser.  

 Men formålet skal være at fremme ligestilling.
§ 2, stk. 2 - Annoncering efter det ene køn til  

 kurser Efter ligebehandlingslovens § 6 er det forbudt at annoncere  

 efter det ene køn til beskæftigelse eller uddannelse.
Bekendtgørelsens  

 § 2, stk. 2, giver en undtagelse fra denne regel, så det er tilladt at  

 annoncere efter det ene køn, når de vil påbegynde kurser.
Tilladelse  

 til at opfordre det ene køn til at søge job eller erhvervsuddannelse i  

 annoncer § 3, stk. 1 - Det underrepræsenterede køn kan  

 opfordres til at søge job eller erhvervsuddannelse Efter ligebehandlingslovens § 6 er det forbudt at skrive i  

 en annonce, at man foretrækker et bestemt køn til et job, en uddannelse m.v.
 Bekendtgørelsen giver her en undtagelse, da det efter § 3,  

 stk.1, er tilladt at opfordre det underrepræsenterede køn til at søge.
 Visse kommuner har tidligere fået dispensation til at annoncere  

 efter mænd til pædagogmedhjælperstillinger, da mænd i dette fag var meget  

 underrepræsenterede.
Hvis der inden for en bestemt uddannelsesretning hovedsageligt  

 er mænd, kan man opfordre kvinder til at søge og omvendt for at opnå en mere  

 kønsmæssigt lige sammensat gruppe.
Man kan derimod ikke foretrække det ene  

 køn  

 frem for det andet, når gruppen sammensættes, idet kvalifikationerne er  

 afgørende.
Opfordre det underrepræsenterede køn til at søge Til gennemførelse af bekendtgørelsen er det tilladt at træffe  

 særlige foranstaltninger, for eksempel ved i forbindelse med annoncering og i  

 udbudsmateriale at opfordre det underrepræsenterede køn til at søge  

 ansættelse  

 og kompetencegivende uddannelse.
Hensigten er at styrke de initiativer, der  

 ønskes gennemført.
§ 3, stk. 2 - Det overrepræsenterede køn må ikke  

 afskæres fra at søge I annoncen må der alene være en opfordring til det  

 underrepræsenterede køn om at søge jobbet eller uddannelsen.
Det skal fremgå  

 direkte af annoncen, at det underrepræsenterede køn ikke derved får en  

 fortrinsstilling.
Annoncen skal desuden formuleres på en måde, så alle  

 ansøgere  

 har en almindelig adgang til at søge eller deltage.
Hvis annoncen ikke  

 overholder disse krav, er den i strid med ligebehandlingsloven, og annoncøren  

 kan få en bøde efter ligebehandlingslovens § 19, eller der kan indgives  

 en  

 klage til Ligestillingsnævnet.
 Det bemærkes, at det uanset bestemmelsen er den bedst  

 kvalificerede, som skal have stillingen.
Redaktørers ansvar Efter medieansvarsloven § 27 har ikke alene annoncører, men  

 også redaktører et ansvar for kønsdiskriminerende annoncer.
Redaktøren har  

 pligt til at sikre, at der ikke bringes kønsdiskriminerende annoncer i  

 avisen,  

 bladet el.lign.
Heri ligger der også en oplysningspligt, dvs. når en redaktør  

 opdager en annonce, der ikke overholder lovens regler, skal redaktøren  

 kontakte  

 annoncøren og bede denne om at omformulere annoncen.
Fagministeren  

 kan beslutte, at visse initiativer ikke skal gennemføres § 4 - Fagministeren kan beslutte, at visse  

 initiativer ikke skal gennemføres Når fagministeren bliver opmærksom på, at betingelserne i  

 bekendtgørelsens §§ 1-3 for iværksættelse af de særlige initiativer ikke  

 er opfyldt, kan ministeren beslutte, at initiativet ikke skal gennemføres  

 eller  

 stoppes.
Dette kan for eksempel være tilfældet, hvor der kan være risiko for,  

 at den bedst kvalificerede ikke får ansættelse, eller hvis der ikke sikres  

 almindelig adgang til at søge ansættelse eller deltage i kompetencegivende  

 uddannelse.
Eller hvis initiativet ikke fremmer ligestillingen af kvinder og  

 mænd, for eksempel hvis der ikke er uligestilling på området.
 Ligestillingsafdelingen kan rådgive om, hvem der er fagminister  

 i den konkrete sag.
Oplysninger  

 om ligestillingsfremmende initiativer og evalueringen heraf skal indgå i  

 ministeriernes, kommunernes og amternes ligestillingsredegørelser § 5 - Ligestillingsredegørelser og -rapporter Alle ministerier, kommuner og amtskommuner skal hvert andet år  

 inden den 1. september udarbejde redegørelser for ligestilling, jf.  

 ligestillingslovens § 5 og § 5 a.
Ministeren for ligestilling har i  

 bekendtgørelsen bestemt, at redegørelserne skal indeholde oplysninger om,  

 hvilke initiativer til fremme af ligestilling, som ministeriet, kommunen  

 eller  

 amtskommunen har sat i værk eller har givet tilladelse til.
Ligestillingsredegørelserne er et bidrag til den redegørelse og  

 perspektiv- og handlingsplan, som ministeren for ligestilling hvert år inden  

 den 1. marts fremlægger for Folketinget.
Desuden kan oplysningerne anvendes  

 ved  

 erfaringsudveksling imellem ministerier, kommuner og amtskommuner.  

 Oplysningerne kan også vise, om der er behov for en samlet indsats på særlige  

 områder.
Ministeriernes, kommunernes og amtskommunernes oplysninger bør  

 omfatte varigheden af initiativet.
Det bør også beskrives, hvordan der bliver  

 fulgt op på initiativet.
Hvis initiativet ikke er afsluttet, skal det fremgå,  

 hvordan ministeriet, kommunen eller amtskommunen vil måle resultaterne.
 Det tilladt  

 at etablere hold og undervisning for det ene køn inden for idræt, herunder  

 svømning m.v.
 § 6 - Det er tilladt at etablere hold for det ene  

 køn inden for idræt m.v.
Det er tilladt efter bekendtgørelsens § 6 at etablere hold  

 og undervisning for det ene køn inden for sport, idræt og svømning.
Det  

 gælder  

 både i private foreninger og inden for den offentlige forvaltning.
Bekendtgørelsen  

 gælder for 3 år § 7 - Bekendtgørelsen gælder i 3 år.
Bekendtgørelsen gælder fra den 15. april 2004 til den 15. april  

 2007 som et forsøg.
Herefter vurderes det, om der fortsat er behov for  

 sådanne  

 regler.
 2.  

  

 Ligestillingsloven  

  

 , jf. bekendtgørelse nr.  

 553 af 2. juli 2002 af lov om ligestilling af kvinder og mænd, jf. lov nr.  

 388  

 af 30. maj 2000 om ligestilling af kvinder og mænd med senere ændringer.
Loven omhandler  

 ligestilling af kvinder og mænd uden for arbejdsmarkedet.
Efter loven skal  

 kvinder og mænd behandles lige.
Hvis man ønsker at fortrække det ene køn,  

 skal  

 man enten have tilladelse af fagministeren eller initiativet skal være  

 tilladt  

 efter bekendtgørelsen om initiativer til fremme af ligestilling.  

 Bekendtgørelsen gennemgås i afsnit 1.
Ligebehandlingsprincippet Ligestillingsloven § 2 Enhver arbejdsgiver, myndighed eller organisation skal behandle  

 kvinder og mænd lige inden for den offentlige forvaltning, erhvervsmæssig og  

 almen virksomhed.
Dvs. der gælder et forbud mod usaglig forskelsbehandling af  

 kvinder og mænd.
Forbudet mod forskelsbehandling gælder ikke, hvis  

 forskelsbehandlingen kan begrundes i saglige og objektive forhold.
En  

 uddannet  

 herre- eller damefrisør kan eksempelvis afvise at betjene det køn, som man  

 ikke  

 er uddannet til at betjene.
Ligestillingslovens  

 anvendelsesområde Offentlig forvaltning Offentlig forvaltning omhandler bl.a. modtagelse af ydelser fra  

 det offentlige, arbejdsformidlingernes jobanvisning, retten til offentlige  

 sundhedsforanstaltninger, lægebehandling og sociale ydelser.
Almen virksomhed Almen virksomhed dækker alene almene boligorganisationers  

 udlejning og anvisning.
Erhvervsmæssig virksomhed Erhvervsmæssig virksomhed skal forstås bredt og omfatter  

 forretningsdrivende og udbydere af tjenesteydelser, f.eks. håndværkere,  

 advokater, ejendomsmæglere m.v.
Loven omfatter ikke privatlivet.
Det vil sige, at den for  

 eksempel ikke i almindelighed gælder for lokale sportsforeninger.
Fagministeren  

 kan fravige ligebehandlingsprincippet, hvis det fremmer ligestilling § 3, stk. 1 - Ligebehandlingsprincippet kan  

 fraviges, hvis det fremmer ligestilling Efter lovens § 3 kan fagministrene på hver deres område  

 tillade særlige initiativer, der har til formål at forebygge eller opveje  

 forskelsbehandling på grund af køn.
Dette kan ske, selvom det strider mod  

 forbudet mod forskelsbehandling.
Det skyldes, at initiativer kan være  

 nødvendige for at opfylde lovens målsætning om ligestilling af kvinder og  

 mænd.
Fagministeren beslutter, om initiativet opfylder lovens krav og  

 om anmodningen skal imødekommes.
Til brug for denne vurdering kan der for  

 eksempel foreligge statistiske oplysninger eller undersøgelser.
 Ligestillingsafdelingen kan rådgive om, hvem der er fagminister  

 i den konkrete sag.
Kort sagt  

  

 skal  

 arbejdsgivere, myndigheder og organisationer, der vil fravige  

 ligebehandlingsprincippet, have tilladelse først, med mindre  

 forskelsbehandling  

 er tilladt efter bekendtgørelsen om initiativer til fremme af ligestilling.  

 Hvis der ikke er givet en tilladelse, eller hvis et initiativ ikke er tilladt  

 efter  

 bekendtgørelsen, kan der rejses sag, og der vil eventuelt kunne blive tale om  

 en godtgørelse.
Dette gælder, uanset om overtrædelsen er sket for at fremme  

 ligestilling.
 Særlige initiativer kan sættes i gang inden for  

 ligestillingslovens område, dvs. inden for offentlig forvaltning, almen og  

 erhvervsmæssig virksomhed, jf. ovenfor.
Eksempler på  

 initiativer Eksempler på initiativer til fremme af ligestilling Særlige initiativer på dette område kunne være forsøg med at  

 tilbyde fædre en særlig rådgivning i forbindelse med skilsmisse og  

 forældremyndighed eller en kampagne rettet mod at få flere kvindelige  

 iværksættere gennem særlige lånevilkår.
Initiativer kan også tænkes anvendt  

 inden for undervisning.
Hvis der er tale om egentlig erhvervsuddannelse, er  

 initiativet  

 omfattet af ligebehandlingsloven.
Hvis der ikke er tale om en egentlig  

 erhvervsuddannelse, er initiativet omfattet af ligestillingsloven.
 3.  

  

 Ligebehandlingsloven  

  

 , jf. bekendtgørelse  

 nr. 711 af 20. august 2002 af lov om ligebehandling af mænd og kvinder med  

 hensyn til beskæftigelse og barselorlov m.v.
Ligebehandlingsloven  

 omhandler ligebehandling af mænd og kvinder på arbejdsmarkedet og reglerne om  

 barselorlov.
Hovedreglen er, at der ikke må ske forskelsbehandling, med  

 mindre  

 der er givet tilladelse af fagministeren eller forskelsbehandling er tilladt  

 efter bekendtgørelsen om initiativer til fremme af ligestilling, jf. afsnit  

 1.
 Loven har baggrund i  

 EU-direktiv af 9. februar 1976 om gennemførelse af princippet om  

 ligebehandling  

 af mænd og kvinder f.s.v.a. adgang til beskæftigelse, erhvervsuddannelse,  

 forfremmelse samt arbejdsvilkår (76/207/EØF).
Lovens  

 anvendelsesområde Beskæftigelse og erhvervsuddannelse Ligebehandlingsloven omfatter ligebehandling ved ansættelse,  

 forfremmelse, afskedigelse og erhvervsuddannelser.
Arbejdsgiveren er  

 forpligtet  

 eller ansvarlig for at behandle mænd og kvinder lige.
 Loven omfatter derimod ikke privatlivet, ulønnet hverv uden for  

 ansættelsesforhold og foreningslivet m.v.
Kønsbestemte funktioner falder uden for loven Arbejde, der efter sin natur må udføres af en person af et  

 bestemt køn, f.eks. kønsbestemte skuespillerroller, mannequinopgaver eller  

 badepersonale, er ikke omfattet af loven.
Der skal derfor ikke søges om  

 tilladelse til sådanne ansættelser.
Hvis der er tvivl om forståelsen, afgør  

 Beskæftigelsesministeriet sagen.
Køn som  

 erhvervskvalifikation § 13, stk. 1 - Dispensation når kønnet er  

 afgørende for jobbet eller uddannelsen Arbejdets udførelse kan i visse tilfælde forudsætte, at udøveren  

 er af et bestemt køn.
Det kan være af hensyn til patienter, klienter eller  

 lignende.
I sådanne tilfælde kan fagministeren tillade, at  

 ligebehandlingsprincippet fraviges.
Det kan for eksempel være ansættelse af  

 medarbejdere i krisecentre for voldsramte kvinder eller mænd.
 Kirkeministeren har af hensyn til grundlovens bestemmelser om  

 trosfrihed udstedt en bekendtgørelse  

1)  

  

 , der gør det muligt  

 for trossamfund selv at bestemme, om de vil ansætte kvindelige eller mandlige  

 præster.
Ligestillingsfremmende  

 initiativer § 13, stk. 2 - Dispensation til særlige  

 ligestillings-fremmende initiativer Efter ligebehandlingslovens § 13, stk. 2, kan fagministeren  

 tillade foranstaltninger, der fraviger kravet om ligebehandling med henblik  

 på  

 at fremme lige muligheder for kvinder og mænd.
Det gælder navnlig ved at  

 afhjælpe faktiske uligheder, som eksisterer på arbejdsmarkedet og i  

 uddannelser.
Initiativer skal fremme ligestilling Initiativer skal have til formål at fremme ligestilling.
Man kan  

 give det ene køn en fortrinsstilling, fordi det kan være nødvendigt at  

 behandle  

 kvinder og mænd forskelligt for netop at stille dem lige.
Der skal være tale  

 om  

 generelle initiativer ud fra mere overordnede arbejdsmarkedspolitiske hensyn.
Initiativerne kan sættes i værk af både private virksomheder og  

 offentlige myndigheder, og kan f.eks. bestå i at opfordre mænd til at søge  

 ind  

 på pædagogstudiet, eller at en virksomhed især ønsker at ansætte kvindelige  

 håndværkere for at få en mere lige kønsfordeling Forbud mod kønskvotering Kønskvotering er ikke tilladt.
Det er kønskvotering, når man for  

 eksempel forbeholder et bestemt antal stillinger til det ene køn uden at tage  

 hensyn til kvalifikationer.
EF-domstolens praksis ang. fravigelse af  

 ligebehandlingsprincippet Domspraksis ved EF-domstolen har klarlagt, i hvilke tilfælde  

 nationale regler kan fravige ligebehandlingsprincippet for at fremme lige  

 muligheder for kvinder og mænd, jf. afsnit 4 om EU-retten.
Det fremgår af  

 Badeck-sagen, at en foranstaltning, der har til formål at fremme ansættelser  

 af  

 kvinder ved at give dem fortrinsstilling inden for de sektorer i den  

 offentlige  

 forvaltning, hvor de er underrepræsenterede, må betragtes som foreneligt med  

 fællesskabsretten forudsat -  

 	  

    

 at der ikke gives  

 kvinder, der er ligeså kvalificerede som deres mandlige medansøgere, en  

 automatisk og ubetinget fortrinsstilling, og -  

 	  

    

 at ansøgningerne  

 vurderes objektivt under hensyntagen til alle ansøgeres særlige, personlige  

 forhold.
Fravigelse af ligebehandlingsprincippet uden  

 dispensation kan give bødestraf Hvis der ikke er givet tilladelse til at behandle kvinder og  

 mænd forskelligt eller initiativet ikke tillades efter bekendtgørelsen om  

 ligestillingsfremmende initiativer, kan der blive tale om bødestraf og/eller  

 sag om økonomisk godtgørelse.
4. EU-reglerne om adgangen til at fravige  

 ligebehandlingsprincippet for at fremme ligestilling EF-traktaten (TEF) art. 2 og 3 Lige muligheder for kvinder og mænd er et klart mål for Det  

 Europæiske Fællesskab, jf.
Traktaten om det Europæiske Fællesskab (TEF) art.  

 2.  

 Ligestilling er her specifikt opregnet som en af fællesskabets opgaver.
Efter art. 3 skal EU arbejde for at fjerne uligheder og fremme  

 ligestilling af kvinder og mænd inden for alle de aktiviteter, der er nævnt i  

 artiklen, jf. art. 3. stk. 1, litra a-u.
Det drejer sig blandt andet om  

 beskæftigelse, handel, transport, konkurrence, miljø, forskning m.v.
TEF art. 141, stk. 4 Særlige  

 initiativer, som middel til at fremme ligestilling Det er direkte nævnt i traktaten (TEF art. 141, stk. 4), at  

 særlige initiativer kan være et middel til at opnå målet om ligestilling:  

 »For  

 at sikre fuld ligestilling mellem mænd og kvinder i praksis på  

 arbejdsmarkedet  

 er princippet om ligebehandling ikke til hinder for, at de enkelte  

 medlemsstater opretholder eller vedtager foranstaltninger, der tager sigte på  

 at  

 indføre specifikke fordele, der har til formål at gøre det lettere for det  

 underrepræsenterede køn at udøve en erhvervsaktivitet eller at forebygge  

 eller  

 opveje ulemper i den erhvervsmæssige karriere«.
 Dette betyder med andre ord, at det er tilladt at fravige  

 ligebehandlingsprincippet, når formålet er at fremme ligestilling mellem  

 kvinder og mænd.
EF-Doms  

  

 t  

  

 olen EF-domstolen har behandlet spørgsmålet i flere sager på  

 beskæftigelsesområdet, bl.a.
Kalanke  

2)  

  

 , Marschall  

3)  

  

 ,  

 Badeck  

4)  

  

  og  

 Fogelqvist  

5)  

                                                                      .
Professorater,  

 der er forbeholdt kvinder Fogelqvist-sagen handler om besættelsen af et professorat i  

 Gøteborg, et af de såkaldte Tham-professorater, der blev oprettet med det  

 formål at øge andelen af kvinder i universitetsverdenen.
Den omtvistede  

 svenske  

 lovgivning gav ansøgere af det underrepræsenterede køn, der var  

 tilstrækkeligt  

 kvalificerede til en professorstilling, en automatisk fortrinsstilling foran  

 klart bedre kvalificerede ansøgere af det andet køn, når blot forskellen i  

 kvalifikationer ikke var så stor, at det ville være i strid med kravet om  

 objektivitet ved udnævnelsen.
EF-domstolen underkendte den svenske  

 lovgivning.
 Domstolen slog imidlertid samtidig fast, at hvis kvinder og mænd  

 har tilnærmet lige kvalifikationer, er det foreneligt med EF-traktaten at  

 vælge  

 en person fra det underrepræsenterede køn.
 EF- domstolen fremhæver, at det ved vurdering af kvalifikationer  

 er lovligt at tage hensyn til visse positive og negative kriterier, som, selv  

 om de er kønsneutrale og derfor også kan komme mænd til gode, normalt er til  

 fordel for kvinder.
 Det kan således besluttes, at der kun skal tages hensyn til  

 anciennitet, alder og tidspunktet for den seneste forfremmelse i det omfang,  

 disse omstændigheder har betydning for de mandlige og kvindelige ansøgeres  

 egnethed, kvalifikationer og faglige indsats.
Sådanne kriterier har klart til formål at udvirke en reel og  

 ikke formel lighed ved at begrænse de faktiske uligheder, der kan forekomme i  

 samfundet.
Hermed er det i overensstemmelse med ordlyden i TEF art. 141, stk.  

 4, om at forebygge eller opveje ulemper i den erhvervsmæssige karriere.
 Fortrinsstilling  

 ved ansættelse og forfremmelse m.v.
 På baggrund af EF- domstolens praksis i sagerne Kalanke,  

 Marschall og Badeck, der angik spørgsmål om, i hvilket omfang kvinder kunne  

 få  

 fortrinsstilling til ansættelse eller forfremmelse, har Kommissionen i 2000  

 draget følgende konklusioner  

6)  

  

 :
-  

 	  

    

 Muligheden for at  

 vedtage særlige initiativer til fremme af ligestilling skal betragtes som en  

 undtagelse fra princippet om ligebehandling -  

 	  

    

 Undtagelsen skal være  

 specifik og udelukkende beregnet til at tillade vedtagelsen af  

 foranstaltninger, som, selv om de ser ud til at være diskriminerende, reelt  

 har  

 til formål at fjerne eller mindske de nuværende uligheder, der måtte findes i  

 samfundet -  

 	  

    

 Der må ikke gives  

 automatisk fortrinsstilling til kvinder for så vidt angår adgangen til  

 beskæftigelse eller forfremmelse i sektorer, hvor de er underrepræsenterede.
 -  

 	  

    

 Omvendt er det  

 berettiget at give en sådan fortrinsstilling, hvis det ikke sker automatisk,  

 og  

 hvis de pågældende nationale foranstaltninger sikrer, at der, i forbindelse  

 med  

 mandlige ansøgere med samme kvalifikationer, foretages en objektiv vurdering,  

 hvor  

 der tages hensyn til alle særlige kriterier vedrørende ansøgerne, uanset køn.
København, den 30. marts 2004 Henriette KjærMinister for ligestilling /Vibeke Abel 1)  

 Kirkeministeriets bekendtgørelse nr. 350 af 10. juli 1978 om fravigelse af  

 ligebehandling af mænd og kvinder med hensyn til beskæftigelse m.v. for så  

 vidt  

 angår præstestillinger 2)  

 Sag C-450/93 dom af 17.10.1995, Saml. 1995 I, s. 3051 3)  

 Sag C-409/95, dom af 11. november 1997, Saml. 1997, s.I-6363 4)  

 Sag C-158/97, dom af 28. marts 2000, endnu ikke i saml.
 5)  

 Sag C-407/98, dom af 6. juli 2000, endnu ikke i saml.
6)  

 Jf.
KOM (2000) 334, Forslag til Europa-Parlamentets og Rådets direktiv om  

 ændring af Rådets direktiv 76/207/EØF (ligebehandlingsdirektivet).
