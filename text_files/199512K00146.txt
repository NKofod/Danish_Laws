Nr LSF 146 Forslag til Lov om ændring af lov om beskyttelse mod elektromagnetiske  

 forstyrrelser Fremsat af forskningsministeren (Frank Jensen) den 10. januar 1996 Vedtaget ved tredjebehandling den 8. februar 1996 Lov nr. 102 af 28/02/1996 § 1 I lov om beskyttelse mod elektromagnetiske forstyrrelser, jf.  

 lovbekendtgørelse nr. 475 af 1. juni 1994, foretages følgende ændring:
 1. § 15 affattes således:
 » § 15. Forskningsministeren kan fastsætte bestemmelser om, at  

 bekendtgørelser udfærdiget i henhold til den i § 14, stk. 2, nævnte lov kan  

 forblive i kraft indtil den 1. januar 1997.
Stk. 2. Ikke-CE-mærkede apparater, der er klar til brug, så snart  

 de markedsføres, og som senest den 31. december 1995 fysisk befandt sig hos  

 grossister eller detailhandlere, kan indtil den 1. januar 1997 overdrages til  

 slutbrugeren, uanset hvilken retshandel der ligger til grund for  

 overdragelsen (salg, lån, udlejning, leasing, gave eller lignende), såfremt  

 de opfylder bestemmelserne i § 2 i bekendtgørelse nr. 796 af 5. december 1991  

 om markedsføring m.v. af elektriske apparater og om elektromagnetiske  

 forstyrrelser, som ændret ved bekendtgørelse nr. 685 af 20. juli 1994, eller  

 bestemmelserne i denne lovs § 2 og § 3.« § 2 Loven træder i kraft dagen efter bekendtgørelsen i Lovtidende og har  

 virkning fra den 1. januar 1996.
Oprindeligt fremsat forslag § 1 I lov om beskyttelse mod elektromagnetiske forstyrrelser, jf.  

 lovbekendtgørelse nr. 475 af 1. juni 1994, foretages følgende ændringer:
 § 15 affattes således:
 » § 15. Forskningsministeren kan fastsætte bestemmelser om, at  

 bekendtgørelser udfærdiget i henhold til den i § 14, stk. 2, nævnte lov kan  

 forblive i kraft indtil den 1. janaur 1997.
Stk. 2. Ikke-CE-mærkede apparater, der er klar til brug så snart  

 de markedsføres, og som senest den 31. december 1995 fysisk befandt sig hos  

 grossister eller detailhandlere, kan indtil den 1. januar 1997 overdrages til  

 slutbrugeren uanset hvilken retshandel, der ligger til grund for  

 overdragelsen (salg, lån, udlejning, leasing, gave eller lignende), såfremt  

 de opfylder bestemmelserne i § 2 i bekendtgørelse nr. 796 af 5. december 1991  

 om markedsføring m.v. af elektriske apparater og om elektromagnetiske  

 forstyrrelser eller bestemmelserne i denne lovs § 2 og § 3.« § 2 Loven træder i kraft dagen efter bekendtgørelsen i Lovtidende, og har  

 virkning fra den 1. januar 1996.
Bemærkninger til lovforslaget Almindelige bemærkninger Den 1. januar 1992 trådte lov nr. 216 af 10. april 1991 om beskyttelse mod  

 elektromagnetiske forstyrrelser i kraft.
Herved implementeredes Det  

 Europæiske Økonomiske Fællesskabs direktiv af 3. maj 1989 (89/336/EØS) om  

 indbyrdes tilnærmelse af medlemsstaternes lovgivning om elektromagnetisk  

 kompatibilitet (EMC-direktivet) i dansk lovgivning.
Direktivet og den danske lov skulle efter de oprindelige planer træde i  

 kraft den 1. januar 1992, men det blev hurtigt klart, at en længere  

 overgangsperiode ville være nødvendig.
Med vedtagelsen den 28. april 1992 af  

 direktiv nr. 92/31/EØF forlængedes overgangsperioden for markedsføring og  

 ibrugtagning af elektriske apparater, som ikke opfyldte EMC-direktivets krav,  

 til den 1. januar 1996. Denne forlængelse af overgangsperioden var der taget  

 højde for i den danske EMC-lov idet ministeren i § 15 bemyndigedes til at  

 fastsætte bestemmelser om, at de regler vedrørende elektromagnetiske  

 forstyrelser, der var gældende før 1. januar 1992, kunne forlænges til den 1.  

 januar 1996. Disse regler fremgår af bekendtgørelse nr. 796 af 5. december  

 1991 om markedsføring m.v. af elektriske apparater og om elektromagnetiske  

 forstyrrelser.
 Den nugældende lov om beskyttelse mod elektromagnetiske forstyrrelser er  

 bekendtgjort ved lovbekendtgørelse nr. 475 af 1. juni 1994.
A.
Baggrunden for lovforslaget EMC-direktivets overgangsbestemmelser vedrørende markedsføring og  

 ibrugtagning af elektriske apparater, der ikke opfylder direktivets krav om  

 ikke at forstyrre andre apparater og ikke selv at blive forstyrret, har ikke  

 været tilstrækkeligt klare.
Det har især været fortolkningen af begreberne  

 markedsføring og ibrugtagning, der har givet anledning til usikkerhed og  

 heraf følgende mulighed for forskellig praksis i medlemsstaterne.  

 Forskningsministeren anmodede derfor med skrivelse af 5. december 1995  

 Europa-Kommisssionen om en fortolkning af overgangsbestemmelserne og med  

 skrivelse af 20. december 1995 meddelte Kommissionen sin fortolkning.
Ifølge denne fortolkning kan elektriske apparater, der ikke opfylder  

 EMC-direktivets krav, og således ikke er CE-mærkede, markedsføres og  

 ibrugtages efter den 1. januar 1996, hvis to betingelser er opfyldt.
Disse  

 betingelser er: a) at apparaterne enten opfylder EMC-direktivets krav eller  

 de nationale regler om forstyrrelser, der var gældende før den 1. januar 1992  

 og b) at apparaterne fysisk var til stede hos grossister eller detailhandlere  

 den 31. december 1995.
 Med hensyn til spørgsmålet om, i hvor lang en periode det skal være  

 tilladt at markedsføre og ibrugtage ikke-CE-mærkede apparater, der opfylder  

 disse betingelser, foreslår Kommissionen, at dette overlades til afgørelse i  

 de enkelte medlemsstater, idet man dog finder, at en periode på et år burde  

 være tilstrækkelig.
 Det foreliggende lovforslag har til formål at bringe den danske EMC-lov på  

 linie med Europa-Kommisssionens fortolkning af EMC-direktivets  

 overgangsbestemmelser og dermed på linie med den fortolkning, de andre  

 EU-lande ifølge Kommissionen anlægger.
 I betragtning af at overgangsperioden i hvilken der har kunnet sælges  

 ikke-CE-mærkede elektriske apparater har varet 4 år og i betragtning af at  

 mange elektriske apparater er bragt i overensstemmelse med EMC-direktivets  

 krav, er det skønnet rimeligt at begrænse den periode, som grossister og  

 detailhandlere ifølge lovforslaget vil få til at afsætte deres lagre af  

 ikke-CE-mærkede apparater, til udgangen af 1996.
Importører af elektriske apparater fra tredielande vil kun blive betragtet  

 som grossister og således være omfattet af lovforslagets overgangsordning i  

 de tilfælde, hvor tredielandsfabrikanten har udpeget en anden end importøren  

 som repræsentant i Fællesskabet og hvor denne repræsentant udtrykkeligt har  

 fået til opgave at handle i fabrikantens navn og for dennes regning i  

 forbindelse med forpligtelserne i henhold til EMC-direktivet.
En fabrikant,  

 der samtidig er detailhandler, kan ifølge lovforslaget kun sælge  

 ikke-CE-mærkede elektriske apparater i 1996, såfremt detailhandelsdelen af  

 den pågældende virksomhed er klart adskilt fra virksomhedens øvrige  

 aktiviteter, og det kan dokumenteres, at apparaterne den 31. december 1995  

 fysisk befandt sig i detailhandelsdelen af virksomheden.
B.
Lovforslagets økonomiske, erhvervsmæssige, miljømæssige og  

 administrative konsekvenser Lovforslaget har ikke økonomiske, miljømæssige eller administrative  

 konsekvenser for stat eller kommuner.
Erhvervsmæssigt vil lovforslaget have  

 den konsekvens, at dele af varelagrene hos grossister og detailhandlere  

 fortsat lovligt vil kunne sælges.
C.
Høring Lovforslaget har været udsendt til høring hos de berørte  

 brancheorganisationer m.fl. samt hos relevante ministerier.
Bemærkninger til de enkelte bestemmelser Til § 1 I § 15, stk. 1, er ministerens bemyndigelse til at fastsætte bestemmelser  

 om, at bekendtgørelser udfærdiget efter den pr. 1. januar 1992 ophævede lov  

 om foranstaltninger mod forstyrrelser af radiomodtagning kan blive forblive i  

 kraft indtil den 1. januar 1996 ændret til den 1. januar 1997. De relevante  

 bestemmelser fra disse bekendtgørelser indgår i bekendtgørelse nr. 796 af 5.  

 december 1991 om markedsføring m.v. af elektriske apparater og om  

 elektromagnetiske forstyrrelser.
I § 15, stk. 2, er det præciseret, at de elektriske apparater, der  

 omfattes af lovforslagets overgangsbestemmelse og dermed kan overdrages til  

 slutbrugeren indtil den 1. januar 1997, er ikke-CE-mærkede apparater, som  

 opfylder følgende betingelser: a) apparaterne skal den 31. december 1995  

 fysisk befinde sig hos grossister eller detailhandlere, b) apparaterne skal  

 være klar til brug, dvs. at de ikke kræver montering eller installering for  

 at kunne ibrugtages og ikke påvirkes af distributionsvilkårene (transport,  

 oplagring osv.) og c) apparaterne skal opfylde enten de før 1992 gældende  

 bestemmelser (som fremgår af bekendtgørelse nr. 796 af 5/12-91 om  

 markedsføring m.v. af elektriske apparater og om elektromagnetiske  

 forstyrrelser, § 2 og bilag 4a - 4d) eller de EMC-krav, som fremgår af  

 EMC-direktivet eller lovens § 2 og § 3. Apparater, der senest den 31.  

 december 1995 fysisk befandt sig hos fabrikanter eller importører, der  

 sidestilles med fabrikanter, jf. de almindelige bemærkninger, eller er under  

 transport til grossister eller detailhandlere, kan altså hverken markedsføres  

 eller ibrugtages efter denne dato.
Den, der er ansvarlig for konstruktion og  

 fremstilling af et elektrisk apparat, anses som fabrikant, herunder også den  

 som udarbejder en ny færdigvare ud fra allerede eksisterende færdigvarer  

 eller som ændrer en vares bestemmelse.
Markedsføring af et elektrisk apparat antages at have fundet sted, når det  

 er overgået fra fabrikanten til andre led i salgskæden.
Et ikke-CE-mærket  

 elektrisk apparat, der den 31. december 1995 fysisk befandt sig hos grossist  

 eller detailhandler anses altså for markedsført.
Ibrugtagning af et elektrisk  

 apparat finder som hovedregel sted ved slutbrugerens første anvendelse af  

 apparat.
Hvis der imidlertid er tale om et elektrisk apparat, som er klar til  

 brug så snart det markedsføres og som således ikke kræver montering eller  

 installering, vil det normalt ikke være muligt at bestemme tidspunktet for  

 den første anvendelse, og et sådant apparat anses derfor ibrugtaget, når det  

 er markedsført.
Begrebet »klar til brug« kan ikke defineres udtømmende, men  

 eksempelvis vil et batteridrevet elektrisk apparat, der blot forudsætter  

 isætning af batteri for at virke, være at betragte som klar til brug, og det  

 samme vil gælde en en PC, der kun forudsætter indlægning af et program for at  

 kunne fungere.
Med begrebet »slutbrugeren« forstås den, der køber,  

 låner mv. et elektrisk apparat mhp. at tage dette i anvendelse, i modsætning  

 til den, der køber, låner mv. et elektrisk apparat mhp. videresalg.
Med  

 formuleringen »overdrages til slutbrugeren« er der således ikke  

 tilsigtet nogen begrænsning i f.eks. grossisters salg til detailhandlere,  

 idet dette salg i mange tilfælde vil være en forudsætning for at et apparat  

 kan overdrages til slutbrugeren.
De her anførte definitioner på begreberne »fabrikant«,  

 »markedsføring« og »ibrugtagning« baserer sig på  

 Europa-Kommissionens »Vejledning i anvendelse af de direktiver om  

 teknisk EF-harmonisering, der er udarbejdet på grundlag af bestemmelserne i  

 den nye metode og den globale metode - første udgave«.
Når der i  

 lovteksten anvendes udtrykket »overdragelse til slutbrugeren«  

 skyldes det, at begrebet »markedsføring« i almindelighed også  

 omfatter de salgsaktiviteter, som grossister og detailhandlere iværksætter  

 for at afsætte en vare.
Til § 2 Da det fra den 1. januar 1996 ifølgende gældende lov ikke er tilladt at  

 markedsføre og ibrugtage ikke-CE-mærkede elektriske apparater, er det vigtigt  

 af hensyn til grossisters og detailhandleres muligheder for at afsætte disse  

 varer at loven træder i kraft hurtigst muligt.
Det foreslås derfor, at loven  

 træder i kraft dagen efter bekendtgørelsen i Lovtidende og har virkning fra  

 den 1. januar 1996.
