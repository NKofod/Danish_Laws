Betænkning afgivet af Udvalget for Forskning, Innovation og Videregående Uddannelser den 17. april 2012 Betænkning over Forslag til lov om ophævelse af lov om Teknologirådet og om ændring af lov om Det Etiske Råd (Ændring som følge af nedlæggelse af Teknologirådet) [af ministeren for forskning, innovation og videregående uddannelser (Morten Østergaard)] 1. Udvalgsarbejdet Lovforslaget blev fremsat den 1. februar 2012 og var til 1. behandling den 9. februar 2012. Lovforslaget blev efter 1. behandling henvist til behandling i Udvalget for Forskning, Innovation og Videregående Uddannelser.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i høring, og ministeren for forskning, innovation og videregående uddannelser sendte den 23. november 2011 dette udkast til udvalget, jf.
FIV alm. del  bilag 46. Den 1. februar 2012 sendte ministeren for forskning, innovation og videregående uddannelser de indkomne høringssvar og et notat herom til udvalget.
Skriftlige henvendelser Udvalget har forud for lovforslagets fremsættelse modtaget en række henvendelser, som også ministeren har modtaget og kommenteret i høringsnotatet.
 Udvalget har i forbindelse med udvalgsarbejdet modtaget skriftlige henvendelser fra Teknologirådet.
 Ministeren for forskning, innovation og videregående uddannelser har over for udvalget kommenteret de skriftlige henvendelser til udvalget.
Deputationer Endvidere har Teknologirådet mundtligt over for udvalget redegjort for sin holdning til lovforslaget.
Spørgsmål Udvalget har stillet 4 spørgsmål til ministeren for forskning, innovation og videregående uddannelser til skriftlig besvarelse, som denne har besvaret.
2. Indstilling og politiske bemærkninger Udvalget indstiller lovforslaget til vedtagelse uændret.
Udvalget finder, at Teknologirådet har spillet en væsentlig rolle i opsamling og formidling af viden i dialog mellem borgere, eksperter, praktikere og beslutningstagere som en særegen form for forskningsformidling.
Arbejdet er kendetegnet ved uafhængighed, uvildighed og nytænkning.
Dette er et værdifuldt bidrag til en kompleks, ofte fagspecifik og fragmenteret debat.
Med vedtagelse af L 79 nedlægges Teknologirådet som offentligt råd.
Udvalget glæder sig imidlertid over, at det er lykkedes at finde en løsning, hvor Teknologirådet videreføres som en privat, almennyttig fond, som fortsat skal kunne arbejde for og i samspil med beslutningstagere på alle niveauer i samfundet, herunder Folketinget.
Fondens tiltag, høringer m.v. vil dermed fortsat kunne bringe fagrelevant viden til den politiske beslutningsproces.
Udvalget ser positivt på et fremtidigt samarbejde med Fonden Teknologirådet, uden at Folketinget dermed kan pålægges et specifikt ressourcetræk.
Udvalget finder det væsentligt, at Teknologirådet kan fortsætte de internationale funktioner som medlem af det internationale netværk af Teknologiråd, EPTA (European Parliamentary Technology Assessment).
 Udvalget vil i en beretning efterfølgende afklare rammerne for det fremadrettede samarbejde med Fonden Teknologirådet.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Kirsten Brosbøl (S) Magnus Heunicke (S) Mette Reissmann (S) Rasmus Prehn (S) fmd.
Simon Kollerup (S) Sophie Hæstorp Andersen (S) Trine Bramsen (S) Sofie Carsten Nielsen (RV) Hans Vestager (RV) Andreas Steenberg (RV) Jonas Dahl (SF) Pernille Vigsø Bagge (SF) Annette Vilhelmsen (SF) Pernille Skipper (EL) Rosa Lund (EL) Bertel Haarder (V) Birthe Rønn Hornbech (V) Karen Ellemann (V) nfmd.
Esben Lunde Larsen (V) Tina Nedergaard (V) Mads Rørvig (V) Kristian Jensen (V) Jens Henrik Thulesen Dahl (DF) Marie Krarup (DF) Alex Ahrendtsen (DF) Hans Kristian Skibby (DF) Merete Riisager (LA) Mette Bock (LA) Mai Henriksen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
