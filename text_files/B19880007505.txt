 I henhold til § 138 b i lov om social bistand, jfr. lovbekendtgørelse nr.  

 171 af 25. marts 1987, meddeles:
§ 1.  Socialministeren har den 2. februar 1988  

 tilladt, at der i Birkerød Kommune gennemføres en forsøgsordning, således at  

 der på »Morbærgården« bor 4 voksne psykisk udviklingshæmmede i een  

 fløj, mens flere af støttepersonerne bor i andre fløje.
Af de i alt 8  

 støttepersoner, der på skift er sammen med beboerne vil der altid være mindst  

 een til stede.
 § 2.  Forsøgsgodkendelsen indebærer, at følgende  

 bestemmelser i bistandsloven ikke fuldt ud gælder i Birkerød Kommune: § 68.
 § 3.  Forsøgsgodkendelsen har virkning fra den 15.  

 februar 1988 og gælder til og med den 31. december 1989.
 Stk. 2.  Forsøgsgodkendelsens nærmere indhold fremgår af  

 Socialministeriets skrivelse af 2. februar 1988 til Birkerød Kommune.  

 Skrivelsen kan rekvireres i Socialministeriet, Slotsholmsgade 6, telf. 01 92  

 47 01, 1216 København K.
Socialministeriet, den 2. februar 1988 P.M.V.
