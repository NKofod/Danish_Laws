(Med aftale og protokollat af 9.  

 september 1980 som bilag) Hermed følger aftale mellem undervisningsministeriet og  

 Seminarielærerforeningen om varetagelse af pædagogisk-administrative  

 arbejdsopgaver ved børnehave- og fritidspædagogseminarierne  

 (pædagogisk-administrativ bistand for rektor) samt et til aftalen knyttet  

 protokollat.
 Den pædagogisk-administrative bistand vil - efter nærmere drøftelse mellem  

 rektor og den pågældende - bl. a. kunne bestå i udførelse af forberedende  

 arbejde med fag- og timefordeling og skemaplanlægning, skemalægning,  

 ekskursioner og studierejser, tilrettelæggelse af obligatoriske kurser,  

 tilvalg, specialer, fællestimer, studieuger og kulturelle arrangementer,  

 aftaler med forelæsere til fællestimer og udefra kommende lærere m. fl.,  

 modtagelse af besøg og henvendelser udefra, behandling af enkelte studerendes  

 forhold, indberetninger til undervisningsministeriet, medvirken ved  

 gennemførelse af de afsluttende prøver og ved optagelse af studerende,  

 bistand ved udarbejdelse af budgetbidrag samt tilsyn med bygninger, lokaler  

 og samlinger.
 I tilslutning hertil skal man anføre følgende:
Af det samlede reduktionstimetal for varetagelse af pædagogisk-  

 administrative opgaver på 270 timer + 15 timer pr. klasse (inden for et  

 maksimum på 540 timer) forudsættes der ved en eventuel deling af hvervet ydet  

 en reduktion på 50 timer + 5 timer pr. klasse (inden for et maksimum på 140  

 timer) for skemalægning, således at der herefter resterer et  

 reduktionstimetal på 220 timer + 10 timer pr. klasse til udførelse af øvrige  

 opgaver.
Der er i forbindelse hermed regnet med, at skemalægning vil omfatte a. afgivelse af en udtalelse til forslag til det materiale, der danner  

 grundlag for skemalægningen (semesterplan, rammeplan, time- og  

 fagfordelingsplan o.lign.), b. den tekniske skemalægning, og c. udskrivning af skemaer til lærere og klasser samt lokaleplan i et  

 eksemplar.
 Såfremt der ud over de nævnte tekniske opgaver, der er forbundet med  

 skemalægningen, pålægges skemalæggeren videregående opgaver, f.eks. med  

 hensyn til fag- og timefordelingen eller skemaplanlægning, må der foretages  

 en tilsvarende forhøjelse af den pågældendes reduktionstimetal.
 Timereduktionen for den pædagogisk-administrative bistand er fastsat under  

 hensyntagen til, at dette arbejde er omfattet af de for administrativt  

 arbejde gældende arbejdstidsnormer.
Hvervet/hvervene besættes efter internt opslag, jvf. herved ministeriets  

 bekendtgørelse af 26. august 1971 om faste råd og udvalg m.m. ved børnehave-  

 og fritidspædagogseminarierne § 9, stk. 2, nr. 3, sammenholdt med § 13, stk.  

 1, og normalt uden særlig tidsbegrænsning.
Opsigelse bør så vidt muligt ske  

 så betids, at hvervet/hvervene kan besættes i forbindelse med time- og  

 fagfordelingen for det følgende undervisningsår.
 Såfremt det ikke skulle være muligt at besætte hvervet/hvervene efter  

 opslag, må spørgsmålet om besættelse af hvervet/hvervene forelægges for  

 ministeriet, direktoratet for folkeskolen, folkeoplysning, seminarier, m.v.
 Praktikledere vil ikke uden ministeriets tilslutning kunne få overdraget  

 de opgaver, der er omfattet af aftalen.
 Opmærksomheden henledes på, at aftalen om varetagelse af pædagogisk-  

 administrative arbejdsopgaver ved børnehave- og fritidspædagogseminarierne  

 foreløbig er begrænset til perioden 1. august 1980 -31. juli 1982.
 P.m.v.
 e.b.
E.
Paludan-M ller Bilag 1 Aftale mellem undervisningsministeriet og Seminarielærerforeningen om  

 varetagelse af pædagogisk-administrative arbejdsopgaver ved børnehave- og  

 fritidspædagogseminarierne (pædagogisk-administrativ bistand for rektor).
 I henhold til § 2, stk. 2, i den mellem ministeriet for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969, indgås følgende aftale:
§ 1. Der ydes den lærer, der bistår rektor ved varetagelsen af  

 pædagogisk-administrative opgaver ved et børnehave- og  

 fritidspædagogseminarium, en reduktion i det pligtige årlige timetal på 270  

 timer + en supplerende reduktion på 15 timer pr. klasse.
Opgaverne  

 forudsættes varetaget i samarbejde med seminariets kontormedhjælp og pedel.
Stk. 2. Den samlede årlige reduktion kan ikke overstige 540 timer for det  

 enkelte seminarium.
Hvor det efter forholdene skønnes hensigtsmæssigt, kan  

 reduktionen fordeles på flere lærere.
 Stk. 3. Aftalen omfatter ikke de til praktikledere henlagte opgaver.
 § 2. Aftalen har virkning for perioden 1. august 1980 - 31. juli 1982.
København, den 9. september 1980 Erik Nejrup /E.
Paludan-M ller Seminarielærerforeningen Undervisningsministeriet Bilag 2 Protokollat til aftale mellem undervisningsministeriet og  

 Seminarielærerforeningen om varetagelse af pædagogisk-administrative  

 arbejdsopgaver ved børnehave- og fritidspædagogseminarierne  

 (pædagogisk-administrativ bistand for rektor).
 Parterne er enige om følgende:
 1. Den pædagogisk-administrative bistand vil - efter  

 nærmere drøftelse mellem rektor og den pågældende - bl.a. kunne bestå i  

 udførelse af forberedende arbejde med fag- og timefordeling og  

 skemaplanlægning, skemalægning, ekskursioner og studierejser,  

 tilrettelæggelse af obligatoriske kurser, tilvalg, specialer, fællestimer,  

 studieuger og kulturelle arrangementer, aftaler med forelæsere til  

 fællestimer og udefra kommende lærere m.fl., modtagelse af besøg og  

 henvendelser udefra, behandling af enkelte studerendes forhold,  

 indberetninger til undervisningsministeriet, medvirken ved gennemførelse af  

 de afsluttende prøver og ved optagelse af studerende, bistand ved  

 udarbejdelse af budgetbidrag samt tilsyn med bygninger, lokaler og samlinger.
 2. Timereduktionen for den pædagogisk-administrative  

 bistand er fastsat under hensyntagen til, at dette arbejde er omfattet af de  

 for administrativt arbejde gældende arbejdstidsnormer.
 3. Såfremt det på et seminarium ikke skulle være  

 muligt at besætte hvervet/hvervene efter opslag, optages en drøftelse mellem  

 direktoratet og organisationen om sagen.
4. Ved deling af de pædagogisk-administrative opgaver  

 på flere lærere forudsættes timereduktionen for skemalægning at udgøre 50  

 timer + 5 timer pr. klasse, dog maximalt 140 timer.
Der er i forbindelse  

 hermed regnet med, at skemalægning vil omfatte a. afgivelse af en udtalelse til forslag til det materiale, der danner  

 grundlag for skemalægningen (semesterplan, rammeplan, time- og  

 fagfordelingsplan o.lign.) b. den tekniske skemalægning, og c. udskrivning af skemaer til lærere og klasser samt lokaleplan i et  

 eksemplar.
