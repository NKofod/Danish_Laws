Orienteringsskrivelse vedrørende  

 køreuddannelse i forbindelse med ombytning af Grønlandsk  

 kørekort til dansk kørekort   særligt vedrørende  

 øvelser på lukket øvelsesplads I brev af 13. august 1997 har kørekortkontoret  

 forespurgt om en aspirant, der har erhvervet grønlandsk  

 kørekort til kategori A efter den 1. januar 1995, skal have modtaget  

 undervisning på en lukket øvelsesplads i forbindelse med  

 erhvervelse af dansk kørekort til kategori A.
 Det fremgår af § 76 i Trafikministeriets  

 bekendtgørelse nr. 196 af 11. marts 1997 om kørekort, at et  

 kørekort, erhvervet i Grønland den 1. januar 1995 eller senere,  

 giver indehaveren ret til at føre samme køretøjer i  

 Danmark som i Grønland i indtil én måned efter det  

 tidspunkt, hvor betingelsen om sædvanlig bopæl er opfyldt.  

 Ifølge § 76, stk. 3, giver kørekort til kategori A udstedt i  

 Grønland, ikke ret til at føre motorcykel i Danmark.
Ifølge kørekortbekendtgørelsens § 81,  

 stk. 2, kan indehavere af kørekort erhvervet i Grønland den 1.  

 januar 1995 eller senere, kun få ombyttet dette til et tilsvarende  

 dansk kørekort, såfremt den pågældende består  

 en kontrollerende køreprøve.
Kørekort til kategori A og  

 kørekort erhvervet før den 1. januar 1995 i Grønland,  

 kan ikke ombyttes til dansk kørekort, jf. stk. 3.
Det er således ikke muligt for en indehaver af et  

 kørekort til kategori A, udstedt i Grønland, at få  

 kørekortet ombyttet til et dansk kørekort.
Den  

 pågældende skal erhverve kørekort til kategori A efter  

 reglerne i kørekortbekendtgørelsens kapitel 2 og 3.
 Styrelsen finder, at kravet i bekendtgørelsens § 24  

 om at den indledende undervisning skal foregå på lukket  

 øvelsesplads, ikke retter sig mod personer, der allerede er i  

 besiddelse af kørekort til kategori A, uanset om dette kørekort  

 er gyldigt i andre lande end udstedelseslandet.
For personer, der har erhvervet kørekort til  

 kategori A i Grønland, skal der derfor ikke kræves undervisning  

 på lukket øvelsesplads i forbindelse med erhvervelse af dansk  

 kørekort til kategori A.
Herudover skal undervisningen følge  

 Færdselsstyrelsens undervisningsplan for køreuddannelsen til  

 kategori A.
