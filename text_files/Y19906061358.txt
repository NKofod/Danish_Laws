 Bygge- og Boligstyrelsen har udtalt, at spørgsmålet, om alderskravet  

 på 15 år skal være opfyldt allerede på tidspunktet for aftalens indgåelse  

 eller på tidspunktet for den første indbetaling, må vurderes i  

 overensstemmelse med myndighedslovens regler, hvori nærmere er fastsat,  

 hvilke anliggender mindreårige kan varetage.
 Bl.a. i konsekvens af myndighedslovens regler er Bygge- og  

 Boligstyrelsen nærmest af den opfattelse, at hvor der er tale om, at  

 eksempelvis bedsteforældre forærer et barn en boligsparekontrakt i  

 fødselsdagsgave, før opspareren er fyldt 15 år, vil en sådan kontrakt  

 formentlig kunne betragtes som opfyldt, hvis første indbetaling sker efter,  

 at opspareren er fyldt 15 år.
 Vedr. alderskrav ved indgåelse af boligsparekontrakter.
 Ved skrivelse af 18.1.1990 har Hypotekbanken forespurgt Bygge- og  

 Boligstyrelsen, hvorledes den i lov om boligsparekontrakter fastsatte  

 aldersgrænse på 15 år fortolkes i forbindelse med oprettelse af  

 boligsparekontrakter.
 Endvidere forespørger Hypotekbanken konkret, om en boligsparekontrakt, der  

 er oprettet 3 dage før opspareren fylder 15 år, kan opretholdes.
 Hypotekbanken henviser til, at ifølge Boligministeriets lovbekendtgørelse  

 om boligsparekontrakter § 2, stk. 1, kan boligsparekontrakter kun oprettes af  

 personer, der på tidspunktet for første kontraktsmæssige indbetaling er fyldt  

 15 år.
 Hypotekbanken fortolker denne bestemmelse således, at der ingen hindring  

 er for, at der kan oprettes en kontrakt før opspareren er fyldt 15 år, hvis  

 første indbetaling sker efter fødselsdagen, hvorimod det af bekendtgørelsen  

 om boligsparekontrakter med pengeinstitutter § 4 nr. 1 fremgår, at  

 pengeinstitutter ved boligsparekontraktens indgåelse skal konstatere  

 opsparerens personnummer, herunder kontrollere at opspareren er fyldt 15 år.
 I denne anledning skal styrelsen bemærke, at spørgsmålet, om alderskravet  

 på 15 år skal være opfyldt allerede på tidspunktet for aftalens indgåelse  

 eller på tidspunktet for den første indbetaling, må vurderes i  

 overensstemmelse med myndighedslovens regler, hvori nærmere er fastsat,  

 hvilke anliggender mindreårige kan varetage.
 Ifølge myndighedsloven, § 39, stk. 1, råder en mindreårig selv over, hvad  

 han har erhvervet ved egen virksomhed efter det fyldte 15. år.
 Ifølge myndighedsloven, § 40, råder en mindreårig tilsvarende over, hvad  

 han ved en givers bestemmelse har fået til fri rådighed, med den  

 modifikation, at der ikke i relation til gaver gælder en absolut 15 års  

 grænse.
 Bl.a. i konsekvens af ovennævnte regler er Bygge- og Boligstyrelsen  

 nærmest af den opfattelse, at hvor der er tale om, at eksempelvis  

 bedsteforældre forærer et barn en boligsparekontrakt i fødselsdagsgave, før  

 spareren er fyldt 15 år, vil en sådan kontrakt formentlig kunne betragtes som  

 opfyldt, hvis første indbetaling sker efter, at spareren er fyldt 15 år.
Der henvises til Hypotekbankens j.nr.
BO alm. 1.
