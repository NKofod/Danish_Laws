 I henhold til § 5, stk. 6, 1. pkt. i lov om sygehusvæsenet, jf.
lovbekendtgørelse nr. 476 af 7. november 1985 og § 1, stk. 4, i lov om svangerskabshygiejne og fødselshjælp, jf. lovbekendtgørelse nr.
 477 af 7. november 1985 fastsættes:
 § 1.  Der opkræves betaling fra amtskommunerne for  

 behandling af patienter på Rigshospitalet for følgende ydelser:
 Stk. 2.  Bestemmelserne i denne bekendtgørelse om  

 amtskommuner gælder tillige for Københavns og Frederiksberg Kommuner.
 Stk. 3.  Bornholms Amtskommune fritages for at betale  

 for patienter fra amtskommunen, der modtages til behandling på  

 Rigshospitalet.
§ 2.  Betaling for indlagte patienter beregnes pr.  

 sengedag.
Betalingen er angivet i bilagets afsnit 1. I sengedagstallet  

 medregnes ikke udskrivningsdagen, dog medregnes mindst 1 dag pr. indlæggelse.
 Stk. 2.  Nyfødte raske børn medregnes ikke som indlagte  

 patienter ved opgørelse af sengedage.
 Stk. 3.  Ledsagere, der alene indlægges af hensyn til  

 ledsageren eller den ledsagede patient, og som ikke modtager behandling,  

 medregnes ikke som indlagte patienter ved opgørelse af sengedage.
Stk. 4.  Hvis der gives en indlagt patient frihed til at  

 forlade Rigshospitalsafdelingen i enkelte døgn eller dele deraf, uden at  

 undersøgelses-/behandlingsforløbet afbrydes, anses indlæggelsen ikke for  

 ophørt eller afbrudt.
Hvis det enkelte fravær strækker sig over 3 døgn eller  

 mere, skal patienten registreres som udskrevet og genindlagt, og  

 fraværsdagene medregnes ikke ved opgørelse af sengedage.
I forbindelse med  

 højtidsperioder såsom jul, nytår og påske kan det enkelte fravær dog strække  

 sig over mere end 3 døgn, uden at patienten registreres som udskrevet og  

 genindlagt.
§ 3.  Betaling for deldøgnspatienter, herunder børn i  

 behandlingsbørnehave, beregnes pr. fremmødedag/natophold.
Betalingen er  

 angivet i bilagets afsnit 1.
§ 4.  Betaling for ambulante ydelser beregnes pr.  

 ydelse/henvendelse, hvor intet andet er anført.
Betalingen er angivet i  

 bilagets afsnit 1 og 2.
§ 5.  Der opkræves (tillægs)betaling svarende til de  

 faktiske omkostninger for visse særlige ydelser efter tilsvarende  

 retningslinier som ved amtskommunale lands- og landsdelssygehuse.
I bilagets  

 afsnit 3 er anført en oversigt over de særlige ydelser, for hvilke der  

 opkræves (tillægs)betaling.
§ 6.  For ophold på patienthotellet opkræves ud over  

 den i bilagets afsnit 1 anførte takst tillige deldøgnstaksten for den  

 afdeling, hvor patienten behandles, samt eventuelle særlige ydelser og  

 operationsydelser, for hvilke der i øvrigt opkræves betaling.
Betaling pr.  

 dag i forbindelse med ophold på patienthotellet kan dog ikke overstige  

 heldøgnstaksten for den behandlende afdeling med tillæg af eventuel betaling  

 for særlige ydelser og operationsydelser.
 § 7.  Betaling for undersøgelse, behandling og kontrol  

 af patienter med henblik på hjerte- og levertransplantation er angivet i  

 bilagets afsnit 4.
 § 8.  Der kan i aftaler om benyttelse af  

 Rigshospitalet optages bestemmelser om, at der skal ydes en vis betaling for  

 ikke udnyttede sengedage m.v. i forhold til et aftalt forbrug  

 (»tomgangsbetaling«).
§ 9.  Der ydes en lokalrabat til Københavns Kommune  

 for behandlinger til visse patienter med bopæl i lokalområdet på ca. 80.000  

 indbyggere.
Lokalrabatten er angivet i bilagets afsnit 5.
 § 10.  Vedkommende amtskommune betaler månedsvis bagud  

 på grundlag af det faktiske forbrug.
 § 11.  Der kan i aftaler om benyttelse af  

 Rigshospitalet optages bestemmelser om andre betalingsformer (f.eks.  

 blokbetaling).
 § 12.  Bekendtgørelsen træder i kraft den 1. januar  

 1991.
 Stk. 2.  Sundhedsministeriets bekendtgørelse nr. 812 af  

 15. december 1989 om amtskommunernes betaling for behandling af patienter på  

 Rigshospitalet som ændret ved bekendtgørelse nr. 554 af 25. juli 1990  

 ophæves.
Sundhedsministeriet, den 14. december  

 1990 Ester Larsen / Bent Rasmussen Bilag Sengedagstakster m.v. for behandling på Rigshospitalet i 1991.
 1. Endelige takster pr. sengedag, deldøgnssengedag  

 samt visse ambulante ydelser (1991-priser).
 Noter:
 3. Særlige ydelser, for hvilke der opkræves  

 (tillægs)betaling.
 For nedennævnte særlige ydelser opkræves der (tillægs)betaling for  

 indlagte og ambulante patienter m.fl. svarende til de faktiske omkostninger  

 excl. moms:
* Rygimplantater * Behandlingskorsetter i forbindelse med rygimplantater * Pacemakere (incl. diafragma-pacing) * Bostonkorsetter * Hjerteklapper * Kunstige led * Ydelser i forbindelse med hjemmerespiratorer m.v.
* Ballonkatetre * Proteser til behandling af inkontinens og impotens * Elstimulatorer til smertebehandling m.v.
* Baclofenpumper * Hæmofilimedicin * Parenteral ernæring * Ciclosporin * Cystisk fibrose medicin * Særlig medicin vedrørende AIDS * Interferon * Erythropoietin * Zofran * Immunogluboliner * Fast vagt i hjemmet til respiratorpatienter m.v.
* Fast vagt til anorexia nervosa og bulimi patienter * Laboratorieundersøgelser på koagulationslaboratoriet * DNA-analyser, metabolisk laboratorium * Fostervandsundersøgelser/moderkageprøver m.v.
* Knoglemarvssøgning efter danske ubeslægtede donorer * Ydelser på afdelinger (f.eks. laboratorieydelser), hvor patienten ikke  

 har kaution til behandling på Rigshospitalet, men en undersøgelse/analyse er  

 rekvireret specielt.
 4. Endelige takster for ydelser med henblik på hjerte-  

 og levertransplantationer (1991-priser).
 5. Endelig lokalrabat til Københavns kommune  

 (1991-priser).
Der kan ydes rabat til Københavns kommune for lokalregionens benyttelse af  

 Rigshospitalet.
Rabatten kan ydes til benyttelse svarende til lokalregionens  

 befolkning i 1988 (ca. 80.000 indbyggere).
Lokalrabatten er endeligt fastlagt til 509 kr.
Rabatten ydes i forhold til  

 det faktiske sengedagsforbrug.
Deldøgnssengedage, ambulante  

 strålebehandlinger, hjemmedialyse og ambulant hæmofilibehandling omregnes til  

 hele sengedage.
 Der ydes dog ikke lokalrabat til sengedagsforbruget (herunder  

 deldøgnssengedagsforbrug) på voksenpsykiatrisk og obstetrisk afdeling samt  

 øvrige ambulante ydelser og særlige ydelser, for hvilke der opkræves  

 (tillægs)betaling.
 For 1991 indregnes lokalrabatten i blokaftalen mellem Københavns Kommune  

 og Rigshospitalet/Sundhedsministeriet.
