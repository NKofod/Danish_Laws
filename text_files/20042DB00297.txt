Betænkning afgivet af Europaudvalget den 20. maj 2005 Betænkning over Forslag til folketingsbeslutning om  

 husstandsomdeling af Den Europæiske Forfatning før afholdelse af  

 folkeafstemning  

 den 27. september 2005 [af Kristian Thulesen Dahl (DF)  

 m.fl.] 1. Udvalgsarbejdet Beslutningsforslaget blev fremsat den 11. marts 2005 og var til  

 1. behandling den 29. april 2005. Beslutningsforslaget blev efter 1.  

 behandling  

 henvist til behandling i Europaudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et  

  

 flertal  

  

 i udvalget  

 (V, S, KF, RV og SF) indstiller beslutningsforslaget til  

  

 forkastelse.
Socialdemokratiets medlemmer af udvalget bemærker, at Socialdemokratiet  

 finder det afgørende, at befolkningen får mulighed for at kende den traktat,  

 vi  

 skal stemme om.
Traktaten er vigtig, da den sætter rammerne og reglerne  

 for det fællesskab, vi har om samarbejdet i EU.
Dem, der alene ønsker en  

 kortere udgave af traktatens indhold, skal have adgang til pjecer med  

 oplysning om traktatens indhold.
Beslutningsforslaget om at sende traktatens 324 sider ud  

 til alle husstande i Danmark risikerer med rette at blive opfattet  

 som spild af offentlige ressourcer.
Socialdemokratiet finder  

 det  

 derimod afgørende, at alle, der ønsker det, kan få forslaget til forfatning  

 udleveret.
Alle, der vil læse bare én linje i traktaten, skal ikke være i  

 tvivl  

 om, at traktaten er til rådighed.
Socialdemokratiet er overbevist om, at  

 den del af befolkningen, der ønsker at læse traktaten, vil være  

 parat til  

 at skaffe sig et gratis eksemplar på det nærmeste bibliotek  

 eller på  

 det nærmeste posthus.
Hvis man ikke selv har mulighed for at  

 afhente  

 traktaten, er der mulighed for at bestille præcis det materiale, man  

 ønsker i Folketingets EU-oplysning.
Denne løsning forekommer langt mere  

 tidssvarende og er allerede en stor succes, idet Folketingets  

 EU-oplysning  

 har udleveret mere end 50.000 eksemplarer af  

 forfatningstraktaten.  

 Socialdemokratiet ønsker ligeledes,  

 at forfatningstraktaten udleveres i relevante statslige og  

 kommunale kontorer, hvor borgerne jævnligt kommer, men støtter  

 ikke det foreliggende  

 beslutningsforslag.
Det Radikale Venstres medlemmer af udvalget bemærker, at Det  

 Radikale Venstre ikke kan støtte forslaget.
Det Radikale Venstre finder, at  

 de  

 iværksatte initiativer, der sikrer, at alle gratis kan rekvirere den  

 samlede tekst samt andet materiale, herunder også det, der er udarbejdet af  

 Folketingets EU-oplysning, er gode.
Det Radikale Venstre mener ikke, at en  

 husstandsomdeling af forfatningstraktaten er den rigtige måde at fremme  

 oplysningsarbejdet på.
Derfor kan Det Radikale Venstre ikke støtte forslaget.
Socialistisk Folkepartis medlemmer af udvalget kan ikke støtte  

 Dansk Folkepartis beslutningsforslag.
For Socialistisk Folkeparti er det  

 afgørende,  

 at vi får en god og grundig debat om forfatningstraktaten − en debat,  

 der  

 når ud til danskerne, så den enkelte dansker oplever, at han eller hun har et  

 godt grundlag at tage stilling på, når der afholdes folkeafstemning.
Vi  

 finder  

 det ligeledes vigtigt, at så mange danskere som muligt deltager i  

 folkeafstemningen.
Opgaven er at tilrettelægge informations- og oplysningsarbejdet  

 på en måde, så den enkelte oplever, at han eller hun virkelig har mulighed  

 for  

 at få svar på de mange spørgsmål, der kommer op undervejs.
Hvordan det sikres  

 bedst, findes der ikke noget objektivt rigtigt svar på.
Informationsstrategi  

 kan altid diskuteres, men mest muligt materiale er ikke nødvendigvis det  

 samme  

 som bedst mulig oplysning.
Det er der mange eksempler på.
Socialistisk Folkeparti har i sine diskussioner om den bedst  

 mulige oplysning taget udgangspunkt i de mange års erfaringer, der er med  

 folkeafstemninger herhjemme, herunder erfaringerne fra Folketingets  

 EU-oplysning.
De peger på, at langt de fleste foretrækker, at de selv gennem  

 telefonrøret, via internettet eller via debatmøder kan vælge, hvad de ønsker  

 ind ad brevsprækken.
Socialistisk Folkeparti har på denne baggrund anbefalet, at der  

 stilles rigeligt med midler til rådighed for oplysningsarbejdet, at de bliver  

 fordelt lige mellem tilhængere og modstandere, og at Folketingets  

 EU-oplysning  

 får mulighed for også ved denne folkeafstemning at etablere en hotline, der  

 kan  

 give svar på såvel specifikke som brede spørgsmål.
Vi har endvidere lagt vægt  

 på, at der udsendes en brugervenlig gennemgang af, hvad der ændres med  

 forfatningstraktaten, at der udsendes faktablade, at det bliver let og gratis  

 at få forfatningstraktaten via biblioteker, posthuse, bestillingskuponer i  

 dagblade m.v., og at man ligeledes let og gratis kan få lovforslaget med  

 bilag,  

 partiernes materiale m.v.
 Et  

  

 mindretal  

  

 i  

 udvalget (DF og EL) indstiller beslutningsforslaget til  

  

 vedtagelse uændret.
Dansk Folkepartis medlemmer af udvalget bemærker, at  

 udenrigsministeren den 29. april 2005 under 1. behandling af  

 beslutningsforslaget om en husstandsomdeling af EU-forfatningen udtalte: »Den  

 juleleg gider jeg altså ikke.« Det har efterfølgende vist sig at være  

 regeringen, der legede julelege.
For det har mildest talt været kaotisk at få  

 reelle tal ud af regeringen, der viste prisen for en husstandsomdeling af  

 forfatningen.
Først erklærede statsministeren, hvad der senere blev kaldt »et  

 meget groft skøn«, at prisen ville være i omegnen af 150 mio. kr. for  

 trykning,  

 opsætning og distribution.
Det skulle i sandhed vise sig at være et groft  

 skøn,  

 for efterfølgende oplystes det igennem Finansudvalget (jf.
Europaudvalget  

 alm.  

 del  bilag 131), at den reelle pris faktisk kun udgjorde en femtedel,  

 nemlig  

 35 mio. kr.
Det er i sig selv usmageligt, at man skal beskyldes for at lege  

 julelege med regeringen, mens selv samme regering smider om sig med tal, der  

 overhovedet ikke har hold i virkeligheden, og oven i købet lader sin  

 afvisning  

 af Dansk Folkepartis forslag basere sig på disse forkerte tal.
Efter at det blev kendt, at prisen i virkeligheden var 35 mio. kr.,  

 har Socialistisk Folkeparti meddelt, at de under disse forudsætninger kan  

 støtte forslaget.
Partiets formand, Villy Søvndal, udtaler i Politiken den 7.  

 maj  

 2005: »Det tunge argument før var økonomien.
Hvis man skulle bruge 150  

 millioner kroner på at husstandsomdele, var det rigtig mange penge.
Men hvis  

 tallet er en fjerdedel, synes jeg, det er en anden diskussion, og så mener  

 jeg,  

 at den bør husstandsomdeles.« Efterfølgende er der fremkommet tilbud fra Danske  

 Distriktsblade, der gør det muligt at foretage en husstandsomdeling sammen  

 med  

 de lokale ugeaviser for 16 mio. kr.
Altså er det nu muligt at gennemføre  

 Dansk  

 Folkepartis forslag til næsten en tiendedel af det »grove skøn«, som  

 statsministeren  

 oprindelig anvendte til at afvise forslaget.
Dansk Folkeparti anfører, at man naturligvis kan have en  

 principiel holdning til, at EU-forfatningen ikke skal sendes ud til de danske  

 husstande; at folk selv har ansvaret for at skaffe sig oplysning og ikke skal  

 have materiale uden selv at gøre en indsats.
Det er bare ikke den  

 argumentation,  

 som regeringen har lagt til grund, når den vedholdende har forsøgt at tale  

 priserne op i astronomiske højder.
Derfor burde regeringspartierne kunne  

 følge  

 Socialistisk Folkepartis eksempel og erkende, at de 16 mio. kr. vil være  

 givet  

 godt ud.
Dansk Folkeparti finder, at årsagen til afvisningen af Dansk  

 Folkepartis forslag formodentlig bygger på noget helt andet.
At få et ja den  

 27. september, er for japartierne på Christiansborg langt vigtigere, end det  

 er, at folk reelt ved, hvad det er, der skal stemmes om.
Man slår derfor syv  

 kors for sig over for dette beslutningsforslag, fordi man udmærket ved, at  

 mange vil blive chokerede over at se, hvor vidstrakte magtoverdragelser EU  

 med  

 denne forfatning får fra medlemslandene.
Hvis det går op for befolkningen,  

 hvor  

 ubetydelig Danmark bliver i EU-samarbejdet, frygter jasigerne, at de får et  

 nej  

 den 27. september.
Derfor skal folk ikke have forfatningen ind af døren, men  

 skal alene bombarderes med den ensidige japropaganda, som et stort flertal af  

 partier på Christiansborg, et stort flertal af fagforeninger og en næsten  

 ensidig medieverden vil fremføre med uanet kapital- og gennemslagskraft frem  

 til den 27. september.
Dansk Folkeparti nærer en dybtfølt modstand mod EUs  

 centralistiske detailregulering af landene ned i de mindste enkeltheder.
En  

 sådan regulering vil blive kraftigere og mere vidtrækkende, hvis forfatningen  

 bliver vedtaget.
Faktisk er der ingen, der kender grænserne for EUs  

 altid  

 flydende grænser for, hvor EU kan eller ikke kan lovgive.
Den eneste, der  

 sætter grænsen, er EF-Domstolen, som ikke bare har en forhistorie som den  

 mest  

 integrationsivrige instans i EU, men som også får udvidet sine beføjelser  

 mærkbart med forfatningen.
Bl.a. er charteret om grundlæggende rettigheder i  

 forfatningens del II et kaos af udefinerede politiske områder, som fremover  

 bliver underlagt EF-Domstolens regulering.
Danske politikeres indflydelse på  

 Danmark bliver endnu en gang formindsket.
Der bliver mere EU i Danmark, men  

 desværre langt mindre Danmark i EU.
Dansk Folkeparti er enigt i, at beslutninger om så vidtrækkende  

 magtoverdragelser til internationale fora naturligt skal ske ved  

 folkeafstemninger.
Men folkeafstemninger er ikke i sig selv en garanti for,  

 at  

 det er den rette konklusion, der nås.
Det opnås kun med oplyste  

 folkeafstemninger.  

 Og det er på denne baggrund, at Dansk Folkeparti nærer et ønske om, at alle  

 uden selv at skulle foretage sig noget får lejlighed til at læse i  

 forfatningen, uanset om det så bliver en nærlæsning eller en løs  

 gennembladring.
Det afgørende er, at folk ikke skal foretage sig en masse for  

 at bestille forfatningen, men i god tid inden folkeafstemningen automatisk  

 modtager den.
Dansk Folkeparti mener, at dette også er en måde, hvorpå man kan  

 signalere, hvor vigtig denne afstemning er, og at det er vigtigt, at alle  

 kommer af huse den 27. september og afgør Danmarks fremtid.
Lader vi det være  

 op til den enkelte selv at skaffe sig forfatningen, mister Folketinget den  

 positive  

 signalværdi om, hvor afgørende vigtig denne afstemning er.
Netop fordi det er så afgørende at sende et positivt signal til  

 vælgerne, valgte Dansk Folkeparti også at sende sit beslutningsforslag i  

 høring  

 blandt en række interesseorganisationer.
Mange har meldt tilbage med så vel  

 positive som afvisende bemærkninger.
Det vil være for vidtrækkende her i  

 betænkningen at referere alle de synspunkter, der er kommet til udtryk, men  

 særlig svaret fra Dansk Ungdoms Fællesråd (DUF) fortjener at blive bemærket,  

 fordi DUF i sit daglige virke beskæftiger sig med folkeoplysning og  

 demokratisk  

 engagement.
I sit svar skriver DUF: »Tak  

 for Jeres venlige brev og Dansk Folkepartis forslag om at husstandsomdele  

 EU-forfatningen til alle danske hjem.
Det er et forslag, som vi bakker op i  

 Dansk Ungdoms Fællesråd! Det er vores opfattelse, at demokrati ikke kommer af  

 sig selv.
Det skal passes, udfordres og plejes.
Det er derfor naturligt, at  

 danskerne med egne øjne selv kan danne sig et indtryk af forslaget til  

 EU-forfatningen - uden at det har været gennem et politisk »filter«.
Vi er  

 således  

 enige i Dansk Folkepartis målsætning om at styrke kvaliteten i  

 beslutningsprocessen.
Det kan - også - ske ved at husstandsomdele forslaget.  

 Det er dog også vores opfattelse, at der skal en oplysningsindsats til  

 derudover, der sikrer at danskerne er klar over hvilke konsekvenser en  

 eventuel  

 vedtagelse af EU-forfatningen kan få for borgerne i Danmark og i resten af  

 Europa.« DUF har endvidere efterfølgende tilkendegivet, at de finder det  

 vigtigt, at der udsendes en folkelig udgave af forfatningen.
Dansk Folkeparti finder, at det er  

 forunderligt, at kun tre af Folketingets syv partier deler dette synspunkt.  

 Det  

 er forunderligt, at statsministeren kan regne 135 mio. kr. forkert, når det  

 gælder et så centralt forslag.
Det er forunderligt, at udenrigsministeren  

 finder anledning til at beskylde Dansk Folkeparti for at lege julelege i  

 stedet  

 for at bekymre sig om at højne oplysningsniveauet op til afstemningen.
Og det  

 er forunderligt, at japartierne på den ene side vil påberåbe sig en fair og  

 saglig oplysningskampagne og på den anden side afviser Dansk Folkepartis  

 forslag, uagtet at jasidens kampagne i forvejen er støttet af magtfulde og  

 kapitalstærke grupper som medierne, industrien og fagforeningerne.
Under 1.behandling af beslutningsforslaget den 29. april 2005  

 gav flere af de ordførere, der anbefaler et ja til forfatningen, utvetydigt  

 udtryk for, at forfatningen er mere enkelt opbygget og langt lettere at læse  

 end nogen af de foregående traktater.
Alene af denne grund forekommer det jo  

 så  

 forunderligt, at man ikke vil medvirke til en husstandsomdeling.
Kort sagt  

 har  

 hele forløbet været forunderligt og et skoleeksempel på, hvor meget  

 japartierne  

 er villige til at gøre for at sikre sig et ja til EU-forfatningen.
Alene dét  

 burde få de fleste vælgere til at genoverveje, om jasidens argumentation, der  

 spænder fra nærmest ekstatiske jubeludbrud til vrede trusler om økonomisk  

 stagnation, ikke er mere propaganda end egentlig oplysning.
Den diskussion  

 havde en husstandsomdeling fuldstændig stoppet.
Det er forunderligt, at kun  

 Socialistisk  

 Folkeparti blandt japartierne har kunnet gennemskue dette.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

 Erling Bonnesen (V)   

 Jens Kirk (V)   

 Kristian Pihl Lorentzen (V)   

 Ellen Trane Nørby (V)   

 Morten Messerschmidt (DF)   

 Martin Henriksen (DF)   

 Helle Sjelle (KF)   

 Jakob Axel Nielsen (KF)   

 Svend Auken (S)   

 Lene Jensen (S)   

 Niels Sindal (S)   

 Jens Peter Vernersen (S)   

 Elisabeth Arnold (RV)  

  

  fmd.  

  

 Lone Dybkjær (RV)   

 Anne Grete Holmsgaard (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 15 Bilagsnr.
