For mange behandlinger uden væsentlig  

 effekt Patientklagenævnet fandt, at i forhold til  

 patientens alder, at han var vant til at passe et forholdsvis hårdt  

 fysisk arbejde og diagnosen (en traumatisk skulderluksation uden  

 komplikationer) burde fysioterapeuten på et langt tidligere tidspunkt  

 have vurderet, at der var for langsom effekt af genoptræningen og have  

 henvist patienten til undersøgelse i det kirurgiske ambulatorium.
Det  

 var nævnets opfattelse, at man må forvente, at en patient som  

 denne på et langt tidligere tidspunkt selv skulle kunne løfte  

 sin arm både fremad og opad og ud til siden og opad.
Videre fandt  

 nævnet, at det ikke er god og almindelig praksis at behandle en patient  

 i en periode, der strakte sig over 9 måneder uden at konferere med  

 henvisende læge, når der ikke er tilstrækkelig effekt af  

 behandlingen.
