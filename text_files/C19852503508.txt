Ref.: a.
KFF B.1-1984.
b.
FMN skr. 6. kt. 627.100-1/0154 af 17 JAN 1984.
c.
Finansministeriets cirkulære af 3 DEC 1982 om oprettelse og drift af  

 personalekantiner m.v. hos statslige institutioner (bilag til ref. a.).
 Bilag: 1. Oversigt over tjenestesteder, hvor cafeteriavirksomhed er  

 etableret samt de i tilslutning hertil udpegede cafeteriaforvaltende  

 myndigheder.
 2. Oversigt over gældende priser og rabatter m.v. ved  

 køb af varer fra Forsvarets Cafeterier til videresalg i opholdslokaler m.v.
FORMÅL 1. Formålet med nærværende FKOBST er at fastsætte  

 supplerende bestemmelser til de af FMN ved ref. a. og b. udgivne bestemmelser  

 vedrørende spiseforhold m.v. på forsvarets tjenestesteder.
OMFANG 2. Bestemmelserne er gældende for tjenestesteder under  

 Forsvarskommandoen (FKO).
SPISEFORHOLDENES TILRETTELÆGGELSE 3. Spiseforholdenes tilrettelæggelse på  

 tjenestestederne kan finde sted inden for følgende muligheder:
- Forsvarets Cafeteriavirksomhed - Personalekantine - Forpagtning - Spiselokaler - Institutionskantine - Privat salgsvirksomhed i opholdslokaler - Klubvirksomhed.
 4. Såfremt en af FKO godkendt tilrettelæggelse af  

 spiseforholdene på et tjenestested ønskes ændret forholdes således:
a.
FKO godkendelse skal indhentes forinden iværksættelse.
- Ved etablering/nedlæggelse af salgssteder under cafeteriavirksomheden, - i forbindelse med etablering af personalekantine og ved forpagtning og - ved etablering/nedlæggelse af klubvirksomhed.
b.
FKO skal orienteres.
- Om etablering/nedlæggelse af spiselokaler og - om ændringer i forbindelse med den private salgsvirksomhed i  

 opholdslokaler.
FORSVARETS CAFETERIAVIRKSOMHED 5. Cafeteriavirksomhed etableres på tjenestesteder og  

 cafeteriaforvaltende myndigheder udpeges, som det fremgår af vedlagte bilag  

 1.
 6. Chefen for den cafeteriaforvaltende myndighed har  

 ansvaret for og kontrollen med den driftsmæssige tilrettelæggelse og  

 gennemførelse af den under den cafeteriaforvaltende myndighed henlagte  

 cafeteriavirksomhed, herunder ansvaret for overholdelse af de for pågældende  

 cafeteriavirksomhed fastsatte økonomiske retningslinier.
 7. Forplejningsmæssig støtte og service i form af salg  

 af tilberedte madvarer m.v. til statsinstitutioner og andre offentlige  

 myndigheder må kun finde sted, såfremt FKO godkendelse foreligger i det  

 enkelte tilfælde.
8. Oprettelse af flere salgssteder i tilknytning til  

 den etablerede cafeteriavirksomhed kan finde sted - såfremt den på tjenestestedet værende personelstyrke er af en sådan  

 størrelse, at den ikke med rimelighed kan henvises til benyttelse af den/de  

 til cafeteriet hørende spiselokale(r). Forholdet mellem antal personer og  

 antal siddepladser i cafeteriets spisefaciliteter bør i sådanne tilfælde være  

 ringere end 3 : 1, - såfremt den geografiske afstand mellem arbejdssted og cafeteriet  

 overstiger, hvad der må anses for rimeligt, alt dog under forudsætning af, at  

 de med salgsstedets drift forbundne lønudgifter ikke overstiger ca. 25% af  

 omsætningen excl.
MOMS på salgsstedet.
 Vedrørende oprettelse/nedlæggelse af omhandlede salgssteder henvises i  

 øvrigt til ovenstående pkt. 4.a.
 9. Måtte der i forbindelse med etablering af  

 cafeteriavirksomhed i lokaliteter, hvor salgsvirksomhed finder/har fundet  

 sted ved en personelgruppes foranstaltning, blive fremsat ønske om, at  

 cafeteriavirksomheden skal overtage automater m.v, der ejes af den pågældende  

 personelgruppe, henledes opmærksomheden på, at en sådan overtagelse (køb) kun  

 kan finde sted, såfremt der er behov for det pågældende udstyr i forbindelse  

 med cafeteriavirksomheden, ligesom overtagelse kun må finde sted med FKO  

 bemyndigelse.
PERSONALEKANTINER 10. Som generel betingelse for oprettelse af en  

 personalekantine gælder, at der ikke på tjenestestedet er etableret  

 cafeteriavirksomhed.
11. Som yderligere betingelse for oprettelse af en  

 personalekantine fastsættes - at der på tjenestestedet etableres/er etableret en personaleforening,  

 der i henhold til indgået aftale med FKO vil forestå driften af  

 kantinevirksomheden, - at personalekantinen skal betjene - alle på tjenestestedet tjenstgørende personer, altså også eventuelle  

 ikke medlemmer af personaleforeningen, - personer, der besøger eller har ærinde på tjenestestedet og - tjenestestedet i forbindelse med møder, fester og andre sammenkomster af  

 tjenstlig karakter.
12. Såfremt betingelserne, jf. ovenstående pkt. 10. og  

 11. er til stede og der på tjenestestedet er interesse for oprettelse af en  

 personalekantine, kan der ved FKO til brug ved lokale drøftelser herom  

 rekvireres eksemplarer af - »Aftale om drift af personalekantine«, - udkast til »Vedtægter for en personaleforening med kantinedrift som  

 formål« og - »Regnskabs- og revisionsinstruks for personalekantine«.
 Måtte lokale drøftelser om oprettelse af personalekantine resultere i  

 realiteter, henledes opmærksomheden på, at den skriftlige aftale, der skal  

 indgås herom, skal afsluttes mellem pågældende personaleforening og FKO,  

 hvorfor indstilling om oprettelse af personalekantine vil være at fremsende  

 til FKO.
 13. Hvad angår tilskud, regnskabsaflæggelse og  

 revision i forbindelse med personalekantiner henvises til ref. c., - 2, stk.  

 2-4 og § 5, stk. 2-4.
Opmærksomheden henledes endvidere på, at der i forbindelse med drift af en  

 personalekantine - alt afhængig af art og omfang af salgsvirksomheden - kan  

 opstå pligt til - at lade sig momsregistrere, - at løse næringsbrev og - at søge alkoholbevilling.
FORPAGTNING 14. Bortforpagtning af kantinevirksomheden til en  

 selvstændig entreprenør kan kun finde sted, såfremt der ikke er etableret  

 cafeteriavirksomhed på tjenestestedet.
 15. Er betingelsen for bortforpagtning til stede og er  

 der interesse herfor fra tjenestestedets side, vil forhandling herom kunne  

 indledes ved tjenestestedets foranstaltning med potentielle entreprenører.
 Måtte sådanne forhandlinger føre til ønsket om og muligheden for en  

 bortforpagtning af kantinevirksomheden, skal sagen fremsendes til FKO, idet  

 forpagtningsaftalen skal indgås mellem forpagteren og FKO.
SPISELOKALER 16. Spiselokaler vil altid kunne etableres på  

 tjenestesteder, hvor der ikke forefindes cafeteriavirksomhed eller  

 kantinedrift (personalekantine eller bortforpagtet virksomhed).
Derudover vil spiselokaler kunne oprettes - såfremt den på tjenestestedet værende personelstyrke er af en sådan  

 størrelse, at den ikke med rimelighed kan henvises til benyttelse af den/de  

 til den etablerede cafeteria-/kantinevirksomhed hørende spisefaciliteter.  

 Forholdet mellem antal personer og antal siddepladser i de etablerede  

 spisefaciliteter bør i så fald være ringere end 3 : 1, - såfremt den geografiske afstand mellem arbejdssted og den etablerede  

 cafeteria-/kantinevirksomhed overstiger, hvad der må anses for rimeligt.
 17. Opmærksomheden henledes på, at etablering af  

 spiselokaler skal finde sted uden hensyntagen til personelgruppe-,  

 myndigheds- eller enhedsmæssige forhold, samt at der ikke i spiselokaler må  

 finde nogen privat salgsvirksomhed sted.
 18. Til at forestå den opvask m.v., der ifølge ref. a.  

 skal finde sted ved tjenestestedets foranstaltning, vil følgende tidsforbrug  

 være gældende:
- Under 25 personer kan der anvendes 10 min. pr. deltager pr. uge, - mellem 25 og 50 personer kan der anvendes 9 min. pr. deltager pr. uge, - mellem 51 og 75 personer kan der anvendes 8 min. pr. deltager pr. uge og - over 75 personer kan der anvendes 7,5 min. pr. deltager pr. uge.
INSTITUTIONSKANTINER 19. Med henhold til ref. c., § 7., stk. 2., er der  

 etableret institutionskantine på følgende af forsvarets tjenestesteder:
- Depot- og Værkstedsområde Hjørring og - Ammunitionsarsenalet, Elling.
 20. Med henvisning til de i ref. c., § 4, stk. 2., 3.  

 og 5. meddelte retningslinier for budgetudarbejdelse fastsætter FKO følgende  

 vedrørende indsendelse til FKO af forslag til finanslov m.v. for omhandlede  

 institutionskantiner:
- Forslag til finanslov for kommende finansår årligt senest 15 FEB, - revurdering af finanslov for inde- værende finansår årligt senest 1 MAR  

 og - forslag til lov om tillægsbevil- ling for indeværende finansår årligt  

 senest 15 SEP.
 21. Der skal udarbejdes kvartalsvise driftsregnskaber  

 for etablerede institutionskantiner, og disse regnskaber skal indsendes til  

 FKO inden udgangen af den efter kvartalets udløb følgende måned.
PRIVAT SALGSVIRKSOMHED I OPHOLDSLOKALER 22. I tildelte opholdslokaler kan der tillades privat  

 salgsvirksomhed, såfremt denne tilrettelægges og drives på en sådan måde, at  

 den ikke virker konkurrerende på anden virksomhed med offentlig støtte  

 (cafeteria, privatkantine eller forpagtet virksomhed).
 23. På tjenestesteder, hvor der er etableret en  

 virksomhed med offentlig støtte (cafeteria, privatkantine eller bortforpagtet  

 virksomhed), er det en forudsætning for etablering af privat salgsvirksomhed  

 i tildelte opholdslokaler, at alle varer (minus vin og spiritus) til den  

 private salgsvirksomhed indkøbes ved den offentlig støttede virksomhed til  

 nærmere aftalte priser og rabatter.
 Vedrørende køb af varer til privat salgsvirksomhed fra Forsvarets  

 Cafeterier vil de i bilag 2 anførte priser og rabatter være gældende.
24. Opmærksomheden henledes på, at der i forbindelse  

 med privat salgsvirksomhed i opholdslokaler - alt afhængig af art og omfang  

 af salgsvirksomheden - kan opstå pligt til - at lade sig momsregistrere, - at løse næringsbrev og - at søge alkoholbevilling.
KLUBVIRKSOMHED 25. På tjenestesteder, hvor der er givet tilladelse  

 til etablering af privat klubvirksomhed, kan salg af varer finde sted i de  

 til klubvirksomheden lejede lokaler.
26. Indkøb af salgsvarer kan finde sted efter  

 klubvirksomhedens eget valg.
Ved køb af varer fra Forsvarets Cafeterier vil  

 de i bilag 2 anførte priser og rabatter være gældende.
 27. Såfremt salgsvirksomheden i etableret  

 klubvirksomhed også omfatter salg af fødevarer, må en forudsætning herfor  

 være, at produktions-/salgsfaciliteterne opfylder de lovmæssige betingelser  

 herfor, og at de er godkendt af de lokale tilsynsmyndigheder.
 Eventuelle udgifter til lovliggørelse af nævnte faciliteter er forsvaret  

 uvedkommende.
EB N.K.
SKOV generalmajor Chef for Økonomistaben Fordeling: Standardfordeling.
