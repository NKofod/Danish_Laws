Betænkning afgivet af Udlændinge- og Integrationsudvalget den 26. maj 2020 Betænkning over Forslag til lov om ændring af udlændingeloven, integrationsloven og forskellige andre love (Forenkling af regler, herunder om klageadgangen til Udlændingenævnet og indrejseforbud, indførelse af en bagatelgrænse for tilbagebetaling af gebyr, præcisering af adgangen og ændring af kompetencen til at forlænge en udrejsefrist, opfølgning på evaluering af Danmarks anvendelse af Schengenreglerne om bl.a. tilbagesendelse og præcisering af rækkevidden af indrejseforbud omfattet af udsendelsesdirektivet m.v.) [af udlændinge- og integrationsministeren (Mattias Tesfaye)]:
1. Ændringsforslag Der er stillet  9 ændringsforslag til lovforslaget.
Enhedslistens medlemmer af udvalget har stillet ændringsforslag nr. 1 og 9, herunder 1 om deling af lovforslaget.
Udlændinge- og integrationsministeren har stillet ændringsforslag nr. 2-8.
2. Indstillinger Et flertal i udvalget (udvalget med undtagelse V) vil stemme for ændringsforslag nr. 1 om deling af forslaget.
 Et flertal i udvalget (S, DF, RV, KF, NB) indstiller de under A og B nævnte lovforslag til vedtagelse med de stillede ændringsforslag.
Et mindretal (V) indstiller lovforslaget til vedtagelse med de af ministeren stillede ændringsforslag.
Hvis ændringsforslag nr. 1 om deling vedtages, kan mindretallet støtte de under A og B nævnte lovforslag med de stillede ændringsforslag.
Et andet mindretal i udvalget (SF, EL og Sikandar Siddique (UFG)) indstiller det under A nævnte lovforslag til vedtagelse med de stillede ændringsforslag.
Mindretallet indstiller det under B nævnte lovforslag til forkastelse ved 3. behandling.
Mindretallet vil stemme for de stillede ændringsforslag.
 Liberal Alliance, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (EL), tiltrådt af et flertal (udvalget med undtagelse af V):
 1) Lovforslaget deles i to lovforslag med følgende titler og indhold:
 A. »Forslag til lov om ændring af udlændingeloven, integrationsloven og forskellige andre love (Forenkling af regler, herunder om klageadgangen til Udlændingenævnet og indrejseforbud, indførelse af en bagatelgrænse for tilbagebetaling af gebyr, præcisering af adgangen og ændring af kompetencen til at forlænge en udrejsefrist, opfølgning på evaluering af Danmarks anvendelse af Schengenreglerne om bl.a. tilbagesendelse samt præcisering af rækkevidden af indrejseforbud omfattet af udsendelsesdirektivet m.v.)« omfattende titelnoterne, §§ 1-6, § 7, nr. 1, §§ 8-10, § 11, stk. 1-9 og 11-13, og § 12.
 B. »Forslag til lov om ændring af lov om planlægning (Mulighed for at forlænge varighed af tilladelser og dispensationer til midlertidige opholdssteder til nyankomne flygtninge m.v.)« omfattende § 7, nr. 2, og § 11, stk. 1 og 10.
[Forslag om deling af lovforslaget] b Ændringsforslag til det under A nævnte lovforslag Til § 1 Af udlændinge- og integrationsministeren, tiltrådt af et flertal (udvalget med udtagelse af V):
 2) Efter nr. 8 indsættes som nyt nummer:
»01. I § 9 c, stk. 1, 3. pkt., ændres »§ 9, stk. 26-33 og 36-42« til: »§ 9, stk. 26-33 og 36-43«.« [Konsekvensændring] 3) Efter nr. 34 indsættes som nyt nummer:
»02. I § 33, stk. 9, 1. pkt., der bliver stk. 5, 1. pkt., ændres »stk. 15« til: »stk. 7«.« [Konsekvensændring] 4) Efter nr. 62 indsættes som nyt nummer:
»03. I § 48, stk. 1, 2. og 6. pkt., ændres »§ 33, stk. 9« til: »§ 33, stk. 5«.« [Konsekvensændring] 5) Efter nr. 73 indsættes som nyt nummer:
»04. I § 56 b, stk. 1, ændres »§ 62 l, stk. 1, jf. §§ 62 m-62 o,« til: »§ 62 l, stk. 1,«.« [Konsekvensændring] 6) Nr. 82 affattes således:
»82. I § 62 l, stk. 1, ændres »efter §§ 62 m-62 o, når betingelserne for anbringelse er opfyldt« til: »på et anbringelsessted efter § 66, stk. 1, i lov om social service, herunder på delvis lukkede døgninstitutioner og delvis lukkede afdelinger, sikrede døgninstitutioner og særligt sikrede afdelinger, hvis der er en åbenbar risiko for, at den uledsagede mindreårige udlændings sundhed eller udvikling lider alvorlig skade på grund af utilstrækkelig omsorg, behandling, overgreb, kriminel adfærd, misbrugsproblemer eller andre adfærds- eller tilpasningsproblemer«.« [Teknisk ændring] Til § 11 7) I stk. 4 ændres »§ 1, nr. 8« til: »§ 1, nr. 10«.
[Teknisk ændring] 8) Som stk. 14 indsættes:
»Stk. 14. Regler fastsat i medfør af udlændingelovens 9 h, stk. 14, jf. lovbekendtgørelse nr. 1022 af 2. oktober 2019, forbliver i kraft, indtil de ophæves eller afløses af forskrifter udstedt i medfør af udlændingelovens § 9 h, stk. 15.« [Overgangsregel vedrørende ældre bekendtgørelser] c Ændringsforslag til det under B nævnte lovforslag Til § 11 Af et mindretal (EL), tiltrådt af et flertal (udvalget med undtagelse af V):
 9) I stk. 1 udgår », jf. dog stk. 2 og 3«.
[Konsekvensændring af deling af lovforslaget] Bemærkninger Til nr. 1 Ændringsforslaget indebærer, at lovforslaget deles i to separate lovforslag (A og B).
 Lovforslaget nævnt under A vedrører herefter forenkling af regler, herunder om klageadgangen til Udlændingenævnet og indrejseforbud, indførelse af en bagatelgrænse for tilbagebetaling af gebyr, præcisering af adgangen og ændring af kompetencen til at forlænge en udrejsefrist, opfølgning på evaluering af Danmarks anvendelse af Schengenreglerne om bl.a. tilbagesendelse samt præcisering af rækkevidden af indrejseforbud omfattet af udsendelsesdirektivet m.v.
 Lovforslaget nævnt under B vedrører herefter mulighed for at forlænge varigheden af tilladelser og dispensationer til midlertidige opholdssteder til nyankomne flygtninge m.v.
Til nr. 2 Der er tale om en konsekvensændring som følge af lovforslagets § 1, nr. 7, hvorved det foreslås at indsætte et nyt stk. 41 i udlændingelovens § 9. Stk. 41 og 42 bliver herefter stk. 42 og 43. Med ændringsforslaget ændres henvisningen i udlændingelovens § 9 c, stk. 1, 3. pkt., således at § 9, stk. 36-42, bliver til § 9, stk. 36-43.
Til nr. 3 Det følger af udlændingelovens § 33, stk. 9, 1. pkt., at hvis en udvisning er sket ved dom, fastsætter politiet udrejsefristen til straks, jf. dog stk. 15.
 Det foreslås, at henvisningen til stk. 15 i udlændingelovens § 33, stk. 9, der bliver § 33, stk. 5, ændres til stk. 7.
 Der er tale om en konsekvensændring, som følge af at § 33, stk. 15, bliver § 33, stk. 7, som følge af ophævelsen af § 33, stk. 3-8 og 10-13, jf. lovforslaget som fremsat, § 1, nr. 35.
Til nr. 4 Det følger af udlændingelovens § 48, stk. 1, 2. pkt., at afgørelser efter bl.a. § 33, stk. 9, kan træffes af rigspolitichefen eller politidirektøren.
Det følger endvidere af udlændingelovens § 48, stk. 1, 6. pkt., at politiets afgørelser efter bl.a. § 33, stk. 9, ikke kan indbringes for udlændinge- og integrationsministeren.
 Det foreslås, at henvisningen til § 33, stk. 9, ændres til § 33, stk. 5.
 Der er tale om en konsekvensændring, som følge af at § 33, stk. 9, bliver § 33, stk. 5, som følge af ophævelsen af § 33, stk. 3-8, jf. lovforslaget som fremsat, § 1, nr. 34.
Til nr. 5 Der er tale om, at der i lovforslaget manglede en ændring i udlændingelovens § 56 b, stk. 1, som følge af den foreslåede ændring af udlændingelovens § 62 l, stk. 1, jf. lovforslagets § 1, nr. 82. Baggrunden for ændringen er alene at rette op på dette.
 Af udlændingelovens § 56 b, stk. 1, fremgår, at en uledsaget mindreårig udlænding, der er fyldt 12 år, og en repræsentant for en uledsaget mindreårig udlænding, jf. § 56 a, stk. 1, kan klage over børne- og ungeudvalgets afgørelser efter § 62 l, stk. 1, jf. §§ 62 m-62 o, § 61, stk. 3, 2. pkt., og § 62 q, stk. 6, og børne- og ungeudvalgets afgørelser efter regler fastsat i medfør af § 62 l, stk. 8, og § 62 u, stk. 2.
 Med lovforslagets § 1, nr. 82, foreslås en ændring af udlændingelovens § 62, stk. 1, således at der sikres klar lovhjemmel til at træffe afgørelse om anbringelse uden for indkvarteringsstedet uden samtykke over for uledsagede mindreårige udlændinge på alle former for anbringelsessteder, herunder på delvis lukkede døgninstitutioner og delvis lukkede afdelinger, sikrede døgninstitutioner og særligt sikrede afdelinger, jf. udlændingelovens § 66 m-o, hvis der er en åbenbar risiko for, at den uledsagede mindreårige udlændings sundhed eller udvikling lider alvorlig skade på grund af utilstrækkelig omsorg, behandling, overgreb, kriminel adfærd, misbrugsproblemer eller andre adfærds- eller tilpasningsproblemer.
Som en følge af den foreslåede ændring af udlændingelovens § 62 l, stk. 1, jf. lovforslagets § 1, nr. 82, er der med lovforslagets § 1, nr. 87, foreslået en række nødvendige ændringer af øvrige bestemmelser i udlændingeloven, der fastsætter de nærmere rammer for behandlingen af sagen.
Dette er med henblik på at fastsætte, at bestemmelserne, herunder bestemmelser vedrørende grundlaget for afgørelsen, opfølgning, tilsyn, ret til samvær og kontakt og for ophør af anbringelsen, finder anvendelse ved anbringelse på alle typer af anbringelsessteder.
 Ved en fejl blev der med lovforslaget ikke tillige foreslået en ændring af udlændingelovens § 56 b, stk. 1.
 Det foreslås således at ændre udlændingelovens § 56 b, stk. 1, således at henvisningen til § 62 l, stk. 1, jf. §§ 62 m-62 o, ændres til § 62 l, stk. 1.
 Den foreslåede ændring betyder, at en uledsaget mindreårig udlænding, der er fyldt 12 år, og en repræsentant for en uledsaget mindreårig udlænding kan klage over børne- og ungeudvalgets afgørelser efter § 62 l, stk. 1, når en uledsaget mindreårig udlænding, jf. § 62 l, anbringes på andre anbringelsessteder end delvis lukkede døgninstitutioner og delvis lukkede afdelinger på døgninstitutioner samt sikrede døgninstitutioner og særligt sikrede afdelinger.
Til nr. 6 Der er tale om et teknisk ændringsforslag.
Der henvises i øvrigt til de specielle bemærkninger til lovforslagets § 1, nr. 82.
Til nr. 7 Der er tale om en teknisk korrektion, idet der i den foreslåede bestemmelse i lovforslagets § 11, stk. 4, fejlagtigt henvises til lovforslagets § 1, nr. 8, i stedet for § 1, nr. 10.
Til nr. 8 Med ændringsforslaget foreslås det, at regler fastsat i medfør af udlændingelovens 9 h, stk. 14, jf. lovbekendtgørelse nr. 1022 af 2. oktober 2019, forbliver i kraft, indtil de ophæves eller afløses af forskrifter udstedt i medfør af udlændingelovens § 9 h, stk. 15.
 Den foreslåede bestemmelse hænger sammen med, at forslaget om at indsætte et nyt stk. 14 i udlændingelovens § 9 h, jf. lovforslagets § 1, nr. 10, har den konsekvens, at det gældende § 9 h, stk. 14, bliver til § 9 h, stk. 15.
 Ændringsforslaget indebærer, at bekendtgørelse nr. 1637 af 27. december 2019 om indbetaling og tilbagebetaling af gebyrer for at indgive ansøgninger og klager på områderne vedrørende familiesammenføring, tidsubegrænset opholdstilladelse og religiøse forkyndere m.v. og bekendtgørelse nr. 262 af 23. marts 2020 om indbetaling og tilbagebetaling af gebyrer for at indgive ansøgninger og klager på studie- og erhvervsområdet m.v. fortsat har gyldighed.
Til nr. 9 Grundet delingen af lovforslaget er stk. 2 og 3 ikke relevante for det under B nævnte forslag.
Derfor udgår henvisningen til disse.
4. Udvalgsarbejdet Lovforslaget blev fremsat den 5. maj 2020 og var til 1. behandling den 14. maj 2020. Lovforslaget blev efter 1. behandling henvist til behandling i Udlændinge- og Integrationsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Høringssvar Et udkast til lovforslaget har inden fremsættelsen været sendt i høring i to omgange.
Udlændinge- og integrationsministeren sendte det oprindelige udkast til udvalget den 21. januar 2020, jf.
UUI alm. del  bilag 58, og det reviderede udkast den 24. marts 2020, jf.
UUI alm. del  bilag 90. Den 5. maj 2020 sendte udlændinge- og integrationsministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Spørgsmål Udvalget har under udvalgsarbejdet stillet 7 spørgsmål til udlændinge- og integrationsministeren til skriftlig besvarelse, som ministeren har besvaret.
Bjørn Brandenborg (S) Birgitte Vind (S) Camilla Fabricius (S) Christian Rabjerg Madsen (S) fmd.
Jeppe Bruus (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Andreas Steenberg (RV) Katrine Robsøe (RV) Karina Lorentzen Dehnhardt (SF) Jacob Mark (SF) Peder Hvelplund (EL) Rosa Lund (EL) Sikandar Siddique (UFG) Mads Fuglede (V) Fatma Øktem (V) Eva Kjer Hansen (V) Inger Støjberg (V) Jan E.
Jørgensen (V) Marlene Ambo-Rasmussen (V) Morten Dahlin (V) Pia Kjærsgaard (DF) nfmd.
Marie Krarup (DF) Morten Messerschmidt (DF) Karsten Lauritzen (V) Marcus Knuth (KF) Pernille Vermund (NB) Liberal Alliance, Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
