 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om jordfordeling mellem landejendomme, jf. lovbekendtgørelse nr. 467  

 af 22. juni 1990, foretages følgende ændringer:
 1. I § 2 indsættes som stk. 7 og 8:
 »Stk. 7.  Jordbrugsdirektoratet kan beslutte, at en  

 anmodning om jordomlægninger mellem et begrænset antal ejendomme kan fremmes  

 til kommissionens godkendelse uden iagttagelse af bestemmelserne i stk. 1-6.
Stk. 8.  Landbrugsministeren fastsætter nærmere regler  

 for fremme af sager efter stk. 7.« 2. Efter § 2 indsættes:
»§ 2 a.  Jordbrugsdirektoratet kan beslutte, at  

 sager, der fremmes efter § 2, stk. 7, og godkendes af kommissionen, skal  

 forelægges kommissionen til gennemførelse og berigtigelse ved een kendelse.  

 For kendelsen gælder bestemmelserne i § 4, stk. 2-4, og §§ 5-7.« 3. I § 3, stk. 4, sidste pkt., udgår », jf.  

 lovbekendtgørelse nr. 62 af 21. februar 1984«.
4. I § 9, stk. 2, indsættes efter  

 »jordfordelingen«: », dog højst 1.500 kr. pr. ha.« 5. I § 9 indsættes som stk. 4:
»Stk. 4.  Landbrugsministeren kan bestemme, at  

 statskassens afholdelse af udgifter i henhold til stk. 1 ved gennemførelse af  

 sager efter § 2 a vil kunne erstattes af et tilskud til udgifter, der  

 afholdes af lodsejerne.« § 2 Landbrugsministeren fastsætter tidspunktet for lovens ikrafttræden.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
