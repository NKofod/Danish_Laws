Bekendtgørelse om ændring af bekendtgørelse om vielse i anerkendte trossamfund § 1 I bekendtgørelse nr. 129 af 5. februar 2019 om vielse i anerkendte trossamfund foretages følgende ændring:
 1. § 8, stk. 3, 2. pkt., affattes således:
»For vielse foretaget i de i stk. 1 nævnte trossamfund før 1. januar 2023 genudstedes vielsesattesten, ved anmodning, af den kommune, hvori vielsen er foretaget.« § 2 Bekendtgørelsen træder i kraft den 1. januar 2023.
