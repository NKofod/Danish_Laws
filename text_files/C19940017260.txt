I.
Indledning Ved lov nr. 1132 af 22. december 1993 er der gennemført en række ændringer  

 i bistandslovens regler vedrørende betaling for ophold i plejehjem,  

 institutioner for personer med vidtgående fysiske eller psykiske handicap og  

 særlige plejehjem samt forsorgshjem m.v., således at beboerne får udbetalt  

 deres pension og betaler for de ydelser, de modtager som led i opholdet.  

 Ændringerne har virkning fra den 1. januar 1994, idet der samtidig er indført  

 en overgangsordning på et år til endelig indførelse af de nye  

 betalingsordninger.
Denne vejledning beskriver de nye regler på § 105-området.
I vejledningen  

 er endvidere indarbejdet de bestemmelser fra Socialstyrelsens  

 cirkulæreskrivelse nr. 540 om reglement for institutioner, der omfattes af §§  

 105-111 i bistandsloven, og Socialministeriets cirkulære af 17. december 1986  

 om bistandslovens bestemmelser om institutioner under amtskommunerne, som er  

 berørt af lovændringen.
Der vil senere blive foretaget en samlet revision af  

 regelsættet på § 105-området, hvori indholdet af denne vejledning vil blive  

 indarbejdet.
På a 105-området betyder lov nr. 1132, at der ikke længere skal ske  

 pensionsinddragelse og standsning af kontanthjælp ved optagelse i  

 forsorgshjem og tilsvarende institutioner, der er beregnet til længerevarende  

 ophold.
Beboerne bevarer herefter - i lighed med beboere på de øvrige  

 institutioner for hjemløse efter bistandslovens § 105-pension og  

 kontanthjælp, og skal af deres indtægter betale for opholdet.
I tilslutning til lovændringen er der udsendt en bekendtgørelse om  

 betaling for ophold i institutioner m.v. efter bistandslovens § 105.  

 Socialministeriets bekendtgørelse nr. 1187 af 23. december 1993 er optrykt  

 som bilag til vejledningen.
Endvidere er optrykt Socialministeriets  

 bekendtgørelse om ændring af bekendtgørelse nr. 1187 af 23. december 1993  

 samt Socialministeriets bekendtgørelse om kontanthjælp til personer med  

 ophold i institutioner efter bistandslovens § 105.
II.
Betaling 1. Efter bistandslovens § 110 betaler personer, der  

 har ophold på en § 105-institution, for kost og logi m.v.
 Amtsrådet fastsætter betaling for ydelser i forbindelse med ophold på §  

 105-institutioner.
Betalingen for logi fastsættes ud fra niveauet i  

 amtskommunen/regionen/lokalområdet.
Betalingen for logi omfatter husleje, el  

 og varme.
Betalingen kan endvidere omfatte forsyning og vask af sengelinned.  

 Betalingen fastsættes som en takst pr. døgn.
Betalingen for kost og øvrige ydelser fastsættes under hensyn til de  

 ydelser, der modtages.
Betalingen kan gradueres, således at det er muligt at  

 fravælge et eller flere måltider eller andre ydelser.
I de institutioner  

 eller enheder, hvor beboerne er selvhjulpne, vil det være naturligt at lade  

 takstfastsættelsen beregne udelukkende som logibetaling.
 2. Udgangspunktet for egenbetalingen på a  

 105-institutioner er, at beboerne betaler for opholdet af deres lønindtægt  

 eller anden indtægt, pension, dagpenge eller kontanthjælp, hvis de iøvrigt  

 opfylder betingelserne herfor, og at betaling sker fra første dag, jf.  

 Socialministeriets bekendtgørelse nr. 1187 af 23. december 1993.
Institutionen kan i særlige tilfælde dispensere fra betalingen i en  

 kortere periode.
Det kan f.eks. være ved ophold på krisecentre, hvor det er  

 nødvendigt, at kvindens anonymitet bevares, eller i forbindelse med afrusning  

 eller afgiftning.
3. Personer uden forsørgelsesgrundlag kan ikke  

 afvises, men institutionen udbetaler lommepenge, indtil der foreligger et  

 forsørgelsesgrundlag, f.eks. i form af kontanthjælp, social pension eller  

 arbejdsindtægt.
Institutionen bør etablere et tæt samarbejde med kommunen med  

 henblik på at få løst spørgsmålet om betaling.
Personer, der ikke står til rådighed for arbejdsmarkedet, eller som nægter  

 at påtage sig arbejde, er ikke berettiget til kontanthjælp, idet ydelse af  

 hjælp efter bistandslovens § 40 forudsætter, at såvel den, der søger hjælpen,  

 som ægtefællen har udnyttet sine arbejdsmuligheder.
I § 40 stk. 1, nr. 1  

 anføres, at dette f. eks kan anses for godtgjort, når den pågældende ikke har  

 et rimeligt tilbud om arbejde eller deltagelse i beskæftigelsesfremmende  

 foranstaltninger.
Betingelsen kan - udover de andre eksempler, der er  

 opregnet i bestemmelsen - også opfyldes ved, at kontanthjælpsmodtageren  

 deltager i de af § 105-institutionen arrangerede aktiverende  

 foranstaltninger.
 En person anses endvidere for at have udnyttet sine arbejdsmuligheder, når  

 pågældende er uarbejdsdygtig på grund af sygdom, jfr. § 40, stk. 1. nr. 2.
Institutionerne udbetaler lommepenge til personer uden  

 forsørgelsesgrundlag.
Der kan ikke udbetales lommepenge til personer, der  

 uden rimelig begrundelse afslår at indgå i institutionernes  

 beskæftigelsestilbud, jf. pkt. 17.
4. Institutionen fastsætter betalingen således, at der  

 tages hensyn til nødvendige udgifter i forbindelse med opretholdelsen af en  

 hidtidig bolig og således at beboeren har økonomisk mulighed for at  

 opretholde sine hidtidige forpligtelser overfor ægtefælle og børn.
Som  

 udgangspunkt skal betalingen fastsættes således, at pågældende har et  

 rimeligt beløb til egen rådighed.
Det vil typisk være personer på  

 »unge-satsen«, jfr. bistandslovens § 37, stk. 3, der har  

 vanskeligheder med at kunne afholde en opholdsbetaling af kontanthjælpen.
5. Hvis amtsrådet/§ 105-institutionen ikke i forvejen  

 har oplysninger om indkomstgrundlaget, skal beboeren som udgangspunkt selv  

 give oplysningerne.
Hvis dette ikke er muligt, kan amtsrådet/institutionen  

 indhente oplysningerne fra andre offentlige myndigheder.
Oplysningerne om  

 beboernes økonomiske forhold vil normalt være omfattet af reglerne om pligten  

 til at videregive oplysninger mellem forvaltningsmyndigheder efter  

 forvaltningslovens § 31 og vil kunne indhentes efter de almindelige regler om  

 oplysning af sagen i bistandslovens § 17 og § 45 i lov om social pension.
 6. Beboerne og § 105-institutionen kan træffe aftale  

 om en hensigtsmæssig budgetlægning, hvor der i kontanthjælpen eller pensionen  

 kan fratrækkes et beløb til logi, kost, afdrag på gæld, opsparing m.v.  

 Skønnes en kontanthjælpsmodtager ikke i stand til at administrere  

 kontanthjælpen, kan der rettes henvendelse til kommunalbestyrelsen om  

 anvendelse af reglerne i bistandslovens § 49 om udbetaling af kontanthjælp på  

 andre måder end i form af kontante beløb.
 Skønnes en pensionist ikke i stand til at selv at administrere pensionen,  

 kan der rettes henvendelse til kommunalbestyrelsen om indgåelse af aftale  

 mellem kommunen og pensionisten om fradrag i pensionen for modtagne ydelser  

 eller om anvendelse af reglerne i pensionslovens § 36. Der henvises til  

 Socialministeriets vejledning af 24. august 1994 om administration af pension  

 m.v..
7. Efter bistandslovens a 108, stk. 2, kan  

 institutionens afgørelse om betaling indbringes for det sociale ankenævn.  

 Klagen indbringes for ankenævnet i den amtskommune, hvor institutionen  

 ligger.
Det sociale ankenævns afgørelse er endelig.
8. Reglerne om brugerbetaling på § 105-institutioner  

 har virkning fra 1. januar 1994, for så vidt angår forsorgshjem og  

 tilsvarende institutioner, beregnet til længerevarende ophold, dog først fra  

 den dato i 1994, hvor amtsrådet træffer beslutning om pensions- og  

 kontanthjælpsudbetaling, jf. overgangsbestemmelsen i lovens § 4, stk. 2. For  

 så vidt angår lommepengebeløbet anvendes i 1994 det i bistandslovens § 84,  

 stk. 1, nævnte beløb.
Fra 1. januar 1995 er lommepengebeløbet 888 kr.,  

 svarende til det hidtil gældende beløb til personlige fornødenheder til  

 personer under 60 år.
Beløbet er fastsat i en bekendtgørelse om ændring af  

 bekendtgørelse nr. 1187 af 23. december 1993 om betaling for ophold i  

 institutioner m.v. efter bistandslovens § 105. Lommepengebeløbet ændres een  

 gang årligt med satsreguleringsprocenten, jf. lov om satsreguleringsprocent,  

 og offentliggøres i Socialministeriets cirkulære om årlig regulering af visse  

 sociale ydelser, fradragsbeløb, takster m.v. med satsreguleringsprocenten.
III.
Forholdet til kommunen A.
Den kommunale forpligtelse for pensionister i § 105-institutioner 9. Efter § 57 i lov om social pension varetages  

 administrationen af lovens bestemmelser af bopælskommunen eller den seneste  

 bopælskommune, medmindre andet er bestemt.
 I lovens § 58 er det nærmere fastsat, at forpligtelsen efter § 57 bevares  

 i den tidligere bopælskommune for personer, der får tilkendt eller modtager  

 pension, og som er optaget eller optages i en række forskellige typer  

 institutioner i en anden kommune, herunder iflg. bestemmelsens nr. 8 ved  

 ophold i forsorgshjem eller andre institutioner efter bistandslovens § 105.
 10. Med hensyn til afholdelse af udgifter til pension  

 gælder fra 1. januar 1992, at den kommune, der efter denne dato har truffet  

 afgørelse om tilkendelse af pension eller har afgivet indstilling om pension  

 til revaliderings- og pensionsnævnet efter pensionslovens § 52, stk. 3,  

 afholder den kommunale del af udgiften til pension i de første 6 år efter  

 tilkendelsen, uanset om pensionisten flytter til en anden kommune.
 Udgiften til pension til pensionister over 60 år samt udgiften til  

 pension, der er tilkendt, eller hvor kommunen har afgivet indstilling til  

 revaliderings- og pensionsnævnet inden 1. januar 1992, afholdes af staten.  

 (Den kommunale del er 50 % af udgiften til pension til pensionister under 60  

 år, hvor kommunen har tilkendt eller givet indstilling om pension efter 1.  

 januar 1992).
 Hvis pensionisten har ophold i en institution, der er nævnt i  

 pensionslovens § 58 (altså også § 105-institutioner), i en anden kommune,  

 afholdes udgiften dog af den tidligere bopælskommune, så længe pensionisten  

 har ophold i institutionen, og indtil pensionisten efter tilkendelsen af  

 pensionen har boet uden for institutionen i sammenlagt 6 år.
 Så lang tid pensionisten opholder sig på institutionen, er den tidligere  

 opholdskommune ligeledes handlingskommune vedrørende ydelser efter lov om  

 social pension, jf. pkt. 9.
 11. Det er en del af § 105-institutionens forpligtelse  

 at optræne beboerne til en mere selvstændig livsform, herunder flytning til  

 egen bolig.
En beboer, der får udbetalt pension, vil i mange tilfælde have foretaget  

 en opsparing under opholdet i § 105-institutionen og således være i stand til  

 at afholde udgifter til nyanskaffelser, boligindskud m.v.
Dog kan der være  

 tilfælde, hvor der er behov for økonomisk hjælp i forbindelse med flytning  

 til egen bolig.
I disse tilfælde kan der ydes hjælp efter reglerne i lov om  

 social pension om ydelse af personligt tillæg.
Der kan søges om personligt  

 tillæg til dækning af sådanne udgifter under opholdet, når der foreligger en  

 handleplan, der indeholder udflytning fra institutionen.
B.
Den kommunale forpligtelse for kontanthjælpsmodtagere i a  

 105-institutioner 12. Efter bistandslovens § 10 er det den aktuelle  

 opholdskommunme, der har forpligtelse til at yde hjælp og kompetence til at  

 træffe afgørelser om bistand efter loven.
Det er således den kommune, hvor  

 institutionen er beliggende, der har forpligtelsen til at udbetale  

 kontanthjælp efter bistandsloven, herunder påse, at betingelserne for denne  

 hjælp er opfyldt.
 Opholdskommunen har både den stedlige kompetence i sagen, d.v.s. er  

 handlekommune, og den økonomiske forpligtelse til at yde bistand, d.v.s. er  

 betalingskommune.
 Når en person får ophold i en ny kommune, overgår disse forpligtelser som  

 hovedregel samlet til den nye opholdskommune.
 Der kan dog være situationer, hvor betalingsforpligtelsen forbliver hos en  

 tidligere opholdskommune.
 I henhold til bistandslovens § 11 kan den kommunale andel af udgiften  

 bl.a. kræves af en tidligere opholdskommune, når en person ved medvirken fra  

 en anden kommune eller offentlig myndighed er optaget i institution eller  

 pleje i den nuværende kommune, eller når opholdet skyldes indlæggelse i  

 sygehus og lignende behandlingsinstitution.
 Institutioner efter bistandslovens § 105 anses som »lignende  

 behandlingsinstitution« i bistandslovens § 11, stk. 1, nr. 2.
 Det vil være nærliggende, at der optages det tættest mulige samarbejde med  

 pågældendes oprindelige kommune, f.eks. således, at det i samarbejde med  

 beboeren aftales, at den oprindelige opholdskommune i videst muligt omfang  

 beholder og viderefører sagen.
 Dette understreges af, at forsorgshjemmene gennem mange år har udviklet  

 den praksis, at man sammen med beboeren har kontakten til den oprindelige  

 kommune og kun inddrager institutionens beliggenhedskommune, når beboeren i  

 forbindelse med tilrettelæggelse af udslusning fra institutionen ønsker at  

 tage ophold i denne kommune.
 Da a 105-institutionerne er institutioner, beregnet til midlertidigt  

 ophold, synes en sådan fremgangsmåde hensigtsmæssig at følge fortsat, dels på  

 grund af det »vandrende klientel«, dels for at modvirke en  

 manglende kontinuitet over for den enkelte beboer og en øget uhensigtsmæssig  

 administration i institutionens beliggenhedskommune.
 13. Som nævnt i pkt. 12 kan der være situationer, hvor  

 betalingsforpligtelsen påhviler en tidligere kommune.
a 105-institutionen vil ofte have kendskab til de personer, der  

 frekventerer § 105-institutionerne, og i mange tilfælde etableret kontakt med  

 den oprindelige kommune.
Institutionens beliggenhedskommune kan derfor aftale  

 med institutionen, at institutionen forestår arbejdet med hensyn til kontakt  

 til beboernes oprindelige opholdskommune.
Betalingsforpligtelsen behøver ikke at påhvile den kommune, pågældende  

 senest har haft ophold i, men kan gå tilbage i mange led.
Tilmeldning til  

 folkeregister kan være vejledende.
 Hvis der hverken foreligger tilmeldning til folkeregister, eller en  

 tidligere betalingskommune kan identificeres, påhviler betalingen den  

 aktuelle opholdskommune.
 14. Som nævnt i pkt. 11 er det en del af  

 institutionernes forpligtelse at optræne beboerne i en mere selvstændig  

 livsform, herunder forvaltning af egne midler med henblik på en forestående  

 udslusning fra institutionen.
I forbindelse med flytning til egen bolig kan der være tilfælde, hvor der  

 er behov for økonomisk hjælp til dækning af etableringsudgifter, boligindskud  

 m.v.
I disse tilfælde kan der søges om hjælp efter bistandslovens § 46.
IV.
Forholdet til kontanthjælpssystemet 15. Der kan, jf.
Socialministeriets bekendtgørelse om  

 kontanthjælp til personer med ophold i institutioner efter bistandslovens §  

 105, ydes kontanthjælp efter bistandslovens § 37 til en person, der på grund  

 af ændringer i sine forhold er afskåret fra at skaffe det fornødne til eget  

 eller familiens underhold.
Der skal således foreligge en såkaldt social  

 begivenhed, f.eks. sygdom, svigtende arbejdsmuligheder, skilsmisse, eller  

 andet.
En social begivenhed foreligger også, når vold eller trusler om vold  

 har gjort det nødvendigt at forlade egen bolig.
Hverken ansøgeren eller en eventuel ægtefælle må have indtægt eller  

 formue, som kan dække de økonomiske behov.
Der skal dog ses bort fra formue,  

 som er nødvendig for bevarelse eller opnåelse af en nødvendig boligstandard  

 eller som bør bevares af hensyn til den pågældendes eller familiens erhvervs-  

 eller uddannelsesmuligheder.
 Både ansøgeren og en eventuel ægtefælle skal udnytte deres arbejds- eller  

 beskæftigelsesmuligheder, dvs. at reglerne om rådighed skal være opfyldt.
Hjælpen beregnes som en fast skattepligtig ydelse efter § 37 suppleret med  

 en særlig skattefri støtte efter § 37 a for personer, hvis økonomiske forhold  

 er særligt vanskelige på grund af høje boligudgifter eller stor  

 forsørgerbyrde, jf.
Socialministeriets bekendtgørelse nr. 824 af 13. oktober  

 1993.
 Også modtagere af syge- eller a-kassedagpenge kan være berettiget til  

 hjælp efter de særlige regler i § 37 a.
 Hjælpen efter § 37 og § 37a ydes efter faste regler.
Kontanthjælp til personer med ophold i en § 105-institution beregnes som  

 kontanthjælp til en enlig, jf.
Socialministeriets bekendtgørelse om  

 kontanthjælp til personer med ophold i institutioner efter bistandslovens §  

 105.
 Herudover kan kommunalbestyrelsen efter et konkret individuelt skøn  

 udbetale hjælp til dækning af rimelige begrundede enkeltudgifter, udgifter  

 til sygebehandling, medicin og lignende, der ikke kan dækkes efter anden  

 lovgivning, såfremt den pågældende ikke har midler dertil, jf. bistandslovens  

 §§ 46 og 46 a m.fl.
Med hensyn til klientellet i § 105-institutioner skal opmærksomheden  

 særligt henledes på, at det både som forebyggende foranstaltning og som  

 bidrag i udslusningsprocessen med henblik på bevarelse eller erhvervelse af  

 egen bolig bør overvejes i hvilken udstrækning, der som støtte efter § 46 kan  

 ydes hjælp til gældssanering.
Dette har især betydning ved gæld til  

 boligselskaber for f.eks. manglende lejebetaling eller  

 fraflytningsgodtgørelse.
 De nærmere regler er beskrevet i Socialministeriets vejledning nr. 188 af  

 30. november 1993 om kontanthjælp efter bistandsloven.
V.
Relationen til aktiveringsloven 16. Målgruppen i aktiveringsloven er personer, der  

 modtager kontanthjælp efter bistandslovens § 37 og/eller 37 a.
Personer med  

 behov for andre støtteforanstaltninger, f.eks. tilbud om revalidering, er  

 ikke omfattet af målgruppen.
Målgruppen for § 105-institutioner er personer, der er hjemløse eller ikke  

 kan tilvænne sig det almindelige samfundsliv.
D.v.s. personer, som på grund  

 af særlige sociale vanskeligheder har behov for botilbud eller aktiverende  

 støtte og omsorg.
 Samspillet mellem aktiveringsloven og bistandslovens regler om indsatsen  

 for beboere på § 105-institutioner vil således typisk ikke give problemer, da  

 målgrupperne i de to regelsæt er forskellige.
I relation til personer under 25 årforudsætter pligten efter  

 aktiveringsloven til at give et aktiveringstilbud, at pågældende alene har  

 ledighed som problem.
Beboere på § 105-institutioner har som regel problemer  

 udover ledigheden, og vil derfor ikke være omfattet af aktiveringslovens  

 regler, med mindre opholdet på § 105-institutionen har karakter af ren  

 overnatning uden deltagelse i eventuelle aktiverende foranstaltninger.
 Personer over 25 årskal efter aktiveringsloven have et aktiveringstilbud,  

 når de har modtaget kontanthjælp i en sammenhængende periode på 12 måneder.  

 Da den pligtmæssige aktivering efter aktiveringsloven tager sigte på  

 personer, der modtager kontanthjælp og som i øvrigt er overladt til deres  

 egen passive tilværelse uden nogen form for støtteforanstaltninger, viger  

 kommunernes generelle aktiveringsforpligtelse for de foranstaltninger med  

 hensyn til aktiverende støtte og omsorg, som er knyttet til institutioner med  

 beskæftigelse, med mindre der er tale om ganske kortvarige ophold uden  

 deltagelse i institutionens aktiveringstilbud.
 Kontanthjælpsmodtagere, der har ophold på a 105-institutioner, der ikke  

 har tilbud om aktiverende foranstaltninger, er omfattet af aktiveringslovens  

 bestemmelser.
Reglerne i aktiveringsloven kan anvendes af en kommune, når opholdet i en  

 105-institution afsluttes, d.v.s. i tilknytning til udslusning og  

 tilrettelæggelsen af den opfølgende hjælp.
Forudsætningen for afgivelse af  

 det pligtmæssige tilbud efter aktiveringsloven er, at der efter beboerens  

 udslusning fra institutionen er forløbet en sammenhængende periode med 12  

 måneders udbetaling af passiv kontanthjælp.
Der er dog intet til hinder for,  

 at kommunen går ind på et tidligere tidspunkt, f.eks. i fortsættelse af en i  

 samarbejde med institutionen tilrettelagt handlingsplan om udslusning fra  

 institutionen.
 Aktiveringsforpligtelsen efter aktiveringsloven påhviler den kommune, hvor  

 beboeren får ophold efter udslusning.
VI.
Beskæftigelse på institutionen 17. På institutioner med beskæftigelse skal der kunne  

 tilbydes beskæftigelse i form af et særligt tilrettelagt beskæftigelsesforløb  

 inden for institutionens rammer.
Beskæftigelsen kan omfatte:
 Gennemføres der inden for institutionens fysiske rammer aktiviteter på et  

 grundlag, der ligger uden for bistandslovens rammer, f.eks. aktiviteter efter  

 lov om folkeoplysning eller aktiveringsloven, skal der i disse tilfælde ske  

 en regnskabs- og refusionsmæssig udskillelse af grundlaget for disse  

 aktiviteter, idet de hermed forbundne udgifter må afholdes efter  

 lovgrundlaget for aktiviteterne.
 Derudover kan kommunen, såfremt betingelserne for iværksættelse af en  

 revalidering er til stede, under opholdet og efter en handleplan, hvori  

 udslusning fra institutionen indgår, i samarbejde med institutionen  

 tilrettelægge revalidering i medfør af bistandslovens § 43.
 18. Beskæftigelse på institutioner med  

 beskæftigelsestilbud bør have karakter af oplæring eller optræning og  

 afpasses efter den enkeltes evner og muligheder.
 I forbindelse med deltagelse i et sådant særligt tilrettelagt  

 beskæftigelsesforløb i institutionernes interne drift udbetales en  

 arbejdsdusør.
 Amtsrådet fastsætter størrelsen af arbejdsdusøren.
Arbejdet aflønnes som akkordarbejde eller timelønsarbejde.
Akkordsatserne  

 fastsættes af institutionens ledelse.
19. Efter skattelovgivningens almindelige regler skal  

 vederlag medregnes til den skattepligtige indkomst, med mindre der foreligger  

 en særlig undtagelse.
Udover de i skattelovgivningen særligt nævnte  

 undtagelser, beror skattefriheden på en konkret ligningsmæssig bedømmelse.
 Vederlag, der udbetales i forbindelse med beskæftigelse m.v. på §  

 105-institutioner vil således normalt blive anset som skattepligtig  

 A-indkomst, jf. kildeskattelovens § 43, stk. 1, og bidragspligtig efter lov  

 nr. 448 af 30. juni 1993 om arbejdsmarkedsfonde.
VII.
Fradragsfri arbejdsindtægter A.
Pensionister.
20. Personer, der modtager social pension, har  

 mulighed for at have indtægter ved siden af pensionen.
Ved større indtægter  

 ved siden af den sociale pension vil personlige tillæg, pensionstillæg og  

 grundbeløb dog blive indtægtsreguleret.
Der henvises til reglerne i §§ 28,  

 29, 31 og 49, i lov om social pension.
B.
Kontanthjælpsmodtagere 21. Personer, der har ophold på en institution efter  

 bistandslovens § 105, og som er berettiget til kontanthjælp, modtager  

 kontanthjælp efter de almindelige regler.
22. For personer, der deltager i et særligt  

 tilrettelagt beskæftigelsesforløb i en § 105-institution, og som bor i eller  

 uden for institutionen, gælder bestemmelsen i bistandslovens § 38, stk. 3,  

 hvorefter personer, der i en sammenhængende periode på 3 måneder eller  

 derover har modtaget kontanthjælp, kan tjene op til 2.000 kr. pr. måned, dog  

 højst 12.000 kr. i alt, uden af der sker fradrag i kontanthjælpen.  

 Indtjeningen skal finde sted i en sammenhængende kontanthjælpsperiode på 6  

 måneder.
Arbejdsindtægten kan hidrøre fra forskellige arbejdsforhold, og der  

 behøver ikke at være udført arbejde i hver af de 6 måneder.
 Det samme gælder for personer, som har ophold i en § 105-institution uden  

 beskæftigelsestilbud, og som har arbejde i byen.
VIII.
Bestemmelser, som vejledningen erstatter 23. Denne vejledning træder i stedet for følgende  

 forskrifter:
 Punkterne 96 og 97 i Socialministeriets cirkulære af 17. december 1986 om  

 bistandslovens bestemmelser om institutioner under amtskommunerne.
 Endvidere ophæves de bestemmelser i Socialstyrelsens cirkulæreskrivelse  

 nr. 540 (om reglement for institutioner, der omfattes af §§ 105 - 111 i  

 bistandsloven), der dels er berørt af lovændringen, dels er helt eller  

 delvist bortfaldet som følge af udviklingen i samfundet.
 Der vil senere blive udarbejdet et revideret reglement for §  

 105-institutionerne.
Socialministeriet, den 19. september  

 1994 Yvonne Herløv Andersen / Poul Pedersen (* 1) Bilag 1-3 er udeladt, eftersom bekendtgørelserne har været  

 offentliggjort i Lovtidende A.
 Bekendtgørelserne af h.h.v. 12. og 19. september 1994 har været  

 offentliggjort som nr. 812 og 822.
