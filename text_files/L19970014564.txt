 Den 6. oktober 1997 undertegnedes i Amman en overenskomst imellem Danmark  

 og Jordan om konsolidering af Jordans gæld til den danske stat.  

 Overenskomsten er i overensstemmelse med de retningslinier for omlægning af  

 Jordans gæld, som der blev opnået enighed om under multilaterale  

 forhandlinger i Paris den 23. maj 1997.
 Overenskomsten omfatter afdrag på to danske statslån til Jordan af 27.  

 september 1973 og 23. februar 1978, herunder betalinger i henhold til en  

 tidligere konsolideringsaftale fra 1989.
 Aftalen omlægger et beløb på ca. 5,0 mio. kr., som i henhold til de  

 oprindelige låneaftaler ville forfalde imellem 1. juni 1997 og 28. februar  

 1999, samt et beløb på ca. 2,5 mio. kr., som ville forfalde i samme periode i  

 henhold til den tidligere konsolideringsaftale.
 Tilbagebetalingen af de omlagte beløb vil finde sted i lige store rater  

 imellem 2008 og 2018. Der betales ikke rente af beløbene.
