 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 582 af 7. august 1991, foretages følgende  

 ændringer:
1. I § 10, stk. 1, ændres »stk. 2-3.« til:  

 »stk. 2-4.« 2. § 10, stk. 2, ophæves, og i stedet indsættes:
»Stk. 2.  For personer, som ved udgangen af  

 indkomståret opfylder aldersbetingelsen efter lov om social pension for at  

 modtage folkepension, er personfradragets grundbeløb 27.100 kr.
Det samme  

 gælder for personer, der modtager eller får forskud på førtidspension eller  

 modtager invaliditetsydelse med bistands- eller plejetillæg.
Dog udgør  

 personfradragets grundbeløb 48.300 kr., såfremt Stk. 3.  Som enlig anses en person, der ikke lever i et  

 samlivsforhold, hvor parterne gennem kontante bidrag, arbejde i hjemmet eller  

 på anden måde bidrager til den fælles husførelse, og hvor samlivet kan føre  

 til ægteskab efter dansk ret.
Den skattepligtige skal ved ansøgning om  

 førtidspension m.v., eller når aldersbetingelsen opfyldes for folkepension  

 efter lov om social pension, afgive erklæring herom til den myndighed, der  

 varetager administrationen af lov om social pension.
Den skattepligtige skal  

 underrette denne myndighed, hvis betingelsen for personfradrag med grundbeløb  

 48.300 kr. bortfalder eller ikke opfyldes.
Den nævnte myndighed giver  

 meddelelse til skattemyndigheden om de personer, som opfylder eller ikke  

 længere opfylder betingelsen.« Stk. 3-10 bliver herefter stk. 4-11.
 3. I § 10, stk. 5, 1. pkt., der bliver stk. 6, 1. pkt.,  

 ændres »stk. 1-3« til: »stk. 1-4«.
 4. I § 10, stk. 7, der bliver stk. 8, ændres »stk.  

 4« til: »stk. 5«.
 5. I § 10, stk. 9, der bliver stk. 10, ændres (2 steder)  

 »stk. 6-8« til: »stk. 7-9«.
6. I § 11 ændres »§ 10, stk. 4.« til: »§ 10,  

 stk. 5.« 7. I § 27, stk. 2, ændres »§ 10, stk. 8.« til:  

 »§ 10, stk. 9.« § 2 I lov om beskatning af indkomst i forbindelse med kulbrinteindvinding i  

 Danmark (kulbrinteskatteloven), jf. lovbekendtgørelse nr. 739 af 20. november  

 1987, som senest ændret ved lov nr. 217 af 10. april 1991, ændres i § 21,  

 stk. 1, »§ 10, stk. 1-3,» til: »§ 10, stk. 1-4,».
§ 3 I lov om kommunal indkomstskat, jf. lovbekendtgørelse nr. 620 af 25.  

 september 1987, som senest ændret ved lov nr. 250 af 25. april 1990, ændres i  

§ 9, stk. 1, »§ 10, stk. 5,» til: »§ 10, stk. 6,».
§ 4 Stk. 1.  Loven træder i kraft dagen efter  

 bekendtgørelsen i Lovtidende.
Stk. 2.  Personskattelovens § 10, stk. 2, nr. 1, som  

 affattet ved denne lovs § 1, nr. 2, har virkning fra og med indkomståret 1991  

 og gælder for personer, der efter den 25. april 1990 første gang efter lov om  

 social pension får udbetalt forskud på førtidspension, tilkendes  

 førtidspension eller invaliditetsydelse med bistands- eller plejetillæg eller  

 opfylder aldersbetingelsen for folkepension.
Bestemmelsen gælder ligeledes  

 for personer, der før den 26. april 1990 første gang efter lov om social  

 pension har fået udbetalt forskud på førtidspension, er tilkendt  

 førtidspension eller invaliditetsydelse med bistands- eller plejetillæg eller  

 har opfyldt aldersbetingelsen for folkepension, hvis en ændring af  

 samlivsforhold eller ægteskabelig status efter den 25. april 1990 medfører,  

 at de ikke er enlige.
Personskattelovens § 10, stk. 2, nr. 2, som affattet  

 ved denne lovs § 1, nr. 2, om indgåelse af samlivsforhold gælder for personer  

 som nævnt i 1. og 2. pkt. og har virkning fra og med indkomståret 1991.  

 Personskattelovens § 10, stk. 2, nr. 3, som affattet ved denne lovs § 1, nr.  

 2, om anvendelse af personfradragets grundbeløb på 27.100 kr. ved indgåelse  

 af ægteskab, når der foreligger et samlivsforhold ved udløbet af det  

 forudgående indkomstår, gælder for personer som nævnt i 1. og 2. pkt. og har  

 virkning for indgåelse af ægteskab fra og med indkomståret 1992. For  

 personer, hvis indkomstår 1992 er påbegyndt inden den 10. december 1991, har  

 bestemmelsen dog først virkning fra og med indkomståret 1993.
 Stk. 3.  Den myndighed, der varetager administrationen  

 af lov om social pension, skal give meddelelse til skattemyndigheden om de  

 personer, der efter personskattelovens § 10, stk. 2, nr. 2, som affattet ved  

 denne lovs § 1, nr. 2, for indkomståret 1992 eller senere er berettiget til  

 personfradrag med grundbeløb 48.300 kr.
Givet på Amalienborg, den 21. december  

 1991 Under Vor Kongelige Hånd og Segl MARGRETHE R.
