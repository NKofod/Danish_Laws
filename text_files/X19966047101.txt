Erstatning for tab af erhvervsevne, selvom der ikke er varigt men En yngre bager fik allergi over for mel.
Han forlod bagerfaget og begyndte  

 på et revalideringsforløb for at uddanne sig til sygeplejerske.
 Arbejdsskadestyrelsen anerkendte, at der var tale om en arbejdsbetinget  

 lidelse.
Arbejdsskadestyrelsen traf afgørelse om erstatning for tab af erhvervsevne  

 på 25 procent.
Der var tale om en foreløbig erstatning med løbende udbetaling  

 under revalideringen.
 Der var ikke grundlag for at yde godtgørelse for varigt men, da der ikke  

 var gener, efter at han havde forladt bagerfaget.
 KOMMENTAR:
I langt de fleste tilfælde er der ikke grundlag for at yde erstatning for  

 tab af erhvervsevne, når der ikke er et varigt men.
Der er ikke nogen direkte  

 sammenhæng mellem men og erhvervsevne, men gener, der er så beskedne, at der  

 ikke kan fastsættes en mengrad på mindst 5 procent, vil sædvanligvis ikke  

 være erhvervshindrende.
I enkelte tilfælde vil der dog være tale om et erhvervsevnetab, selvom der  

 ikke er varigt men.
Det ses netop i situationer, hvor den skadelidte er rask  

 - eller i hvert fald symptomfri - så længe han holder sig fra sit hidtidige  

 arbejde, og derfor er nødt til at skifte til en andet erhverv, eventuelt  

 efter en revalidering.
 I sådanne tilfælde kan der gives erstatning for tab af erhvervsevnen,  

 selvom der ikke er et varigt men på mindst 5 procent.
 Yderligere oplysninger kan fås hos kontorchef Ingrid Parsby.
