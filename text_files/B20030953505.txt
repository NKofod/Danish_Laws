Bestemmelser om benyttelse af laserlysudstyr til udendørs  

 formål (BL 3-41, 1. udgave) I medfør af § 68, stk. 1 og  

 § 149, stk. 10 i lov om luftfart, jf. lovbekendtgørelse nr. 543 af 13. juni  

 2001, fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 795 af 3. september 2001 om  

 henlæggelse  

 af opgaver til Statens Luftfartsvæsen og om kundgørelse af de af  

 luftfartsvæsenet udfærdigede forskrifter, følgende:
1. Referencedokumenter 1.1 FAA 7400.2D Chapter 34.  

 Outdoor Laser/High Intensity Light Demonstrations.
1.2 Report TM-98-C.
Aviation  

 safetyhazards due to outdoor laser demonstrations; Interim guiding principles  

 for airspace protection.
TNO Human Factors Research Institute, Netherlands.
1.3 Standards and Recommended  

 Practices.
Transport Canada.
 1.4 AMI-rapport nr. 30/1990.  

 Arbejdsmiljøinstituttet.
 1.5 ANSI Z136.1. Standard  

 for Safe Use of Lasers.
 1.6 Justitsministeriets  

 cirkulærskrivelse nr. 11080 af 30. januar 1989 om anvendelse af laserlys til  

 lysshows.
 1.7 Aeronautical Information  

 Publication (AIP) Danmark, seneste udgave.
 1.8 Oplysning om de  

 dokumenter, der er nævnt i pkt. 1.1-1.5 kan fås ved henvendelse til Statens  

 Luftfartsvæsen, Flyvepladskontoret, Ellebjergvej 50, 2450 København SV.
 1.9 Det dokument, der er  

 nævnt i pkt. 1.6, findes på Retsinformations hjemmeside  

  

 www.retsinfo.dk.
1.10 Det dokument, der er  

 nævnt i pkt. 1.7, findes på Statens Luftfartsvæsens hjemmeside  

  

 www.slv.dk.  

  

 Dokumentet kan endvidere købes ved henvendelse til Statens Luftfartsvæsen  

  

 Servicecentret  

  

 Postboks 744  

  

 Ellebjergvej 50  

  

 2450 København SV  

  

 Tel.: 3618 6000  

  

 Fax: 3618 6001  

  

 E-post: dcaa@slv.dk 2. Definitioner Bølgelænde:
 Det bølgelængdeområde, som  

 laserstrålen har, målt i nanometer (nm).
 Divergens:
 Spredning af laserstrålen,  

 som sædvanligvis måles i milliradianer.
 DNN (Dansk Normal Nul):
 Et højdereferencemål  

 beregnet på basis af dansk middelvandstand.
 Dosis:
 Kaldes også eksponeringen og  

 måles i joule pr. cm  

  

 2  

  

 og angiver, hvor stor en energimængde der  

 modtages pr. arealenhed.
 Irradians eller bestrålingsstyrke:
 Et udtryk for effekttæthed,  

 der måles i watt pr. cm2 og angiver, hvor stor en effekt der modtages pr.  

 arealenhed.
 Kollimeret stråle:
Næsten parallelt  

 strålebundt, som kan være en "rå" laserstråle eller frembragt ved  

 placering af et linsesystem (kollimator) foran laserstrålen.
Divergensen skal  

 være mindre end 1 milliradian, for at strålen regnes for at være kollimeret.
 Kontinuert udstrålende laser ("CW-laser"):
 Laser, der udsender en  

 kontinuerlig lysstråle uden afbrydelse med en varighed af 0,25 sekunder eller  

 derover.
Kritisk flyvepladszone En kritisk flyvepladszone er  

 en zone omkring og over en offentlig godkendt flyveplads (godkendt til  

 natbeflyvning) eller en militær flyvestation, hvorpå der foregår civil  

 lufttrafik.
Zonens ydre grænse er beliggende i en radius af 18,5 km (10 NM)  

 fra  

 centrum for den eller de baner, der hører til flyvepladsen, og zonen strækker  

 sig op til en højde af 3500 FT (1067m) over DNN.
Kritisk luftrumszone Den kritiske luftrumszone er  

 beliggende i luftrummet over 3500 FT DNN overalt inden for dansk område.
 Kritisk zone (CFZ):
 Kritisk zone består dels af  

 nogle nærmere definerede zoner omkring og over offentligt godkendte  

 flyvepladser (kritiske flyvepladszoner) og dels af en nærmere defineret  

 generel  

 luftrumszone (kritisk luftrumszone).
 Anm.: I bilag 1 er de kritiske flyvepladszoner i  

 København FIR og Rønne TMA (fsva. horisontal udstrækning) optegnet som  

 cirkler  

 omkring flyvepladserne, og i bilag 2 er en kritisk flyvepladszone vist som  

 topbillede og tredimensionelt billede. Øverst i bilag 2 er endvidere vist et  

 tværsnitsbillede af kritisk zone, hvor såvel en kritisk flyvepladszone som  

 den  

 kritiske luftrumszone fremgår.
 Laserapparatur:
 Et apparat, der kan udsende  

 ultraviolet lys, synligt lys eller infrarødt lys indenfor et meget smalt  

 lysbølgeområde (monokromatisk lys).
 Lasereffekt:
 Angiver, hvor stor en effekt  

 der sendes ud som lys til omgivelserne via laserstrålen.
 Laserfri afstand (Laser-free exposure distance -  

 LFED):
Laserfri afstand (LFED) er  

 den afstand målt fra laseren, i hvilken lyset kan ses, men er så svagt, at  

 dette ikke i nævneværdig grad virker distraherende for piloter.
Grænseværdien  

 er defineret ved en bestrålingsstyrke på 50 nanoWatt/cm  

  

 2  

                                                                       .
 Laserfri zone (Laser-free zone - LFZ):
En laserfri zone er en zone  

 omkring og over en offentlig godkendt flyveplads (godkendt til natbeflyvning)  

 eller en militær flyvestation, hvorpå der foregår civil lufttrafik.
Zonens  

 ydre  

 grænse er defineret som den geometriske afstand af 3,7 km fra henholdsvis  

 banecenterlinie og baneender med en tilføjelse i indflyvningsområdet, hvor  

 der  

 uden for ovennævnte grænse er tilføjet en korridor, der strækker sig  

 yderligere  

 ud fra hver baneende.
Længden af denne korridor er 5,6 km med en bredde af  

 1,5  

 km.
Højden af den laserfri zone er 2000 FT (610m) over flyvepladsens niveau.
Anm.: I bilag 1 er de laserfrie zoner i København  

 FIR og Rønne TMA (for så vidt angår horisontal udstrækning) optegnet som et  

 gråt område omkring landingsbanen.
I bilag 2 er vist tværsnitsbillede,  

 topbillede og tredimensionelt billede af en laserfri zone.
 Laserklasser:
 Lasere inddeles i klasser  

 efter relativ risiko for strålingens skadelighed: Klasse 1, klasse 2, klasse  

 3A, klasse 3B samt klasse 4, hvor klasse 4 har højest risiko.
 Laser med bevægelig lysstråle (Scanned laser):
 Normalt en kontinuert  

 udstrålende laser (CW-laser), hvor lysstrålen bevæges ved hjælp af et  

 bevægeligt spejlsystem således, at man har mulighed for at danne figurer  

 eller  

 tekst på en hvid baggrund.
 MikroWatt:
 En milliontedel Watt eller 1  

 x10-6 Watt.
 Milliradian (mrad):
 En tusindedel radian.
 NanoWatt:
 En milliardedel Watt eller 1  

 x 10-9 Watt.
 Pulset laser (Single puls laser):
 En laser, der udstråler lys  

 i korte tidsintervaller (pulser) med en pulslængde på mindre end 0,25 sekund  

 eller med en frekvens, der er mindre end 1 Hz.
 Puls længden:
 Angiver varigheden af hver  

 udsendt puls og måles i millisekunder (msek).
 Pulsrepetitionsfrekvens:
 Angiver, hvor mange pulser  

 der sendes ud pr. sekund og måles i Hertz (Hz).
 Radian:
 Et vinkelmål i lighed med  

 grader ((). (180° = 3,1415 radianer).
 Repetitivt pulset laser (RP-laser):
 En laser, der udsender lys i  

 korte tidsintervaller (pulser) med en frekvens, der er 1 Hz eller derover.
 Sikkerhedsafstanden for blænding (Critical zone  

 exposure distance - CZED):
 Sikkerhedsafstanden for  

 blænding (CZED) er den beregnede afstand målt fra laseren, indenfor hvilken  

 laserlyset ved betragtning direkte ind i lysstrålen er stærkt nok til at  

 forårsage blænding, som kan være distraherende for piloter.  

 Sikkerhedsafstandens  

 grænseværdi er defineret ved en bestrålingsstyrke på 5 mikroWatt/ cm  

  

 2  

                                                                       .
 Sikkerhedsafstanden for kraftig blænding:
 Sikkerhedsafstanden for  

 kraftig blænding er den beregnede afstand målt fra laseren, indenfor hvilken  

 laserlyset ved betragtning direkte ind i lysstrålen er stærkt nok til at give  

 midlertidig svækkelse af synet hos mennesker, herunder midlertidig blindhed  

 på  

 grund af flash-virkning (flash-blindhed) eller i mildere form som dannelse af  

 "efterbillede" på nethinden eller blot en kraftig blænding, der  

 forsvinder umiddelbart efter, at lyspåvirkningen er ophørt.
 Sikkerhedsafstanden for øjenskader (Nominal ocular  

 hazard distance - NOHD):
 Sikkerhedsafstanden for  

 øjenskader (NOHD) er den beregnede afstand målt fra laseren, indenfor hvilken  

 der ved betragtning direkte ind i lysstrålen er fare for alvorlig øjenskade.  

 Grænseværdien for faren for alvorlige øjenskader er ikke fast, men varierer  

 efter lysbølgelængde og pulslængde.
 Anm.: Ved meget lave frekvenser for repetitivt  

 pulset lasere vil sikkerhedsafstanden for blænding (CZED) i de fleste  

 tilfælde  

 være mindre end sikkerhedsafstanden for øjenskader (NOHD).
 Strålediameter:
Strålediameteren med  

 betegnelsen d.
Hvis strålediameteren d har et indeks 1/e eller 1/e  

  

 2  

  

 ,  

 angiver den, at laserstrålens bredde kun er defineret som den del af  

 strålingen, hvor intensiteten er større end 1/e eller 1/e  

  

 2  

  

 ved en  

 gausfordelt stråleintensitet. (e lig grundtallet i den naturlige logaritme).
3. Anvendelsesområde 3.1 Denne BL fastsætter  

 bestemmelser om udsendelse af laserlys i det ultraviolette, synlige eller  

 infrarøde bølgelængdeområde  

    

  

 inden for  

 dansk område fra laserudstyr i klasse 3B eller 4, der er placeret inden for  

 dansk område.
 3.2 Laserudstyr i klasserne  

 1, 2 og 3A er ikke omfattet af denne BL.
 3.3 Forsvarets anvendelse af  

 laserudstyr er alene underlagt de bestemmelser, der er udarbejdet af  

 Forsvarskommandoen.
4. Generelt Den, der udendørs benytter  

 laserudstyr i  

    

  

 klasse 3B eller klasse 4,  

 skal sikre sig, at de betingelser og grænseværdier, der er nævnt i afsnit 5,  

 overholdes under benyttelsen.
Anm.: Det påhviler i øvrigt den, der ønsker at  

 benytte laserudstyr, at indhente fornødne tilladelser i medfør af anden  

 lovgivning hos de relevante myndigheder, herunder de stedlige  

 politimyndigheder.
Der henvises i den forbindelse bl.a. til  

 Justitsministeriets  

 cirkulærskrivelse nr. 11080 af 30. januar 1989 om anvendelse af laserlys til  

 lysshows.
5. Betingelser for benyttelse af laserudstyr  

 udendørs 5.1 Benyttelse af udendørs  

 lasere, der udsender synligt lys med en konstant lysstråle eller med en  

 lysstråle, som kun er tændt i korte tidsintervaller, eller en lysstråle, der  

 bevæges ved hjælp af et spejlsystem, herunder lasere af følgende typer:
i  

  

 	  

    

 Kontinuert udstrålende lasere  

 (CW-lasere), i  

  

 	  

    

 repetitivt pulset lasere (RP-lasere), i  

  

 	  

    

 lasere med bevægelig lysstråle (Scanned  

 lasere) og i  

  

 	  

    

 pulset laser (Single puls lasere), skal foregå på en sådan  

 måde, at nedenstående kriterier til enhver tid er opfyldt under anvendelsen:
 a.  

 	  

    

 Brugeren af en laser  

 skal ved den aktuelle anvendelse og driftsform have gjort sig bekendt med  

 laserens sikkerhedsafstande.
 b.  

 	  

    

 Brugeren af en laser  

 skal sikre sig, at laseren placeres i så stor afstand, at såvel  

 sikkerhedsafstanden for øjenskader og sikkerhedsafstanden for blænding  

 (grænseværdi 5 mikroWatt/cm  

  

 2  

  

 ) ligger uden for den ydre grænse af den  

 kritiske zone (dvs. såvel de kritiske flyvepladszoner som den kritiske  

 luftrumszone).
 c.  

 	  

    

 Brugeren af en laser  

 skal sikre sig, at laseren placeres i så stor afstand, at den afstand fra  

 laseren, hvor bestrålingsstyrken er faldet til grænseværdien 50 nanoWatt/cm  

  

 2  

  

 ,  

 ligger uden for den ydre grænse af den "laserfri zone".
 d.  

 	  

    

 Grænseværdierne  

 nævnt ovenfor under b. og c. skal beregnes på grundlag af laserens  

 korrigerede  

 effekt for den aktuelle lasertype i henhold til de internationale normer, der  

 findes  

 på området, herunder ANSI Z136.1.
 5.2 Udendørs lasere, der  

 udsender ultraviolet eller infrarødt lys af de typer, der er nævnt under pkt.  

 5.1, skal placeres i en afstand, der er større end sikkerhedsafstanden for  

 øjenskader, fra den ydre grænse for den kritiske zone omkring en flyveplads  

 (kritisk flyvepladszone).
 5.2.1 Sikkerhedsafstanden  

 for øjenskader for udendørs lasere, der udsender ultraviolet eller infrarødt  

 lys af de typer, der er nævnt under pkt. 5.1, må ikke overskride en højde på  

 500 FT (150 m) over terræn.
 Anm.: For lasere med udstråling i det ultraviolette  

 eller infrarøde område lægges kun sikkerhedsafstanden for øjenskader (NOHD)  

 til  

 grund, idet lasere i dette bølgelængdeområde ikke afgiver synligt lys.
 5.3 Brugeren af en laser har  

 pligt til at give meddelelse til AIS Briefing kontoret i Kastrup (se AIP  

 Danmark) med henblik på udsendelse af NOTAM forud for anvendelsen af  

 laserudstyr udendørs i klasserne 3B og 4. Meddelelsen skal indeholde  

 oplysninger  

 om start- og sluttidspunkt for anvendelsen samt stedkoordinater for  

 opstillingsstedet.
 5.4 Anvendelse af  

 laserudstyr, der udsender lys inden for dansk område samtidig med, at  

 laserudstyret transporteres på et tog, køretøj, skib eller luftfartøj, kræver  

 særlig tilladelse fra Statens Luftfartsvæsen.
6. Dispensation Statens Luftfartsvæsen kan i  

 ganske særlige tilfælde dispensere fra bestemmelserne i denne BL, når dette  

 skønnes foreneligt med de hensyn, der ligger til grund for de pågældende  

 bestemmelser.
7. Ansøgning om dispensation En ansøgning om dispensation  

 fra bestemmelserne i forbindelse med benyttelse af laserudstyr udendørs i  

 klasse 3B eller klasse 4 skal senest 14 dage før det tidspunkt, hvor udstyret  

 ønskes benyttet, indsendes til Statens Luftfartsvæsen vedlagt følgende  

 oplysninger:
 a.  

 	  

    

 Navn på ejer eller  

 bruger af det laserudstyr, der ønskes benyttet.
 b.  

 	  

    

 Navn på det sted  

 eller lokalitet, hvor udstyret skal opstilles.
 c.  

 	  

    

 Angivelse af  

 geografisk bredde- og længdegrad, hvor udstyret skal opstilles, (skal angives  

 i  

 grader, minutter).
 d.  

 	  

    

 Supplerende  

 angivelse af positionen for opstillingsstedet, der skal angives ved et kryds  

 i  

 et kort eller i en kopi af bilag 1.
 e.  

 	  

    

 Angivelse af dato og  

 tidsrum for benyttelsen af laserudstyret samt telefonnummer, hvor operatøren  

 kan kontaktes.
 f.  

 	  

    

 Angivelse af højden  

 over DNN (dansk normal nul) på opstillingsstedet.
 g.  

 	  

    

 Oplysninger om typen  

 af laserudstyr, der ønskes benyttet, herunder om det er en kontinuert  

 udstrålende laser (CW-laser), repetitivt pulset laser (RP-laser) eller pulset  

 laser (single puls laser).
h.  

 	  

    

 Angivelse af  

 lasereffekt (watt) samt lysbølgelængden eller lysbølgelængdeområdet  

 (nanometer). For repetitivt pulsert lasere angives desuden dosis (joule) pr.  

 puls, pulslængde målt i millisekunder, pulsrepetitions frekvens målt i Hertz  

 (Hz) samt middeleffekten, hvis denne kendes, målt i watt.
For lasere, hvor  

 lysstrålen bevæges ved hjælp af spejle, angives desuden den frekvens, hvorved  

 et billede gentages (Scanning rate).
 i.  

 	  

    

 Angivelse af  

 strålediameter målt i centimeter samt stråledivergens af udgangsstrålen målt  

 i  

 milliradian, efter at denne eventuelt har passeret optik, der samler strålen  

 (kollimator), hvis dette indgår i det optiske system.
 j.  

 	  

    

 Angivelse af øvre  

 og nedre elevationsvinkel for laserstrålen målt i grader over vandret plan.
 k.  

 	  

    

 Angivelse af  

 ydergrænserne for laserstrålens vandrette orientering i forhold til den  

 magnetiske nordpol.
 l.  

 	  

    

 Til ansøgningen  

 skal der vedlægges data for laserudstyret samt beregninger, der dokumenterer  

 længden af sikkerhedsafstanden for øjenskader (NOHD) samt  

 sikkerhedsafstandene  

 for blænding af øjet (CZED) samt laserfri afstande (LFED), hvis laseren  

 udsender lys i det synlige bølgelængdeområde.
8. Straf 8.1 Overtrædelse af  

 bestemmelserne i afsnit 5 straffes med bøde.
 8.2 For overtrædelser begået  

 af selskaber m.v. (juridiske personer) kan der pålægges ansvar efter reglerne  

 i  

 straffelovens 5. kapitel, jf. luftfartslovens § 149, stk. 14.
9. Ikrafttræden Denne BL træder i kraft den 1. november 2003.
