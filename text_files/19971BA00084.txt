Nr BSF 84 Forslag til folketingsbeslutning om etablering af en jobbank Fremsat af Jette Gottlieb (EL) Frank Aaen (EL) den 9. december 1997 Folketinget opfordrer regeringen at fremsætte forslag til lov om en  

 jobbank efter følgende retningslinjer:
Der oprettes en jobbank, hvorfra der kan ydes tilskud til ansættelse af  

 indtil 60.000 ledige personer.
Jobbanken administreres af de regionale  

 arbejdsmarkedsråd.
Kommuner, amter, statslige institutioner og virksomheder  

 kan søge jobbanken om tilskud til ansættelse af ledige personer til et  

 bestemt formål.
Det er en forudsætning for at få tilskud fra jobbanken, at  

 der ansættes ledige i stillingerne på normale løn- og arbejdsvilkår.  

 Jobbanken udbetaler for hver, der ansættes, et tilskud, der i en på forhånd  

 fastlagt periode udgør 156.500 kr.
Tilskuddet falder bort, hvis stillingen  

 nedlægges inden udløbet af den fastlagte periode.
Bemærkninger til forslaget Med henblik på at fremme beskæftigelsen og sikre gennemførelse af  

 projekter med høj samfundsmæssig nytte opfordres regeringen til at fremsætte  

 forslag, således at der etableres en jobbank.
Jobbanken skal yde tilskud til ansættelse af ledige personer til  

 gennemførelse af bestemte projekter.
Jobbanken skal administreres af de  

 regionale arbejdsmarkedsråd.
Projekter, som gennemføres med tilskud, kan ikke etableres, uden at det er  

 godkendt af de ansatte på den pågældende arbejdsplads.
Projekter, hvortil der  

 kan ydes tilskud fra jobbanken, kan f. eks. være:
- udvidelse af den kommunale hjemmehjælp, - flere daginstitutionspladser, - oprydning efter miljøproblemer, - økologisk omstilling, - opstart af økologisk produktion, - flere ansatte, f.eks. i DSB og postvæsenet, hvor arbejdspresset er meget  

 stort, - projekter, der integrerer svage på arbejdsmarkedet, langtidsledige,  

 flygtninge og indvandrere eller personer med nedsat arbejdsevne.
Ved godkendelsen af projektet tages stilling til tilskudsperioden, der  

 efter ansøgning vil kunne forlænges.
Tilskuddets varighed afhænger af  

 projektets karakter.
F.eks kunne der til en udvidelse af den offentlige  

 service gives tilskud i 5 år, hvorefter tilskuddet aftrappes.
I forbindelse  

 med igangsættelse af produktion vil tilskuddet skulle aftrappes i takt med en  

 forventet rentabilitet i produktionen, typisk startende efter det andet år,  

 dog senest, når projektet hviler i sig selv.
 Der kan ikke gives tilskud til projekter, hvis ikke der er mulighed for  

 mindst 1 års normal beskæftigelse enten i selve projektet eller i forlængelse  

 af projektet.
 Der skal være revisorerklæringer, der bekræfter, at der er sket en  

 udvidelse af beskæftigelsen inden for projektets område mindst svarende til  

 det antal stillinger, der gives tilskud til.
Økonomiske konsekvenser For staten bliver der et mindre overskud, da udgiften på 156.500 kr. mere  

 end modsvares af sparede arbejdsløshedsdagpenge og indtægter i form af flere  

 skatter og afgifter, når flere kommer i arbejde.
Hertil kommer sparede  

 udgifter til aktivering m.m.
 For kommuner og institutioner giver jobbanken mulighed for billigt at  

 udvide den offentlige service, rydde op efter miljøforurening, igangsætte  

 økologisk omstilling, opstarte en produktion eller lignende.
 For samfundet og for de arbejdsløse er der indlysende fordele.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om etablering af en jobbank.
(Beslutningsforslag nr.
B 84).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
