(Til amtsrådene) Efter drøftelser med Amtsrådsforeningen i Danmark og Dansk Aften- og  

 Ungdomsskoleforening skal man meddele, at der om aflønningen m.v. for lærere  

 ved fritidsundervisning m.v., der ansættes som pædagogiske medarbejdere ved  

 amtscentralerne for undervisningsmidler, gælder følgende:
 1. De pågældendes løn beregnes i forhold til deres  

 timetal efter lønramme 30, skalatrin 39, inkl. stedtillæg.
 2. For arbejdet på amtscentralerne gælder den  

 ugentlige arbejdsnorm for administrativt personale, for tiden indtil 1.  

 september 1988 39 timer og herefter 38 timer pr. uge.
 3. Lønnen betales månedsvis bagud.
4. For så vidt angår de øvrige ansættelsesvilkår  

 gælder funktionærlovens regler.
Hvis ansættelsforholdet er på mindre end 15  

 timer om ugen, kan amtskommunen med den ansatte aftale, at funktionærlovens  

 bestemmelser alligevel skal være gældende.
 5. Ferielovens regler er gældende for den pædagogiske  

 medhjælp, dog således, at der ydes særlig feriegodtgørelse med 1,5% af  

 skattepligtige beløb med fradrag af særlig feriegodtgørelse, udbetalt i  

 optjeningsåret for tjenstligt arbejde på amtscentralen.
 6. Dette cirkulære har virkning fra 1. april 1988.
 Fra samme tidspunkt ophæves Undervisningsministeriets cirkulære af 10.  

 marts 1983 om aflønning m.v. for lærere ved fritidsundervisningen m.v., der  

 ansættes som pædagogiske medarbejder ved amtscentralerne for  

 undervisningsmidler.
KULTURMINISTERIET Direktoratet for Folkeoplysning, Frie grundskoler m.v.
den 16. november 1988 Mogens Lunge.
