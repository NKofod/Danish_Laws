 I medfør af § 4 i lov nr. 186 af 30. marts 1973 om tilvirkning og  

 forhandling en gros m. m. af mejeriprodukter samt §§ 25, 28, 29 og 63 i lov  

 nr. 310 af 6. juni 1973 om levnedsmidler, og efter forhandling med  

 miljøministeren fastsættes følgende:
§ 1 I bekendtgørelse nr. 119 af 19. marts 1971 om modermælkserstatninger  

 indsættes efter § 11:
 »§ 11 a.  Ved færdigpakket modermælkserstatning  

 forstås produkter som før og uden direkte sammenhæng med salg er indesluttet  

 i detailemballage, der er bestemt til først at brydes af den endelige  

 forbruger.
 Stk. 2.  Modermælkserstatninger må her i landet kun  

 forhandles færdigpakket i den emballage, der er bestemt til den endelige  

 forbruger, jfr. stk. 1, og skal være mærket med:
 Stk. 3.  Modermælkserstatninger skal være forsynet med  

 en benævnelse, der er egnet til at identificere produktet, jfr. § 11, stk. 1.  

 Et fabrikations- eller varemærke eller et fantasinavn kan ikke træde i stedet  

 for benævnelsen.
 Stk. 4.  Benævnelsen skal omfatte eller ledsages af en  

 oplysning om modermælkserstatningens fysiske tilstand eller den særlige  

 behandling, som modermælkserstatningen har været underkastet, i de tilfælde,  

 hvor en undladelse af denne oplysning vil kunne skabe tvivl hos forbrugeren.
 Stk. 5.  Modermælkserstatninger skal mærkes med  

 oplysning om sammensætningen i form af en ingrediensliste, der indeholder  

 samtlige ingredienser, som indgår i produktet på fremstillingstidspunktet.
Stk. 6.  Ved ingrediens forstås ethvert stof, herunder  

 tilsætningsstoffer, jfr. stk. 15, der anvendes ved tilvirkning af  

 modermælkserstatninger, og som stadig forefindes i færdigvaren, eventuelt i  

 ændret form.
Såfremt en ingrediens i modermælkserstatninger selv er  

 fremstillet af flere ingredienser (sammensat ingrediens) anses disse som  

 ingredienser i vedkommende modermælkserstatninger.
Dog kan ingredienser, der  

 henhører under en af de i bilag I anførte kategorier, og som indgår i  

 modermælkserstatninger, betegnes alene ved navnet på den anførte kategori.
 Stk. 7.  Som ingredienser betragtes ikke:
Stk. 8.  Ingredienslisten består af en opregning af  

 samtlige ingredienser, som indgår i produktet.
Opregningen skal indledes med  

 en angivelse, hvori indgår ordet »ingredienser«, og de enkelte  

 ingredienser skal angives ved deres specifikke navn i faldende orden efter  

 deres vægt i færdigvaren.
 Stk. 9.  Uanset bestemmelsen i stk. 8 kan ingredienser:
 Stk. 10.  En sammensat ingrediens kan anføres i  

 ingredienslisten med sin betegnelse, dersom denne placeres i ingredienslisten  

 efter sin samlede vægt i produktet, og såfremt denne angivelse umiddelbart  

 efterfølges af en opregning af de bestanddele, der indgår i den sammensatte  

 ingrediens.
 Stk. 11.  Den i stk. 10 nævnte opregning af indgåede  

 bestanddele kan dog undlades, såfremt den sammensatte ingrediens udgør mindre  

 end 25 pct. af færdigvaren, eller dersom den sammensatte ingrediens er et  

 levnedsmiddel, for hvilket der ikke kræves en ingrediensliste.
Stk. 12.  Såfremt mærkningen på emballagen om  

 modermælkserstatninger fremhæver tilstedeværelsen eller et ringe indhold af  

 en eller flere ingredienser, som er af væsentlig betydning for varens  

 særpræg, eller såfremt benævnelsen har samme virkning, skal den mindste,  

 henholdsvis den største mængde, som disse ingredienser udgjorde på  

 fremstillingstidspunktet, angives i procent.
Denne angivelse anføres enten i  

 umiddelbar nærhed af modermælkserstatningens benævnelse eller i  

 ingredienslisten i forbindelse med den pågældende ingrediens.
 Stk. 13.  Såfremt produktet er sammensat med henblik på  

 opfyldelse af et særligt ernæringsmæssigt behov, skal dette opgives.
 Stk. 14.  Bestemmelserne i stk. 12 finder ikke  

 anvendelse:
 Stk. 15.  Såfremt der ved tilvirkningen af  

 modermælkserstatninger er anvendt tilsætningsstoffer, skal produktet mærkes  

 med oplysning om de anvendte tilsætningsstoffer i overensstemmelse med  

 bestemmelserne i Miljøministeriets bekendtgørelse om tilsætningsstoffer til  

 levnedsmidler.
 Stk. 16.  Flydende og pulverformige  

 modermælkserstatninger skal være mærket med oplysning om henholdsvis  

 nettovolumen eller nettovægt angivet efter det metriske system.
Stk. 17.  Såfremt en færdigpakning består af to eller  

 flere enkelte færdigpakninger indeholdende samme mængde af samme produkt,  

 angives nettoindholdet for hver enkelt pakning og det samlede antal  

 enkeltpakninger.
Disse angivelser er dog ikke nødvendige, såfremt det samlede  

 antal enkeltpakninger er klart synlige og let tællelige udefra, og såfremt  

 mindst een angivelse af nettoindholdet i en enkeltpakning er klart synlig  

 udefra.
 Stk. 18.  Såfremt en færdigpakning består af to eller  

 flere enkeltpakninger, der ikke betragtes som salgsenheder, angives  

 nettoindholdet ved at anføre det samlede nettoindhold og det samlede antal  

 enkeltpakninger.
 Stk. 19.  På færdigpakninger med modermælkserstatninger  

 skal angives datoen for den mindste holdbarhed, dvs. den dato, til og med  

 hvilken produktet bevarer sine specifikke egenskaber under de rette  

 opbevaringsforhold.
 Denne dato angives således: »mindst holdbar til ...«, når datoen  

 indeholder en angivelse af dagen, og »mindst holdbar til og med ..«  

 i andre tilfælde.
Datoen for mindste holdbarhed kan ligeledes angives ved, at det på  

 emballagen oplyses, at varen er holdbar en angiven periode fra enten en  

 tilvirkningsdato, pakkedato eller en sidste salgsdato.
Den respektive dato  

 skal i så fald være anført på varens emballage.
 Stk. 20.  De i stk. 19 fastsatte angivelser ledsages af:  

 - enten selve datoen, eller - en henvisning til det sted på mærkningen, hvor  

 datoen er anført.
 Disse angivelser suppleres med en angivelse af de opbevaringsforskrifter,  

 som skal overholdes for at sikre den anførte holdbarhed, samt en angivelse af  

 opbevaringsforhold og holdbarhed efter åbning af emballagen.
 Stk. 21.  Datoen består af en ukodet angivelse af dag,  

 måned og år i den nævnte rækkefølge.
Dog er det for modermælkserstatninger Stk. 22.  Mærkningen skal omfatte en brugsanvisning, der  

 bl. a. skal indeholde oplysning om, at produktet i givet fald skal opløses i  

 eller fortyndes med vand, der forud har været kogt.
Stk. 23.  De i denne bekendtgørelse nævnte oplysninger  

 skal være anført på dansk og skal være påført færdigpakningen eller en på  

 denne vedhæftet etiket på synlig, let læselig og holdbar måde.
I stedet for  

 dansk kan andre sprog, der kun ved uvæsentlige forskelle i stavning adskiller  

 sig fra dansk, anvendes.
 Stk. 24.  Benævnelse, nettoindhold og angivelse af  

 mindste holdbarhed skal være anført i samme synsfelt.
 Stk. 25.  På emballager, hvis største overflade er  

 mindre end 10 cm2, er det tilstrækkeligt at anføre de i stk. 2, litra 1, 3 og  

 4, anførte oplysninger, samt i givet fald oplysning om anvendte  

 tilsætningsstoffer i overensstemmelse med bestemmelserne i Miljøministeriets  

 bekendtgørelse om tilsætningsstoffer til levnedsmidler.
 Stk. 26.  Modermælkserstatninger skal i den anførte  

 rækkefølge være mærket med indholdet af:
 Stk. 27.  Modermælkserstatninger skal være mærket med  

 »Fra 2 ugers alderen gives vitamindråber daglig som ekstra  

 vitamintilskud«.
 Stk. 28.  Modermælkserstatninger, der er tilsat  

 vegetabilsk fedt, må ikke lurmærkes.
 Stk. 29.  For modermælkserstatninger, der udføres til  

 lande, i hvilke der er fastsat særlige eller andre bestemmelser om mærkning  

 end de i denne paragraf anførte, kan statskontrollen efter anmodning give  

 tilladelse hertil.
§ 2 Denne bekendtgørelse træder i kraft den 1. marts 1981.  

 Modermælkserstatninger, der opfylder de hidtil gældende regler kan fortsat  

 sælges indtil 1. januar 1983. Modermælkserstatninger med en holdbarhed på  

 over 18 måneder kan dog detailforhandles indtil 1. januar 1985.
 Stk. 2.  Angivelse af dato for mindste holdbarhed kan  

 undlades indtil 1. januar 1985 for modermælkserstatninger, der har en  

 holdbarhed på over 12 måneder.
Landbrugsministeriet, den 20. februar  

 1981 BJØRN WESTH / A. Østergaard Bilag I Kategorier af ingredienser, for hvilke angivelse af kategorien kan  

 erstatte angivelse af den specifikke betegnelse Definition Betegnelse Enhver mælkebestanddel, såsom mælkebestanddele fløde, mælk, delvist skummetmælk, kærnemælk inkl. helt eller delvist inddampede produkter heraf, og smør, smørolie og mælke fedt Raffinerede olier, bortset fra »olie«, suppleret med:
olivenolie -enten benævnelsen »vegetabilsk« eller  

 »animalsk« - eller angivelse af den specifikke vegetabilske eller  

 animalske oprindelse.
Benævnelsen »hærdet« skal ledsage angivelsen  

 af en hærdet olie, hvis vegetabilske eller animalske oprindelse er anført.
 Raffinerede fedtstoffer »fedtstof«, suppleret med: - enten  

 benævnelsen »vegetabilsk eller animalsk«, - eller angivelse af den  

 specifikke vegetabilske eller animalske oprindelse.
