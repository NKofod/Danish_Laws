 I medfør af § 35, stk. 2, i varemærkelov nr. 341 af 6. juni 1991, jf.
§ 2  i fællesmærkelov nr. 342 af 6. juni 1991, samt  

 efter bemyndigelse i henhold til § 1 i Industriministeriets bekendtgørelse nr. 416 af 27. maj 1992 fastsættes hermed følgende:
 § 1.  Bestemmelsen i varemærkelovens § 35, stk. 1,  

 finder ikke anvendelse på ansøgere, der er hjemmehørende i De Britiske  

 Formynderskabsområder, Fiji, Indien, Jamaica eller Singapore.
 § 2.  Bestemmelsen i fællesmærkelovens § 2, jf.  

 varemærkelovens § 35, stk. 1, finder ikke anvendelse på foreninger af  

 erhvervsdrivende eller juridiske personer, der er hjemmehørende i De Britiske  

 Formynderskabsområder eller Fiji.
 § 3.  Denne bekendtgørelse træder i kraft den 1.  

 december 1994.
 Stk. 2.  Samtidig ophæves bekendtgørelse nr. 849 af 13.  

 december 1991 om ansøgning af varemærker og fællesmærker for ansøgere  

 hjemmehørende i visse fremmede stater.
