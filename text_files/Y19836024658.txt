 På baggrund af adskillige konkrete sager, hvor erhvervsdrivende uden  

 forudgående aftale om kreditrente har opkrævet morarenter, der overstiger  

 grænserne i rentelovens § 5 jfr. § 7, har Forbrugerombudsmanden udtalt, at  

 dette er stridende mod god markedsføringsskik.
 Vilkår om renter ved forsinket betaling (rentelovens § 5, jfr. § 7).  

  FO har behandlet nogle sager om afkrævning af morarenter ved forsinket  

 betaling.
Den ene af sagerne vedrørte betaling for flytning.
På fakturaerne var der  

 nederst anført: »Efter 10 dage beregnes 2% rente pr. påbegyndt måned fra  

 fakturadato«.
En anden af sagerne vedrørte betaling i henhold til en kontoaftale med en  

 tankstation.
Nederst på kontoudtogene var der anført:
 En tredje sag vedrørte en centerforenings opkrævning af et nominelt årligt  

 morarentekrav på 28,32% på en rentefri kontoaftale.
 I ingen af sagerne var der indgået aftale om kreditrente.
Afkrævning af morarenter reguleres af lov om renter ved forsinket betaling  

 m.v.
Når der ikke er aftalt en kreditrente, fastsættes renten efter  

 forfaldsdagen ifølge § 5 til en årlig rente, der svarer til den til enhver  

 tid fastsatte officielle diskonto med et tillæg på 2%. Bestemmelsen kan  

 ifølge § 7, stk. 1, ikke fraviges til skade for forbrugere.
 FO har derfor udtalt, at det er stridende mod god markedsføringsskik at  

 afkræve morarenter herudover, hvilket de pågældende har taget til  

 efterretning.
 (* 1) Offentliggjort i Forbrugerombudsmandens Årberetning 1983, side 17.
