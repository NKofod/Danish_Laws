 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Økonomiministeren kan efter forhandling med  

 Danmarks Nationalbank fastsætte bestemmelser med henblik på regulering af den  

 kreditformidling, der udøves af banker, sparekasser, andelskasser og  

 postgirokontoret. Økonomiministeren kan efter forhandling med Nationalbanken  

 træffe bestemmelse om, at andre kreditformidlende virksomheder omfattes af  

 bestemmelser fastsat i medfør af 1. punktum.
Stk. 2.  Reguleringen af kreditformidlingen kan  

 iværksættes i form af begrænsninger i omfanget af de nye kreditter, der kan  

 bevilges i en nærmere fastsat periode, grænser for omfanget af de samlede  

 meddelte kredittilsagn og grænser for det til enhver tid trukne beløb på de  

 bevilgede kreditter.
Disse reguleringer kan omfatte såvel det enkelte  

 pengeinstituts samlede kreditgivning som kreditgivningen til bestemte,  

 nærmere afgrænsede formål.
§ 2.  Økonomiministeren kan efter forhandling med  

 Danmarks Nationalbank foreskrive, at det enkelte pengeinstitut skal have  

 nærmere angivne likvide aktiver af en størrelse, som fastlægges som en andel  

 af de samlede indlån eller dele af disse eller af de samlede udlån.
Det vil  

 tillige kunne fastsættes, at de likvide beholdninger skal forøges med en  

 bestemt andel af forøgelsen i indlån eller udlån i forhold til et bestemt  

 tidspunkt.
§ 3.  De i § 1, stk. 1, nævnte pengeinstitutter m.v.  

 skal på begæring meddele Danmarks Nationalbank oplysninger, som er nødvendige  

 for lovens administration.
Nationalbanken fastsætter frist for oplysningernes  

 meddelelse.
§ 4.  Overtræder et pengeinstitut m.v. bestemmelser,  

 der er fastsat i medfør af § 1, kan Danmarks Nationalbank pålægge det  

 pågældende pengeinstitut inden for en bestemt frist rentefrit i  

 Nationalbanken at deponere et beløb, der svarer til overskridelsen af de i  

 henhold til § 1 fastsatte grænser for kreditgivningen.
Stk. 2. Regler om  

 frigivelse af deponerede beløb fastsættes af økonomiministeren efter  

 forhandling med Danmarks Nationalbank.
 § 5.  Med bøde straffes den, der:
 Stk. 2.  Er overtrædelsen begået af et aktieselskab,  

 andelsselskab eller lignende kan der pålægges selskabet som sådant  

 bødeansvar.
 § 6.  Loven træder i kraft dagen efter bekendtgørelsen  

 i Lovtidende.
 § 7.  Loven gælder ikke for Færøerne og Grønland.
 GIVET PÅ AMALIENBORG, DEN 17. OKTOBER  

 1973.
 Under Vor Kongelige Hånd og Segl.
 MARGRETHE R.
------------- Per Hækkerup.
