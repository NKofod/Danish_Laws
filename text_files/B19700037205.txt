 I medfør af §§ 6 og 12 i lov om tilsyn med skibe, jfr. lovbekendtgørelse  

 nr. 336 af 31. august 1965, fastsættes herved følgende særlige bestemmelser  

 vedrørende flaskegasanlæg i skibe og fartøjer.
 DEFINITIONER.
§ 1.  I denne bekendtgørelse forstås ved FLASKEGAS: - Brændbare luftformige kulbrinter, som under tryk kan  

 fordråbes ved almindelige temperaturer, f.eks. propan, butan, propylen,  

 butylen samt blandinger heraf.
 GASANLÆG: - Beholdere indeholdende flaskegas med reguleringsorganer og med  

 dertil hørende installationer såsom rørledninger, gasslanger,  

 forbrugsapparater m.v., der anvendes til kogning og opvarmning m.v., bortset  

 fra transportable gasanlæg, hvis brugsbeholder ikke er beregnet for mere end  

 1,2 kg gas.
 DIREKTORATET: - Direktoratet for statens skibstilsyn.
 ANVENDELSESOMRÅDE.
 § 2.  Bestemmelserne kommer til anvendelse i alle  

 skibe og fartøjer med gasanlæg til kogning og opvarmning herunder til  

 opvarmning af motorcylindres tændlegemer.
 Stk. 2.  Anvendelse af gas til belysning,  

 centralvarmekedler i maskinrum, køleskabe og vandvarmere m.v., må kun finde  

 sted efter særlig indhentet tilladelse fra direktoratet og på de af  

 direktoratet i hvert enkelt tilfælde fastsatte vilkår.
 EKSISTERENDE ANLÆG.
 § 3.  For gasanlæg, der ved denne bekendtgørelses  

 ikrafttræden var synet og godkendt af statens skibstilsyn, kan der i  

 almindelighed ikke stilles strengere krav end hjemlet ved hidtil gældende  

 bestemmelser, men ejeren af et skib eller fartøj skal, når sådanne anlæg, som  

 ikke opfylder de i denne bekendtgørelse indeholdte bestemmelser, underkastes  

 ændringer eller større reparationer, tilkalde statens skibstilsyn med henblik  

 på gennemførelse af sådanne forbedringer til forøgelse af sikkerheden, som i  

 hvert enkelt tilfælde måtte være rimelige.
 BEHOLDERE FOR FLASKEGAS.
 § 4.  Der må kun anvendes beholdere, der er  

 konstrueret, indrettet og mærket samt prøvet for den pågældende gasart.
Stk. 2.  Reservebeholdere, brugsbeholdere og tømte  

 beholdere skal være anbragt på frit dæk i så stor afstand fra åbninger til  

 skibets indre som praktisk muligt.
Beholderne skal være anbragt i  

 opretstående stilling, og såvel beholderne som beholderventilerne skal være  

 velbeskyttet mod mekanisk overlast.
Eventuel beskyttelseskasse skal være  

 ventileret foroven og forneden.
 Stk. 3.  I mindre skibe, hvor det på grund af skibets  

 art og type ikke er praktisk muligt at anbringe beholderne på frit dæk, kan  

 disse anbringes på et efter forholdene let tilgængeligt sted under dækshøjde,  

 men over vandlinjen, på nedenstående vilkår:
a.
Beholderne skal være anbragt i cockpit eller lignende åbne rum og være  

 omsluttet af en solid fast anbragt beskyttelseskasse, der er udført af  

 sammensvejsede stålplader eller andet gastæt materiale.
Beskyttelseskassen  

 skal være forsynet med et solidt dæksel, der i fastspændt stand er gastæt.
b.
Der skal fra beskyttelseskassens bund være ført et ventilationsrør med  

 en lysning af mindst 25 mm igennem skibssiden.
Røret skal have fald mod borde  

 og udmunde over vandlinjen.
c.
Gasledningen skal være ført gastæt gennem beskyttelseskassens side i  

 højde med beholderventilen.
Stk. 4.  Såvel beholdere som eventuelle  

 beskyttelseskasser skal være forsvarligt fastspændt, men beholderne skal let  

 kunne frigøres.
Beskyttelseskasser skal udvendig være mærket med  

 advarselsskilt: Trykflasker, fjernes ved brand.
 REDUKTIONS- OG SIKKERHEDSVENTILER.
 § 5.  Anlæg, der ikke er beregnet for det fulde  

 gastryk, skal ved beholderen være forsynet med reduktionsventil, der kan være  

 forbundet til den faste gasledning ved en kort slangeforbindelse.
 Stk. 2.  Såfremt der ikke er indbygget  

 lavtrykssikkerhedsventil i reduktionsventilen, skal der ved dennes  

 afgangsside være monteret en sikkerhedsventil, der åbner ved et tryk, der er  

 mindre end 2 gange forbrugstrykket.
 GASLEDNINGER.
 § 6.  Gasledninger skal være udført af trukket  

 kobberrør eller andet af direktoratet godkendt materiale og skal så vidt  

 muligt være uden samlinger udover de nødvendige samlinger ved beholder,  

 ventiler og gashaner.
Stk. 2.  Hvor det ikke er muligt at undgå rørsamlinger,  

 skal disse være synlige og let tilgængelige og skal være udført enten med  

 slagloddede kapilarloddefittings eller med skruesamlinger af metal af samme  

 slags som anvendt til gasledningerne.
Pakringe skal være af kobber eller  

 kobberlegeringer.
 Stk. 3.  Gasledninger skal være fast oplagt, vel  

 beskyttet og sikret fornøden ekspansionsmulighed, ligesom der skal drages  

 omsorg for, at de ikke lægges på steder, hvor de kan blive udsat for særlige  

 vibrationer, bøjningspåvirkninger, slitage eller anden overlast.
 Stk. 4.  Ved enhver afgrening fra den faste gasledning  

 skal der på afgreningen være anbragt en afspærringsventil eller -hane, og  

 forbindelsen herfra til det gasforbrugende apparat skal være udført af  

 kobberrør eller andet af direktoratet godkendt materiale og skal være sikret  

 fornøden ekspansionsmulighed.
 SÆRLIGE SIKKERHEDSFORANSTALTNINGER.
 § 7.  Ethvert gasforbrugende apparat skal være  

 forsynet med en for arbejdstrykket beregnet tændblussikringsventil, der  

 automatisk og hurtigt afspærrer for gassen, hvis tændflammen slukkes.
 Stk. 2.  Ovne til rumopvarmning skal til bortledning af  

 forbrændingsprodukterne være tilsluttet aftræksrør, der udmunder direkte i  

 fri luft.
Stk. 3.  Skodder, der afgrænser gasborde, skal være af  

 ikke-brændbart materiale eller skal til mindst 40 cm højde over bordet være  

 beklædt med ikke-brændbart materiale.
Overfladen af gasborde skal ligeledes  

 være af ikke-brændbart materiale.
 stk. 4.  Rum, hvor gas anvendes, skal være ventilerede.
 Stk. 5.  Ved opstilling og sikring af gasovne til  

 rumopvarmning finder de af direktoratet til enhver tid fastsatte bestemmelser  

 vedrørende opstilling og sikring af ildovne i skibsmandskabets opholdsrum  

 tilsvarende anvendelse.
 Stk. 6.  I hvert rum, hvor der anvendes gas, skal på  

 iøjnefaldende sted være anbragt opslag fra statens skibstilsyn om, hvilke  

 forsigtighedsregler der skal iagttages.
 GODKENDELSE AF MATERIEL M.V.
§ 8.  Alle gasforbrugende apparater med tilbehør skal  

 være godkendt af Danmarks Gasmateriel Prøvning (DGP) og mærket DG i henhold  

 til de herom gældende regler.
Tilsvarende skal armatur til brug i forbindelse  

 med beholdere være godkendt i det omfang, DGP har udgivet prøvningsregler  

 herfor.
Stk. 2.  Foruden at være godkendt af DGP skal ovne til  

 rumopvarmning være typegodkendt af direktoratet.
Andragende om godkendelse  

 skal indsendes til direktoratet, bilagt godkendelsesskrivelse fra DGP samt  

 tegninger og beskrivelse i 2 eksemplarer.
 INSTALLATION OG GODKENDELSE.
 § 9.  Installation af og ombygning af bestående  

 gasanlæg, jfr. § 1, skal i alle skibe og fartøjer uanset størrelse og art  

 udføres i overensstemmelse med denne bekendtgørelse.
 Stk. 2.  I alle passagerskibe, alle last- og fiskeskibe  

 på 5 registertons brutto og derover samt alle lystfartøjer på 20 registertons  

 brutto og derover skal installation af gasanlæg og ombygning af bestående  

 gasanlæg, jfr. § 1, være besigtiget og godkendt af statens skibstilsyn,  

 forinden anlægget tages i brug.
DISPENSATIONSBESTEMMELSER § 10.  Direktoratet kan med nødvendig hensyntagen til  

 sikkerheden tillade afvigelser fra bestemmelserne i denne bekendtgørelse.
 IKRAFTTRÆDELSE.
 § 11.  Bekendtgørelsen træder i kraft den 1. oktober  

 1970.
 Bekendtgørelse nr. 253 af 23. juni 1952 om gasanlæg i skibe ophæves.
 Handelsministeriet, den 7. august 1970.
P.
M.
V.
O.
Mueller.
/E.
Lysgaard.
