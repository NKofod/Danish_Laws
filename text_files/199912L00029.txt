Fremsat den 7. oktober 1999 af arbejdsministeren (Ove  

 Hygum) Forslag til Lov om ændring af lov om  

 arbejdsløshedsforsikring m.v.
(Venteperiode ved ophør med selvstændig  

 virksomhed, dagpengegodtgørelse for 1. og 2. ledighedsdag) § 1 I lov om arbejdsløshedsforsikring m.v., jf.  

 lovbekendtgørelse nr. 592 af 14. juli 1999, foretages følgende  

 ændringer:
 1. I § 57, stk. 1, 2. pkt., ændres  

 »§ 84, stk. 9« til: »§ 84, stk. 7«.
 2. I § 63, stk. 3, 2. pkt., ændres »den  

 første uge« til: »de første fire uger«.
 3. I § 84, stk. 1, 2. pkt., ændres »6,6/37«  

 til: »7,4/37«.
 4. I § 84, stk. 3, nr. 2, udgår:  

 »eller«.
 5. 84, stk. 3, nr. 3, affattes således:
 »3)	hvis arbejdsophøret skyldes strejke eller lockout på  

 virksomheden, eller hvis arbejdsophøret er nødvendiggjort af  

 strejke eller lockout på anden virksomhed, eller«.
 6. I § 84, stk. 3, indsættes efter nr. 3 som  

 nyt nummer:
 »4)	hvis medlemmet har været i beskæftigelse, hvortil der  

 ydes offentligt tilskud til lønnen i henhold til lov om en aktiv  

 arbejdsmarkedspolitik.«.
 7. § 84, stk. 5-6, ophæves.
 Stk. 7-9 bliver herefter stk. 5-7.
 8. § 84, stk. 7, der bliver stk. 5, affattes  

 således:
 »Stk. 5. Dagpengegodtgørelsen udbetales snarest muligt,  

 dog senest ved virksomhedens 2. lønudbetaling efter medlemmets  

 arbejdsophør, hjemsendelse mv., eller efter medlemmets afgivelse af en  

 erklæring på tro og love om kravet i stk. 3, nr. 1.  

 Arbejdsgiveren kan senest 14 dage efter medlemmets afskedigelse, hjemsendelse  

 mv., anmode medlemmet om at afgive en erklæring efter 1. pkt.  

 Medlemmets ret til dagpengegodtgørelse bortfalder, hvis  

 erklæringen på tro og love ikke er afgivet til arbejdsgiveren  

 senest 14 dage efter arbejdsgiverens anmodning.«.
 9. I § 84, stk. 9, der bliver stk. 7,  

 ændres »stk. 1-3« til: »stk. 1-5«.
 10. § 90 a, stk. 2, 1. og 2. pkt., affattes  

 således:
»En arbejdsgiver har pligt til at påføre  

 lønsedlen oplysninger om udbetaling af dagpengegodtgørelse for  

 1. og 2. ledighedsdag fra det tidspunkt, hvor der første gang i et  

 kalenderår foretages udbetaling til medlemmet.
Det skal herefter  

 fremgå af lønsedlen, hvor mange gange arbejdsgiveren har  

 udbetalt dagpengegodtgørelse i kalenderåret.«.
 11. I § 90 a, stk. 3, udgår: »og kan  

 herunder fastsætte regler om, at pligten i stk. 2, 1. og 2. pkt.,  

 kan bortfalde i særlige tilfælde«.
 12. I § 100, stk. 1, 2. pkt., og stk. 5,  

 ændres »§ 84, stk. 8« til: »§ 84, stk. 6«.
§ 2 Loven træder i kraft den 3. januar 2000.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969/70, FF. sp.  

 3222, 3605 og 4473, tillæg A sp. 2369, tillæg B sp. 673,  

 tillæg C sp. 321) er senest bekendtgjort ved lovbekendtgørelse  

 nr. 592 af 14. juli 1999.
I.
Indledning Lovforslaget er opfølgning på den del af  

 regeringens forslag til finanslov for 2000, der vedrører besparelser  

 på arbejdsløshedsforsikringen, jf. § 17.32.
 Forslaget består af 2 elementer.
 1. Udvidelse af venteperioden inden der opnås ret til dagpenge  

 ved ophør med selvstændig virksomhed.
 Forslaget indebærer, at venteperioden efter  

 ophør med drift af selvstændig virksomhed udvides fra en uge til  

 fire uger.
Den generelle venteperiode efter ophør med drift af  

 selvstændig virksomhed blev indført for at lette  

 administrationen af reglerne om karantæne ved selvforskyldt ledighed.  

 Alle medlemmer, der bliver ledige efter ophør med drift af  

 selvstændig virksomhed, omfattes således af venteperioden, uanset  

 ophørsgrund.
Der kan derfor ikke foretages en direkte sammenligning  

 mellem venteperioden og den karantæne, lønmodtagere  

 pålægges ved selvforskyldt ledighed.
Forslaget til udvidelse  

 betyder imidlertid, at der i højere grad tages højde for de  

 ophør, der sker efter medlemmets eget ønske.
 2. Ændring af betaling af dagpengegodtgørelse for 1. og 2.  

 ledighedsdag.
 Forslaget indebærer også, at reglerne om  

 dagpengegodtgørelse for 1. og 2. ledighedsdag (G-dage) ændres  

 således, at en hel dagpengegodtgørelse svarer til højeste  

 dagpenge pr. dag.
Ved indførelsen af arbejdsgivernes betaling af  

 dagpengegodtgørelse den 1. januar 1989 var størrelsen af  

 dagpengegodtgørelsen baseret på en 6 dages dagpengeuge svarende  

 til 1/6 af den maksimale dagpengesats pr. uge.
Ved indførelsen af den  

 5 dages dagpengeuge pr. 27. september 1993 fastholdt man størrelsen af  

 beløbet for en dagpengegodtgørelse svarende til 6,6/37 af den  

 maksimale dagpengesats, uanset omlægningen af dagpengeugen.
 Med lovforslaget ændres dagpengegodtgørelsen  

 således, at godtgørelsen som oprindelig svarer til en hel  

 dagpengedag svarende til 7,4/37 af den maksimale dagpengesats pr. dag.
 Herudover indeholder forslaget diverse ændringer som  

 opfølgning på rapport fra udvalget om arbejdsgivernes betaling  

 af dagpengegodtgørelse for 1. og 2. ledighedsdag.
 Der var i udvalget enighed om at foreslå en  

 række mindre administrative justeringer af de gældende regler.  

 Disse justeringer er indeholdt i lovforslaget.
 Endelig indeholder lovforslaget ændring af reglerne  

 om bortfald af betalingsforpligtelsen ved strejke eller lockout og nye regler  

 om bortfald af betalingsforpligtelsen for medlemmer, der har været i  

 beskæftigelse, hvortil der ydes offentligt tilskud til lønnen i  

 henhold til lov om en aktiv arbejdsmarkedspolitik.
II. Økonomiske konsekvenser for det offentlige Forslaget ventes at medføre en nettobesparelse  

 på udgifterne til arbejdsløshedsdagpenge på 125 mio. kr.  

 fordelt med 110 mio. kr. på forslaget om udvidelse af venteperioden  

 efter ophør med drift af selvstændig virksomhed og 15 mio. kr.  

 på forslaget om ændring af reglerne om arbejdsgivernes betaling  

 af dagpengegodtgørelse ved 1. og 2. ledighedsdag.
 Den samlede besparelse afledt af ændringen af  

 reglerne om arbejdsgivernes betaling af dagpengegodtgørelse ved 1. og  

 2. ledighedsdag vil have en række modsatrettede effekter på de  

 offentlige udgifter.
Umiddelbart vil forslaget indebære en besparelse  

 på dagpengekontoen på 25 mio. kr.
Det skønnes, at der som  

 følge af den højere godtgørelse vil være  

 merudgifter for private arbejdsgivere på 17 mio. kr. og 8 mio. kr. for  

 de offentlige arbejdsgivere.
I modsat retning trækker at betalingspligten ved  

 arbejdsophør fra beskæftigelse med offentligt løntilskud  

 i henhold til lov om en aktiv arbejdsmarkedspolitik bortfalder.
Det betyder  

 en merudgift på dagpengekontoen på ca. 20 mio. kr.
Heraf vil  

 besparelsen være på ca. 2 mio. kr. for private og ca. 18 mio. kr.  

 for offentlige arbejdsgivere.
 Samlet vil de private arbejdsgivere få merudgifter  

 på 15 mio. kr. som følge af forslaget.
 Da en betydelig del af beskæftigelsen med offentligt  

 løntilskud i henhold til lov om en aktiv arbejdsmarkedspolitik hos  

 offentlige arbejdsgiver er placeret i kommunalt regi, vil de kommunale  

 arbejdsgivere få hovedparten af besparelsen på de 18 mio. kr.  

 Besparelsen vil efter normal praksis udlignes i forbindelse med  

 DUT-forhandlingerne.
 Den samlede offentlige budgetforbedring af  

 ændringerne af arbejdsgivernes betaling af 1. og 2. ledighedsdag vil  

 være 15 mio. kr.
Der vil ikke umiddelbart være økonomiske  

 konsekvenser af de foreslåede ændringer vedrørende  

 G-dagsbetaling under konflikt.
Virkninger af ændringerne i en konkret  

 konfliktsituation vil afhænge af en række forhold, som det ikke  

 er muligt at forudse.
III.
Administrative konsekvenser for det offentlige Forslaget skønnes at medfør en mindre  

 administrativ lettelse for det offentlige, jf. nedenfor under IV.
 Forslaget om at lade dagpengegodtgørelsen svare til  

 en ledighedsdag på maksimale dagpenge vil betyde en mindre  

 administrativ lettelse for arbejdsløshedskasserne.
IV.
Administrative og økonomiske konsekvenser for  

 erhvervslivet Forslaget skønnes at ville medføre  

 øgede udgifter for arbejdsgivere til betaling af godtgørelse  

 for 1. og 2. ledighedsdag på 15 mill. kr.
 Forslaget om udskydelse af fristen for rettidig udbetaling  

 af dagpengegodtgørelse, frist for tro og love erklæring, samt  

 ændring af oplysningspligten på lønsedlen vil være  

 en administrativ lettelse for arbejdsgiverne (herunder offentlige  

 arbejdsgiver).
V.
Miljømæssige konsekvenser Forslaget skønnes ikke at have  

 miljømæssige konsekvenser.
VI.
Administrative konsekvenser for borgerne Forslaget skønnes ikke at have direkte  

 administrative konsekvenser for borgerne.
VII.
Ligestillingsmæssige konsekvenser Forslaget har ingen ligestillingsmæssige  

 konsekvenser.
VIII.
Forholdet til EU-retten Forslaget indeholder ikke EU-retlige aspekter.
IX.
Høringer Forslaget har ikke været udsendt til høring  

 inden fremsættelsen.
Vurdering af konsekvenser af  

 lovforslag Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Stat: 125 mio. kr.
Ændret byrdefordeling mellem stat og (amts)kommuner  

 udlignes via DUT Administrative konsekvenser for stat, kommuner og  

 amtskommuner Beskedne konsekvenser Ingen Økonomiske konsekvenser for erhvervslivet G-dage: 2 mio. kr.
 G-dage: 17 mio. kr.
 Venteperioden: 110 mio. kr.
Administrative konsekvenser for erhvervslivet Mindre lettelse Ingen Miljømæssige konsekvenser Ingen Ingen Ligestillingsmæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 og 12 Forslagene er konsekvensændringer som følge  

 af forslaget om at ophæve bestemmelserne i gældende lovs  

 § 84, stk. 5 og 6, jf. forslagets § 1, nr. 7.
Til nr. 2 Forslaget er en udmøntning af en besparelse  

 på dagpengekontoen, jf.
FFL 2000.
Besparelsen foreslås udmøntet ved at udvide  

 venteperioden, inden et medlem opnår ret til dagpenge efter  

 ophør med drift af selvstændig virksomhed, fra en uge til fire  

 uger.
Der henvises i øvrigt til de almindelige bemærkninger.
Til nr. 3 Forslaget er en udmøntning af en besparelse  

 på dagpengekontoen, jf.
FFL 2000.
 Besparelsen foreslås udmøntet ved at lade  

 dagpengegodtgørelsen svare til en ledighedsdag på maksimal  

 dagpengesats således, at en hel dagpengegodtgørelse fremover  

 kommer til at udgøre 7,4/37 af den maksimale dagpengesats.
Efter gældende regler udgør  

 dagpengegodtgørelsen pr. dag 6,6/37 af højeste dagpengesats for  

 en uge.
Staten supplerer op til en fuld ledighedsdag på 7,4 timer for  

 medlemmer, som har krav på en hel dagpengegodtgørelse og er  

 tilmeldt Arbejdsformidlingen på 1. og 2. ledighedsdag, dog forudsat, at  

 medlemmet ikke rammes af mindsteudbetalingsreglen.
Mindsteudbetalingsreglen  

 betyder, at der ikke kan udbetales dagpenge, hvis ledigheden udgør  

 mindre end 7,4 timer pr. uge.
Forslaget vil medføre en forenkling af reglerne om  

 dagpengegodtgørelse, da satsen for en G-dag vil blive den samme som  

 den maksimale dagpengesats.
Da hovedparten af de dagpengeberettigede ledige  

 har ret til dagpenge med højeste dagpengesats, opnås der en  

 sammenhæng mellem det beløb, medlemmet er berettiget til i  

 godtgørelse fra arbejdsgiveren, og dagpengene for en dag.
Til nr. 4 Der er tale om en konsekvensændring som følge  

 af forslaget i § 1, nr. 6.
Til nr. 5 og 7 Ad § 84, stk. 3, nr. 3, og § 84, stk. 5  

 (gældende lov) Efter de gældende regler i lovens § 84,  

 stk. 3, nr. 3, bortfalder en arbejdsgivers pligt til at betale  

 dagpengegodtgørelse for 1. og 2. ledighedsdag kun, hvis  

 arbejdsophøret skyldes strejke eller lockout på  

 virksomheden.
 Det foreslås at udvide bestemmelsen i § 84,  

 stk. 3, om bortfald af betaling af dagpengegodtgørelse til  

 også at omfatte arbejdsophør, som er nødvendiggjort af  

 strejke eller lockout på anden virksomhed.
Et af hovedprincipperne i  

 arbejdsløshedsforsikringslovgivningen har altid været at holde  

 forsikringssystemet neutralt ved strejke og lockout, hvilket var  

 hovedbegrundelsen for bestemmelsen i § 84, stk. 3, nr. 3. Det  

 gælder både ved ikke-overenskomststridig og overenskomststridig  

 strejke eller lockout.
Imidlertid har lovteksten ikke taget højde for,  

 at ansættelsesformerne på arbejdsmarkedet har ændret sig i  

 retning af bl.a. større udbredelse af udlicitering.
For at undgå  

 at virksomhedernes betalingspligt skal påvirkes af valg af  

 ansættelsesform, foreslås bestemmelsen ændret som  

 anført.
Det vil således være uden betydning, om en  

 arbejdsfunktion udføres af virksomhedens egen arbejdskraft eller  

 arbejdskraft, der gennem en anden virksomhed er engageret til  

 udførelse af denne arbejdsfunktion.
Eksempelvis kan rengøringen  

 på et slagteri udføres af en underleverandør.
I  

 tilfælde af strejke eller lockout på  

 rengøringsområdet, vil hjemsendelse af slagteriarbejderne  

 medføre bortfald af betaling af dagpengegodtgørelse til  

 slagteriarbejderne uanset, om det er virksomhedens egne medarbejdere eller  

 underleverandørens medarbejdere, der strejker.
Som konsekvens heraf foreslås det endvidere at  

 ophæve dispensationsadgangen i § 84, stk. 5, hvorefter  

 arbejdsministeren har mulighed for i helt særlige tilfælde at  

 fastsætte regler om, at bestemmelsen om dagpengegodtgørelse  

 midlertidigt bortfalder ved arbejdskonflikter af større omfang.  

 Baggrunden for reglen var at tage højde for situationer, hvor store  

 dele af arbejdsmarkedet, fx i forbindelse med fornyelse af overenskomster, er  

 lammet.
Tanken var, at arbejdsministeren i en bekendtgørelse generelt  

 for hele arbejdsmarkedet kunne suspendere betalingsforpligtelsen, indtil  

 arbejdsmarkedet igen fungerer på normal vis.
På baggrund af erfaringerne fra konflikten i 1998  

 foreslås det, at arbejdsministerens dispensationsadgang afløses  

 af en egentlig materiel og objektiv lovgivning.
Dette gennemføres ved  

 den foreslåede udvidelse af lovens § 84, stk. 3, nr. 3.
 Vurderingen af, om arbejdsophør, hjemsendelse mv.  

 er nødvendiggjort, behandles efter § 84, stk. 8, som bliver  

 stk. 6. Det vil således enten ved fagretlig behandling eller ved  

 behandling i Arbejdsmarkedets Ankenævn nærmere blive fastlagt,  

 hvorvidt arbejdsophøret i den konkrete situation er  

 nødvendiggjort af konflikt på anden virksomhed.
Ad § 84, stk. 6 (gældende lov) Det foreslås at ophæve arbejdsministerens  

 adgang til at fastsætte regler om, at dagpengegodtgørelsen kan  

 bortfalde ved tidsbegrænsede ansættelser af en vis varighed.  

 Baggrunden for forslaget er, at bestemmelsen ikke har været  

 anvendt.
 Samtidig udvides direktørens bemyndigelse til at  

 fastsætte regler om, at dagpengegodtgørelsen kan bortfalde i  

 særlige tilfælde, jf. forslagets § 1, nr. 9, hvortil i  

 øvrigt henvises.
Til nr. 6 Det foreslås, at arbejdsgiverens forpligtelse til at  

 udbetale dagpengegodtgørelse bortfalder, hvis medlemmet har  

 været i beskæftigelse, hvortil der ydes offentligt tilskud til  

 lønnen i henhold til lov om en aktiv arbejdsmarkedspolitik.
 Forslaget er en opfølgning på rapporten fra  

 udvalget om arbejdsgivernes betaling af dagpengegodtgørelse for 1. og  

 2. ledighedsdag.
I forbindelse med arbejdet i G-dagsudvalget blev det fra  

 (amts)kommunal side anført, at aktivering i henhold til lov om en  

 aktiv arbejdsmarkedspolitik ikke tilsigter at fastansætte de aktiverede  

 i (amts)kommunerne.
Formålet med de forskellige love strider  

 således mod hinanden, for så vidt angår personer i  

 (amts)kommunal aktivering.
 Tilsvarende overvejelser gør sig også  

 gældende ved støttet arbejde i private virksomheder.
 Forslaget forventes at øge incitamentet til at  

 ansætte flere personer i støttet arbejde.
Til nr. 8 Som opfølgning på rapporten fra udvalget om  

 arbejdsgivernes betaling af dagpengegodtgørelse for 1. og 2.  

 ledighedsdag foreslås det, at fristen for rettidig betaling af  

 dagpengegodtgørelse fastsættes til snarest muligt, dog senest  

 ved virksomhedens 2. lønudbetaling efter medlemmets  

 arbejdsophør, hjemsendelse mv.
 Efter de gældende regler i § 84, stk. 7,  

 skal udbetalingen ske sammen med seneste lønudbetaling.
Det har været anført, at nogle arbejdsgivere  

 har svært ved at overholde fristen for rettidig betaling af  

 dagpengegodtgørelse, fx fordi de lønadministrative systemer har  

 svært ved at håndtere en udbetaling med meget kort varsel.  

 Betaling sker ofte sent, fordi arbejdsgiverne først bliver  

 opmærksomme på betalingsforpligtelsen, efter at medlemmet er  

 fratrådt.
En anden årsag kan være, at en ønsket  

 erklæring på tro og love om påbegyndt beskæftigelse,  

 sygdom eller ferie, som medlemmet skal aflevere, forsinker udbetalingen.
 Det foreslås derfor videre, at der indføres  

 en frist på 14 dage for såvel arbejdsgiverens anmodning om som  

 medlemmets afgivelse af en tro og love erklæring.
 Der er ikke fastsat nogen frist for aflevering af  

 erklæringen efter de gældende regler.
 Baggrunden for fristen for arbejdsgiverens anmodning om  

 afgivelse af en tro og love erklæring er, at arbejdsgiveren ellers  

 ville kunne trække udbetalingen unødigt langt ved først  

 at anmode om erklæringen fx dagen før 2. lønudbetaling.  

 Hvis arbejdsgiveren ikke har anmodet om erklæringen inden 14 dage fra  

 arbejdsophøret, hjemsendelsen mv., bortfalder arbejdsgiverens ret til  

 at afkræve medlemmet en erklæring.
Baggrunden for fristen for medlemmets afgivelse af en tro  

 og love erklæring er, at det har været anført, at der er  

 problemer med medlemmernes sene afleveringer af tro og love  

 erklæringer.
Det foreslås derfor samtidig, at der indføres  

 en regel om, at medlemmets ret til dagpengegodtgørelse fra  

 arbejdsgiveren bortfalder, hvis medlemmet ikke afgiver erklæringen  

 inden fristens udløb.
Det skal understreges, at medlemmet fortsat kun skal  

 afgive erklæringen på tro og love, hvis arbejdsgiveren anmoder om  

 en erklæring.
Anmodningen skal fremsættes i forbindelse med  

 afskedigelsen, hjemsendelsen mv., og ikke fx ved ansættelsen.
Til nr. 9 Det foreslås at udvide direktørens  

 bemyndigelse til at omfatte bestemmelserne i § 84, stk. 1-5.  

 Direktøren kan herunder fastsætte regler om, at  

 dagpengegodtgørelsen kan bortfalde i særlige tilfælde ud  

 over de i stk. 3 nævnte.
Herefter vil der også kunne  

 fastsættes regler om, at dagpengegodtgørelsen kan bortfalde ved  

 tidsbegrænsede ansættelser af en vis varighed, jf. gældende  

 § 84, stk. 6.
Til nr. 10 Det foreslås at ændre reglen i § 90 a,  

 stk. 2, 1. og 2. pkt., om pligten til at påføre oplysninger  

 på lønsedlen om dagpengegodtgørelse for 1. og 2.  

 ledighedsdag således, at pligten først indtræder på  

 det tidspunkt, hvor der første gang i et kalenderår reelt sker  

 udbetaling af dagpengegodtgørelse til medlemmet.
Der vil efter dette  

 tidspunkt være pligt til at påføre lønsedlen  

 oplysninger om udbetaling af dagpengegodtgørelse i resten af  

 kalenderåret.
 Forslaget er en opfølgning på rapporten fra  

 udvalget om arbejdsgivernes betaling af dagpengegodtgørelse for 1. og  

 2. ledighedsdag.
 Det vil være valgfrit for arbejdsgiveren, om denne  

 vil begrænse oplysningerne som foreslået, eller om arbejdsgiveren  

 vil fastholde omfanget af de nuværende oplysninger.
Efter gældende § 90 a, stk. 2, har  

 arbejdsgiveren pligt til på hver lønseddel at oplyse, om der i  

 perioden er udbetalt dagpengegodtgørelse til medlemmet.
Det skal  

 endvidere fremgå af lønsedlen, hvor mange gange arbejdsgiveren  

 har udbetalt dagpengegodtgørelse i kalenderåret.
Det er under arbejdet i udvalget om  

 dagpengegodtgørelse blevet gjort gældende, at oplysningspligten,  

 som var ment som en påmindelse til arbejdsgiveren, ikke har haft den  

 ønskede effekt, og at oplysningspligten anses for at være en  

 unødvendig administrativ byrde for de arbejdsgivere, der ikke har  

 ansatte, som er omfattet af reglerne om dagpengegodtgørelse.
Der er i  

 den forbindelse henvist til, at kun ca. 5 pct. af den samlede arbejdsstyrke  

 var berettiget til en godtgørelse i 1996.
 I de tilfælde, hvor medlemmet bliver ledig som  

 følge af afskedigelse, hjemsendelse mv., og arbejdsgiveren ikke  

 udbetaler dagpengegodtgørelse for 1. og 2. ledighedsdag eller  

 udbetaler halve dagpengegodtgørelser, skal arbejdsgiveren fortsat  

 skriftligt oplyse medlemmet om grunden hertil, jf. § 90 a, stk. 2,  

 3. pkt.
Til nr. 11 Som følge af forslaget om en lempeligere  

 oplysningspligt for arbejdsgiverne til at påføre  

 lønsedlen oplysninger om udbetaling af dagpengegodtgørelse, jf.  

 forslagets § 1, nr. 10, foreslås det at ophæve  

 direktørens adgang til at fastsætte regler om, at denne pligt  

 kan bortfalde i særlige tilfælde.
Bestemmelsen har ikke  

 været udmøntet.
Til § 2 Det foreslås, at loven træder i kraft den 3.  

 januar 2000. Forslaget vil få virkning for ophør med drift af  

 selvstændig virksomhed, og afskedigelse, hjemsendelse mv., fra og med  

 den 3. januar 2000. Herved sikres, at de ændrede regler får  

 virkning fra og med den første hele uge i 2000.
+++bilag+++Bilag Lovforslaget sammenholdt med gældende lov Gældende formulering Lovforslaget § 57. Dagpenge kan kun udbetales til et medlem, som er ledigt,  

 jf. dog kapitel 11 b og afsnit III a.
Dagpenge kan ikke udbetales for  

 ledighedsperioder, hvor medlemmet er berettiget til en  

 dagpengegodtgørelse fra arbejdsgiveren, jf. § 84, medmindre andet  

 følger af regler fastsat af direktøren for  

 Arbejdsløshedsforsikringen i medfør af § 84,  

 stk. 9.
 Stk. 2. --- 6.
 1. I § 57, stk. 1, 2. pkt., ændres  

 »§ 84, stk. 9« til: »§ 84, stk. 7«.
 § 63.
 Stk. 1. --- 2.
 Stk. 3. Bestemmelsen i stk. 1, nr. 2, finder ikke anvendelse  

 ved ophør af selvstændig virksomhed, jf. § 57, stk. 3.  

 I disse tilfælde udbetales dagpenge ikke for den første uge  

 efter ophøret.
 Stk. 4. --- 5.
 2. I § 63, stk. 3, 2. pkt., ændres  

 »den første uge« til: »de første fire uger«.
§ 84. Til et medlem betaler arbejdsgiveren ved afskedigelse,  

 hjemsendelse, ophør af opgave- og tidsbestemt akkord og lignende  

 dagpengegodtgørelse for 1. og 2. ledighedsdag.  

 Dagpengegodtgørelsen udgør pr. dag et beløb svarende til  

 6,6/37 af det højeste dagpengebeløb for en uge, jf. § 47,  

 stk. 1, afrundet til nærmeste hele kronebeløb.
Ved ledighed  

 på 4 timer eller derunder betaler arbejdsgiveren en  

 dagpengegodtgørelse svarende til halvdelen af det i 2. punktum  

 omhandlede beløb.
Ved ledighed på over 4 timer betaler  

 arbejdsgiveren fuld dagpengegodtgørelse.
 3. I § 84, stk. 1, 2. pkt., ændres »6,6/37«  

 til: »7,4/37«.
Stk. 2. --- Stk. 3. Arbejdsgiverens forpligtelse til at udbetale  

 dagpengegodtgørelse bortfalder, 1)	hvis det godtgøres, at beskæftigelse påbegyndes  

 den efterfølgende arbejdsdag, eller der modtages sygedagpenge eller  

 afholdes ferie i tilslutning til arbejdsophøret, 2)	hvis afskedigelsen væsentligst kan tilregnes medlemmet,  

 eller 4. I §84, stk. 3, nr. 2, udgår: »eller«.
 5. §84, stk. 3, nr. 3, affattes således:
 3)	hvis arbejdsophøret skyldes strejke eller lockout på  

 virksomheden.
Stk. 4. - - - »3)	hvis arbejdsophøret skyldes strejke eller lockout på  

 virksomheden, eller hvis arbejdsophøret er nødvendiggjort af  

 strejke eller lock-out på anden virksomhed, eller«.
 6. I § 84, stk. 3, indsættes efter nr. 3 som  

 nyt nummer:
 »4)	hvis medlemmet har været i beskæftigelse, hvortil der  

 ydes offentligt tilskud til lønnen i henhold til lov om en aktiv  

 arbejdsmarkedspolitik.«.
 Stk. 5. Arbejdsministeren kan i helt særlige  

 tilfælde fastsætte regler om, at bestemmelsen om  

 dagpengegodtgørelse midlertidigt bortfalder ved arbejdskonflikter af  

 større omfang.
 Stk. 6. Arbejdsministeren kan fastsætte regler om, at  

 dagpengegodtgørelsen kan bortfalde ved tidsbegrænsede  

 ansættelser af en vis længere varighed.
 7. § 84, stk. 5-6, ophæves.
 Stk. 7-9 bliver herefter stk. 5-7.
 8. § 84, stk. 7, der bliver stk. 5, affattes  

 således:
Stk. 7. Dagpengegodtgørelsen udbetales sammen med  

 seneste lønudbetaling.
Medlemmet har efter anmodning fra  

 arbejdsgiveren pligt til at afgive erklæring på tro og love om  

 kravet i stk. 3, nr. 1.
Stk. 8. --- »Stk. 5. Dagpengegodtgørelsen udbetales snarest muligt,  

 dog senest ved virksomhedens 2. lønudbetaling efter medlemmets  

 arbejdsophør, hjemsendelse mv., eller efter medlemmets afgivelse af en  

 erklæring på tro og love om kravet i stk. 3, nr. 1.  

 Arbejdsgiveren kan senest 14 dage efter medlemmets afskedigelse, hjemsendelse  

 mv., anmode medlemmet om at afgive en erklæring efter 1. pkt.  

 Medlemmets ret til dagpengegodtgørelse bortfalder, hvis  

 erklæringen på tro og love ikke er afgivet til arbejdsgiveren  

 senest 14 dage efter arbejdsgiverens anmodning.«.
 Stk. 9. Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet regler om anvendelse af bestemmelserne i  

 stk. 1-3 og kan herunder fastsætte regler om, at  

 dagpengegodtgørelsen kan bortfalde i særlige tilfælde ud  

 over de i stk. 3 nævnte.
 9. I § 84, stk. 9, der bliver stk. 7,  

 ændres »stk. 1-3« til: »stk. 1-5«.
§ 90 a Stk. 1. --- Stk. 2. En arbejdsgiver har pligt til på hver  

 lønseddel at oplyse, om der i perioden er udbetalt  

 dagpengegodtgørelse for 1. og 2. ledighedsdag til medlemmet.
Det skal  

 endvidere fremgå af lønsedlen, hvor mange gange arbejdsgiveren  

 har udbetalt dagpengegodtgørelse i kalenderåret.
Hvis der ikke  

 er udbetalt dagpengegodtgørelse, jf. § 84, skal arbejdsgiveren  

 skriftligt oplyse om grunden hertil.
 10. § 90 a, stk. 2, 1. og 2. pkt., affattes  

 således:
»En arbejdsgiver har pligt til at påføre  

 lønsedlen oplysninger om udbetaling af dagpengegodtgørelse for  

 1. og 2. ledighedsdag fra det tidspunkt, hvor der første gang i et  

 kalenderår foretages udbetaling til medlemmet.
Det skal herefter  

 fremgå af lønsedlen, hvor mange gange arbejdsgiveren har  

 udbetalt dagpengegodtgørelse i kalenderåret.«.
 Stk. 3. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte nærmere regler om  

 bestemmelserne i stk. 1 og 2 og kan herunder fastsætte regler om,  

 at pligten i stk. 2, 1. og 2. pkt., kan bortfalde i særlige  

 tilfælde.
 11. I § 90 a, stk. 3, udgår: »og kan  

 herunder fastsætte regler om, at pligten i stk. 2, 1. og 2. pkt.,  

 kan bortfalde i særlige tilfælde«.
§ 100. Arbejdsmarkedets Ankenævn behandler konkrete  

 klagesager i det omfang, det er fastsat i lovgivningen.
Ankenævnet  

 behandler tvivlsspørgsmål om dagpengegodtgørelse, jf.  

 § 84, stk. 8.
 Stk. 2. --- 4.
 Stk. 5. Ved behandling af tvivlsspørgsmål, jf.  

 § 84, stk. 8, deltager foruden formanden de i stk. 2, nr. 2 og  

 3, nævnte medlemmer.
 Stk. 6. --- 10.
 12. I § 100, stk. 1, 2. pkt., og stk. 5,  

 ændres »§ 84, stk. 8« til: »§ 84, stk. 6«.
