Skriftlig fremsættelse (24. februar 2005) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
Forslag til lov om  

 erhvervsfremme (Lovforslag nr.
L 47).
Lovforslaget er en del af den lovgivningsmæssige gennemførelse  

 af kommunalreformen.
Forslag til lov om erhvervsfremme samler den  

 eksisterende  

 erhvervsfremmelov samt lov om kommuners og amtskommuners deltagelse i  

 erhvervsudviklingsaktiviteter, der dermed ophæves.
Lovforslaget regulerer statens, regionernes og kommunernes  

 fremtidige deltagelse i erhvervsudviklingsaktiviteter.
Formålet med  

 lovforslaget er at skabe et stærkt og sammenhængende grundlag for  

 erhvervsudviklingen og skabe vækst i alle dele af landet.
Regioner  regionale  

 vækstfora Den centrale nyskabelse i lovforslaget er etableringen af  

 regionale vækstfora, som skal være omdrejningspunktet for den regionale  

 erhvervsudvikling.
De regionale vækstfora er et partnerskab mellem  

 erhvervsliv,  

 regionale og lokale offentlige myndigheder, viden- og  

 uddannelsesinstitutioner  

 samt arbejdsmarkedets parter.
Den regionale erhvervsudvikling vil således  

 blive  

 fastlagt i et samspil mellem de aktører, der på nærmeste hold kender de  

 lokale  

 forhold og virksomhedernes udfordringer.
 Regionsrådene nedsætter som udgangspunkt et eller to vækstfora  

 per region og stiller sekretariatsbistand til rådighed for vækstforaene.
 Vækstforaene består af 20 medlemmer, herunder 3 fra  

 regionsrådet, 6 fra kommunerne, 6 fra erhvervslivet, 3 fra viden- og  

 uddannelsesinstitutioner og 2 fra lønmodtager- og arbejdsgiverorganisationer.
Vækstforaene får tre hovedopgaver.
For det første skal de  

 kortlægge kvaliteten af de regionale og lokale vækstvilkår og følge  

 udviklingen  

 heraf.
På den baggrund skal vækstforaene for det andet udarbejde en strategi  

 for  

 udviklingen af de regionale vækstvilkår.
Erhvervsudviklingsstrategien udgør  

 en  

 del af grundlaget for regionernes udviklingsplaner.
For det tredje skal  

 vækstforaene udvikle og prioritere konkrete initiativer, der kan forbedre  

 vækstvilkårene i regionen.
Til at finansiere de konkrete initiativer får vækstforaene  

 stillet midler til rådighed fra henholdsvis de regionale udviklingsmidler og  

 strukturfondsmidlerne, dvs.
Regionalfonden og Socialfonden.
Vækstforaene  

 indstiller til regionsrådet om anvendelsen af regionens udviklingsmidler til  

 erhvervsformål og til staten om anvendelsen af EUs strukturfondsmidler.
Kommuner Kommunerne får ansvaret for at tilbyde erhvervsservice til  

 iværksættere og virksomheder, hvor nærheden og den daglige kontakt til  

 brugerne  

 er i højsædet.
Herudover får kommunerne samme muligheder for at deltage i  

 erhvervsudviklingsaktiviteter som hidtil, ligesom de deltager i vækstforaene.
Staten Staten varetager den overordnede vækstpolitik og etablerer  

 Danmarks Vækstråd, der erstatter Danmarks Erhvervsråd.
Vækstrådet får tre  

 hovedopgaver.
For det første skal Vækstrådet rådgive økonomi- og  

 erhvervsministeren om vækstpolitikken og regional erhvervsudvikling.
For det  

 andet skal Vækstrådet iværksætte erhvervsudviklingsaktiviteter, der er  

 prioriteret i den nationale vækstpolitik.
Og for det tredje skal Vækstrådet  

 skabe sammenhæng mellem anvendelsen af EUs strukturfondsmidler, den  

 nationale  

 vækstpolitik og de regionale erhvervsudviklingsstrategier.
 Staten står desuden for administration og udbetaling af  

 regional- og socialfondsmidler.
Lovforslaget er udgiftsneutralt, idet pengene følger opgaverne,  

 der placeres i henholdsvis stat, regioner og kommuner.
Forslaget skønnes ikke  

 at have økonomiske eller administrative konsekvenser for erhvervslivet.  

 Eventuelle miljømæssige konsekvenser vurderes at være positive.
Forslaget anmeldes til EU-Kommissionen efter reglerne om  

 statsstøtte, idet forslaget rummer mulighed for, at økonomi- og  

 erhvervsministeren yder økonomisk bistand til virksomheder.
Forslaget  

 indeholder  

 ikke øvrige EU-retlige aspekter.
Det foreslås, at økonomi- og erhvervsministeren bemyndiges til  

 at sætte loven i kraft ved en administrativ bekendtgørelse.
For at kunne  

 deltage i forberedelsen af den kommende strukturfondsperiode, der begynder 1.  

 januar 2007, foreslås det at nedsætte Danmarks Vækstråd per 1. april 2006.  

 Ligeledes foreslås det, at de regionale forberedelsesudvalg nedsætter de  

 regionale vækstfora 1. april 2006.
 Med disse bemærkninger, og idet jeg i øvrigt henviser til  

 bemærkningerne i lovforslaget, skal jeg anbefale forslaget til Folketingets  

 velvillige behandling.
