 I en hertil indsendt skrivelse har De som advokat for Dansk  

 Automatbrancheforening forespurgt, om de i § 8, stk. 3, i  

 justistsministeriets cirkulære af 30. april 1964 om forlystelser på  

 offentlige forlystelsessteder, ved markeder, dyrskuer og lign. indeholdte  

 betingelser for i almindelighed at få tilladelse til opstilling af  

 spilleautomater med gevinstudbetaling også gælder for kuglespil uden  

 gevinstudbetaling.
 I anledning heraf skal man efter brevveksling med foreningen af  

 politimestre i Danmark og politidirektøren i København meddele, at  

 forespørgslen efter justitsministeriets mening må besvares benægtende.
