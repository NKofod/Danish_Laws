 Lønindkomst erhvervet ved tjeneste om bord på et dansk skib, der er  

 registreret i Dansk Internationalt Skibsregister, jf.
 ligningslovens § 33 C, anses ikke som indkomst i land i relation til  

 sømandsskatteloven §§ 5 og 6 c, hvorefter fradragsberettigede udgifter, der  

 ikke kan rummes i indtægter i land, kan overføres som særligt fradrag i  

 sømandsindkomsten og sømandsskatten.
 Statsskattedirektoratet har i skrivelse af 28. september 1988 (journal nr.  

 340/427-69) spurgt, om indkomst, der er omfattet af ligningslovens § 33 C,  

 anses som indkomst i land i relation til bestemmelserne i sømandsskattelovens  

 §§ 5 og 6 c.
 Statsskattedirektoratet har herved henvist til, at efter reglerne i  

 sømandsskattelovens §§ 5 og 6 c kan fradragsberettigede udgifter, der ikke  

 kan rummes i indtægter i land, overføres som særligt fradrag i  

 sømandsindkomsten og sømandsskatten.
 Direktoratet har videre henvist til, at for indkomståret 1988 vil de  

 fleste sømænd have både sømandsindkomst, der beskattes efter reglerne i  

 sømandsskatteloven, og indkomst erhvervet om bord på skib i Dansk  

 Internationalt Skibsregister, der er omfattet af ligningslovens § 33 C.
 Foranlediget heraf skal man meddele, at indkomst, der er omfattet af  

 ligningslovens § 33 C, ikke anses som indkomst i land i relation til  

 bestemmelserne i sømandsskattelovens §§ 5 og 6 c.
 (* 1) Afgørelsen er offentliggjort i SKAT 1988, nr. 11, side 696.
