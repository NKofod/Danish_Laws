(Til alle frie grundskoler) Hermed udsendes Undervisningsministeriets cirkulære af 11. december 1989  

 om indgåelse af lokalaftaler ved frie grundskoler om vederlag for særlige  

 arbejdsopgaver (tilsyn m.v.).
 Der er den 11. september 1987 mellem Finansministeriet og Lærernes  

 Centralorganisation indgået aftale om indgåelse af lokalaftaler mellem en  

 kommune og Danmarks Lærerforening (den lokale kreds) om vederlag for særlige  

 arbejdsopgaver (tilsyn m.v.).
 Denne aftale anvendes tilsvarende i friskoler, private grundskoler,  

 private gymnasier med grundskoleafdeling samt private grundskolerkurser med  

 de ændringer, der følger af disse skolers særlige forhold.
 Ordningen bygger på følgende hovedprincipper:
 - Bestående opgaver og de dertil knyttede vederlag videreføres.
 - Nye opgaver etableres efter skolens styrelses beslutning.
- Vederlag for nye opgaver fastsættes ved lokalaftale mellem skolens styrelse og repræsentanten for Frie Grundskolers Lærerforening.
- Ændringer i vederlæggelsen af etablerede tilsyn fastsættes ligeledes ved lokalaftale mellem ovennævnte parter.
Reglerne træder i stedet for de hidtidige regler om honorarer, som fremgår  

 af Finansministeriets cirkulærer af 8. januar og 4. juli 1974 og Kommunernes  

 Landsforenings cirkulære af 20. december 1970 samt af §§ 10-12 i  

 Undervisningsministeriets cirkulære af 8. april 1967 om aflønning af  

 skolebibliotekarer i folkeskolen, jf.
Frie Grundskolers Fællesråds vejledning  

 om lønforhold.
Bemærkninger til de enkelte bestemmelser Ordningens omfang Til §§ 1 og 2. Ved tilsyn med faglokaler, samlinger, materialer og udstyr  

 forstås tilsyn med f.eks. fysik- og kemisamlinger, naturfaglige samlinger,  

 AV-midler, formningsmaterialer, dataudstyr samt vedligeholdelse og slibning  

 af sløjdværktøj.
 Følgende arbejdsopgaver og ydelser er ikke omfattet:
 - vederlag for arbejdsopgaver i forbindelse med forsøg, som etableres  

 efter bestemmelserne i folkeskolelovens § 18 (forsøgsvirksomhed og pædagogisk  

 udviklingsarbejde).
 - Tillæg for skemalagte undervisningstimer.
 - Reduktioner, der ydes i henhold til tjenstetidscirkulæret.
 - Ydelser efter reglerne i cirkulære af 8. december 1989 om lokal pulje  

 til øget fleksibilitet i lønfastsættelsen for ledere, lærere og  

 børnehaveklasseledere ved frie grundskoler.
 Fastlæggelse af særlige arbejdsopgaver m.v.
Til § 8. Skolens styrelse er ikke forpligtet til at etablere de i § 1  

 nævnte særlige arbejdsopgaver, men hvis sådanne opgaver etableres eller er  

 etableret, er de omfattet af cirkulæret.
Det medfører, at der skal ydes et  

 vederlag til den/de lærer(e), som varetager den særlige arbejdsopgave, og at  

 vederlagets størrelse fastsættes ved aftale mellem skolens styrelse og  

 repræsentanten for Frie Grundskolers Lærerforening.
Overgang til den ny ordning Til § 10. De eksisterende ordninger overgår uændret til det ny system.  

 Puljen vil ved indførelsen af den ny ordning svare til de udgifter, skolen  

 har ved videreførelsen af de honorerede særlige arbejdsopgaver.
 Til § 11. Når de gældende ordninger er registreret og omregnet, og den  

 samlede pulje er opgjort, er forarbejdet til den første lokalaftale  

 (registreringsaftalen) mellem skolens styrelse og repræsentanten for Frie  

 Grundskolers Lærerforening afsluttet.
 Når den første lokalaftale (registreringsaftalen) er indgået, gælder de  

 hidtidige regler ikke længere.
 Registreringsaftalen gælder indtil ny aftale indgås mellem skolens  

 styrelse og repræsentanten for Frie Grundskolers Lærerforening.
På de skoler, hvor der ikke er valgt en repræsentant for Frie Grundskolers  

 Lærerforening, forhandler en repræsentant for lærerne eller lærerne i  

 fællesskab med skolens styrelse.
Forhandlingsresultatet sendes til Frie  

 Grundskolers Fællesråd, og det skal tiltrædes af fællesrådet og Frie  

 Grundskolers Lærerforening, før lokalaftalen anses for at være indgået.
Ændring af lokalaftale Til § 12. Etablerer skolens styrelse en ny særlig arbejdsopgave, kan der  

 til enhver tid optages forhandling om vederlaget for denne uden forudgående  

 opsigelse af lokalaftalen.
 Hvis der ved lokal forhandling ikke kan opnås enighed gælder følgende:
- Kan der ikke opnås enighed om omprioriteringer inden for skolens pulje,  

 videreføres vederlagene og arbejdsopgaverne, som de er fastsat i den gældende lokalaftale.
- Kan der ikke opnås enighed om størrelsen af vederlaget for en ny særlig  

 arbejdsopgave i tilfælde, hvor der er en kollektiv forpligtelse til at  

 varetage det arbejdsområde, som arbejdsopgaven vedrører, udføres denne  

 fortsat kollektivt uden vederlag.
I andre tilfælde er det op til skolens  

 styrelse at afgøre, hvorvidt arbejdet skal udføres og i givet fald, hvem der  

 skal udføre arbejdet i nødvendigt omfang.
- Ønsker en af parterne, at en vederlagsordning skal afskaffes, kan dette  

 ske efter opsigelse af dette punkt i lokalaftalen med 6 måneders varsel til  

 udgangen af et skoleår.
Ophører den vederlagte opgave på denne måde,  

 varetages den herefter efter tjenestetidsreglerne i det omfang, den er  

 omfattet af disse.
 - Der er endvidere mulighed for, at parterne kan aftale at overføre  

 maksimalt 2/3 af skolens pulje til øget fleksibilitet i lønfastsættelsen til  

 puljen til vederlag for særlige arbejdsopgaver, ligesom parterne kan aftale  

 at overføre midler fra vederlagpuljen til førstnævnte pulje.
Det enkelte hverv Opsigelse af en særlig arbejdsopgave over for den enkelte lærer sker  

 særskilt og skriftligt med et varsel på 3 måneder til en måneds udgang.
En  

 opsigelse af lokalaftalen betragtes ikke som en opsigelse over for den/de  

 lærer(e), der varetager de berørte særlige arbejdsopgaver.
 Hvis det f.eks. mellem en skoles styrelse og repræsentanten for Frie  

 Grundskolers Lærerforening aftales, at vederlaget for en konkret  

 tilsynsopgave nedsættes, skal vederlaget opsiges over for den/de lærer(e),  

 som får betaling herfor.
 Skolens styrelse kan endvidere opsige varetagelsen af en særlig  

 arbejdsopgave over for en lærer, hvis skolens styrelse finder, at den  

 pågældende ikke længere bør varetage opgaven.
 Anmodningen fra en lærer om fritagelse for en vederlagt særlig  

 arbejdsopgave bør normalt fremsættes skriftligt og med et varsel på 3 måneder  

 til en måneds udgang.
Orientering af Undervisningsministeriet For at Undervisningsministeriet, Finansministeriet og Lærernes  

 Centralorganisation kan følge den ny ordning, er det nødvendigt, at den  

 enkelte skole en gang årligt inden 1. oktober sender en indberetning til Frie  

 Grundskolers Fællesråd.
Indberetningen skal være underskrevet af  

 repræsentanter for både skolens styrelse og lærerne, og den skal rumme en  

 redegørelse for, hvor mange enheder skolens pulje indeholder pr. 1. september  

 for det pågældende skoleår.
Fællesrådet skal snarest derefter sende en samlet  

 opgørelse til Undervisningsministeriet.
 P. m. v.
 e. b.
