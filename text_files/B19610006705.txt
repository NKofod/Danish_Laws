 I medfør af § 31, stk. 1, i lov nr. 247 af 10. juni 1960 om brandvæsenet i  

 købstæderne og på landet fastsættes herved følgende:
 § 1.  Skorstene, der kun sjældent benyttes, renses 1  

 gang årlig.
 § 2.  Skorstene, der afleder røgen fra almindelige,  

 jævnligt benyttede ildsteder, renses efter følgende regler:
 1. Skorstene, hvis lysning har et mindste tværmål (*  

 1) på under 24 cm (* 2) renses 3 gange årlig.
2. Skorstene med en lysning med et mindste tværmål på  

 24 cm og derover renses 2 gange årlig.
Er der tilsluttet skorstenen 5 eller  

 flere almindelige ildsteder, såsom kakkelovne, vaskekedler, kaminer o.lign.,  

 eller centraliserede ildsteder med en samlet hedeflade på over 4 kvm, renses  

 den 3 gange årlig.
Er der sluttet over 10 almindelige ildsteder til  

 skorstenen, skal den renses hver anden måned i brugstiden, dog mindst 2 gange  

 årlig.
§ 3.  Skorstene, der afleder røgen fra større  

 centraliserede ildsteder med en samlet hedeflade på over 8 og indtil 20 kvm  

 eller fra bageovne, restaurationskomfurer, industrielle ovne o.lign. med  

 tilsvarende varmeydelse eller brændselsforbrug, renses hver anden måned i  

 brugstiden, dog mindst 2 gange årlig.
Denne regel gælder tillige for  

 skorstene, der afleder røgen fra røgeovne.
 § 4.  Skorstene, der afleder røgen fra store  

 centraliserede ildsteder med en samlet hedeflade på over 20 kvm eller fra  

 store bageovne, restaurationskomfurer, industrielle ovne o.lign. med  

 tilsvarende varmeydelse eller brændselsforbrug, renses hver måned i  

 brugstiden, dog mindst 4 gange årlig.
 § 5.  Fritstående fabriksskorstene, dampskorstene  

 o.lign. er fritaget for rensning.
§ 6.  Røgrør og røgkanaler fra centraliserede  

 ildsteder med en samlet hedeflade på over 2 kvm renses samtidig med og lige  

 så ofte som skorstenen.
Det samme gælder bageovne, restaurationskomfurer,  

 industrielle ovne o.lign. med tilsvarende varmeydelse eller brændselsforbrug  

 samt de i § 3 nævnte røgeovne.
 § 7.  Hvis røgrøret fra et ildsted er tilsluttet  

 skorstenen på en sådan måde, at soden ved skorstensrensningen falder ned i  

 selve ildstedet, renses såvel dette som røgrøret samtidig med og lige så ofte  

 som skorstenen.
§ 8.  Såfremt der ved skorstensrensning konstateres en  

 unormalt stærk sodbelægning, skal rensningsantallet forøges i det omfang,  

 skorstenfejermesteren anser for påkrævet.
Såfremt ejeren eller brugeren ikke  

 er enig heri, skal skorstensfejermesteren forelægge spørgmålet for  

 brandmyndigheden (* 3), der træffer afgørelse om antallet af rensninger.
 Stk. 2.  Hvis ejeren eller brugeren ved ændring eller  

 justering af fyringsanlægget eller ved benyttelse af mindre sodende brændsel  

 drager omsorg for, at sodbelægningen reduceres til det for skorstene af  

 vedkommende art normalt forekommende, nedsættes rensningsantallet til det  

 almindeligt foreskrevne.
 § 9.  Uoverensstemmelser mellem ejeren eller brugeren  

 og skorstenfejermesteren om antallet af rensninger kan forelægges  

 brandmyndigheden til afgørelse.
 § 10.  Skorstensfejermesteren er pligtig at foretage  

 hyppigere rensning end foran foreskrevet, når han bliver anmodet herom af  

 ejeren eller brugeren.
§ 11.  Overtrædelse af bekendtgørelsen straffes med  

 bøde.
Bekendtgørelse nr. 301 af 26. sept. 1933 om visse skorstenes fritagelse  

 for rensning ophæves.
 § 12.  Bekendtgørelsen træder i kraft den 1. april  

 1961.
 Justitsministeriet, den 27. marts 1961.
 Hans Hækkerup.
 / Ehrenreich.
 (* 1) For rektangulære rør: Bredden (korteste sidelinje) og for cirkulære  

 rør: Diameteren.
 (* 2) 24 cm svarer til 1/1 stens lysning.
 (* 3) Brandmyndigheden er i købstæderne brandkommissionen og i  

 sognekommuner politimesteren.
