Nr LSF 247 Forslag til Lov om offentlige besparelser på udlændinge Fremsat af Glistrup (FP) Aage Brusgaard (FP) Mogens Elvensø (FP) Annette  

 Just (FP) Jane Oksen (FP) den 24. maj 1989 Justitsministeren udviser personer uden dansk indfødsret, såfremt den husstand, hvortil de hører, belaster de danske offentlige kasser i væsentligt omfang, medmindre sådan udvisning uomtvisteligt strider mod juridisk bindende folkeretlige forpligtelser.
Bemærkninger til lovforslaget Almindelige bemærkninger Efter 29 års Folketings-frådseri med offentlige udgifter er Danmarks  

 situation nu så katastrofal, at lovgivningen på næsten alle samfundsområder  

 må udformes efter, hvordan det offentlige sparer udgifter.
 Der skal nemlig nås to mål samtidig:
a.
Den opståede statsgæld - over 400 mia. kr. - skal afvikles med renter  

 og renters rente, og b. skatteplyndringen skal lettes drastisk.
Det sker alene ved at nedsætte  

 de offentlige udgifter tilsvarende.
 På grund af gældende skatte- og restriktionsåg eksporterer vi i stadigt  

 stigende tempo vore egne visionære hjerner (især unge og/eller dynamiske),  

 som skulle øge den danske velstand, mens mere og mere af provenuet af de  

 ubærlige skatteplyndringer kastes bort til den stadigt stigende import af  

 bekvemmelighedsflygtninge, der ankommer frit og ofte med rutefly, blandt  

 andet fra den muhamedanske verden, hvis kultur er os så fjern (se bilag 12).  

 Som specificeret i bilag 1 var udgiften i 1988 ca. 13 mia. kr., og den stiger  

 hvert år (p.t. med mellem 1 og 2 mia. kr. om året).
Fremskridtspartiets fremmedpolitik dirigeres af disse finanspolitiske  

 nødvendigheder.
Ophavsmænd til nærværende lovforslag er derfor ikke de  

 forslagsstillende fremskridtsfolk, men derimod de gammelpartier, som i mere  

 end et kvart århundrede har ført stemmekøbspolitik ved at forøge de  

 offentlige udgifter langt ud over landets økonomiske formåen.
Når Danmark som følge deraf i stadigt stigende tempo synker dybere og  

 dybere i bankerot-afgrunden, må eet sparesynspunkt blandt mange være: De  

 stærkt beskårne offentlige udgifter, Danmark i de kommende år får råd til, må  

 først og fremmest reserveres til landets egne børn.
Denne  

 retfærdighedsgrundsætning stemmer med god international tradition om, at  

 fremmede ikke skal ligge værtslandets skattebetalere til byrde.
Når danske  

 har været i for eksempel Schweiz eller USA, har de måttet rejse hjem, når der  

 blev knapt med arbejde.
Fordi Schweiz og USA først og fremmest forbeholder  

 egne landsmænds førstefødselsret til egne arbejdspladser.
Det tilfældige udpluk fra folkeoceanerne af pakistanere, tyrkere,  

 marokkanere, jugoslavere osv., som er kommet til Danmark, har selvsagt ikke  

 noget rimelighedskrav på anderledes behandling.
De har fået deres - efter  

 deres hjemlige standarder - fyrstelige aflønning for det arbejde, de i sin  

 tid blev engageret til.
Men at de fik den danske lillefinger, berettiger dem  

 selvsagt ikke til at gribe hele den danske hånd og blive siddende ved det  

 danske spisebord generationer frem i tiden, uanset at forholdene har ændret  

 sig.
Det er forloren selvgladhed, når samfundets »pæne« støtter  

 siger, at Danmark har råd til at betale til de helt fremmede, men at  

 danskerne ikke som enkeltpersoner af egen pengepung frivilligt skal  

 dokumentere redebon økonomisk gavmildhed.
Folketingsflertallet udsender for  

 andre folks penge invitationer til, at tusinder og atter tusinder for en helt  

 tidsubegrænset fremtid kan prinse sig som gratister, der bruger løs af det  

 danske produktionsresultat og af, hvad vi låner i udlandet.
Denne politik fra  

 den sammensvejsede blok af landets andre partier er en af de stærkeste  

 enkeltfaktorer, som truer med økonomisk at nedslide Danmark til en af det 21.  

 århundredes fattiggårde.
Naturligvis kan Danmark ikke med fornuft være sig selv nok i verden af i  

 dag.
Endsige i verden af i morgen.
Men under alle omstændigheder er de  

 internationale forbindelser så righoldige og varierede, at der ikke kan  

 fremføres nogen som helst vægtig argumentation mod nærværende lovforslag ud  

 fra, at dets vedtagelse skulle gøre Danmark til et lukket, degenererende  

 stagnationssamfund.
 Landets magthavere har imidlertid af egen bekvemmelighedstrang valgt at  

 forsimple fremmeddebatten sådan, at de katastrofetruende kendsgerninger  

 undertrykkes, mens magthaverne i stedet alene betjener sig af aldeles  

 ubeføjede skældsord om, at fremskridtsfolk skulle være befængte med racisme,  

 udlændingehad, hårdhjertethed, egoisme og umenneskelighed.
 For at få flest mulige med i en saglig debat skal det derfor med  

 syvtommersøm slås fast, at disse letbenetheder er helt ved siden af.  

 Fremskridtspartiet ønsker ved drøftelse af alle anliggender at sætte  

 sagligheden i højsædet med fuld fordomsfribåren respekt for hvem som helst -  

 Loke såvel som Thor - så debatten går på argumenternes styrke og ikke på,  

 hvem der fremfører argumenterne.
Heraf følger, at vi ikke respekterer noget som helst helligko-tabu, men  

 erkender livets realiteter.
Og her er der afgrunde til forskel mellem  

 folketingspolitik om, at Danmark skal huse for eksempel 50.000 svenskere,  

 tyskere og polakker og så Ninn-Hansens lov fra 1983 om, at nu begynder vi med  

 at lade 50.000 muhamedanere Hellig-Krig-belemre vort lille land.
 Bilag 2 er et af de få eksempler på et sobert debatindlæg fra den helt  

 dominerende Ninn-Hansenske danskhedsprisgivningsslattenhed.
Hvor mange der nu opholder sig i Danmark fra helt fremmede kulturkredse,  

 ved ingen.
Af forskellige årsager er registrering og statistikføring særdeles  

 mangelfuld på området.
Men enhver, der færdes rundt i det danske samfund, kan  

 umiddelbart se og høre, at tallet har været i eksplosiv stigning siden  

 1983-lovens gennemførelse.
For at undgå, at denne bliver en forbandelse for  

 de kommende danskergenerationer, må Folketinget derfor nu foretage en kraftig  

 opbremsning.
I den igangværende udvikling er nemlig indbygget stærk  

 acceleration hen imod, at danskhedens overlevelse i Danmark går tabt (jf.  

 nærmere bilag 4-12).
 Når Danmark er asylstat, skal det være, som vi gjorde det i perioden efter  

 5. maj 1945: Det offentliges opgave er alene at sørge for, at flygtningene  

 kan opretholde livet uden tortur eller mishandling på grund af deres race,  

 religion eller politiske overbevisning.
Vil enkelte danskere behandle dem bedre, må de selv af egen lomme  

 frivilligt betale for det.
Det kan aldrig være en opgave for de danske, der  

 ikke ønsker det, at blive tvunget til at betale herfor.
Det er helt vildt med  

 flygtningeintegrationsudgifterne, hvor man vil lære iranere m.fl. at tale  

 dansk, uanset at meningen vel er, at de efter kortere tid skal vende tilbage  

 til deres fædreland.
Dette må i al fald stå klart nu, da vi er kommet op på  

 det horrible tal af ca. 22.100 flygtninge (se justitsministerens svar af 29.  

 januar 1988, Folketingstidende 1987-88, 1. samling, forhandlingerne sp. 6248  

 f).
Over for hetzkampagnen om, at udlændinge tortureres, når de vender tilbage  

 til deres hjemland, bemærkes dels, at så kan de rejse andetstedshen, og dels,  

 at Danmark alligevel ikke kan hindre alverdens ondskab eller blot begrænse  

 den.
I øvrigt har justitsministeren for nylig oplyst, at der intet tilfælde  

 foreligger dokumenteret, »hvor hjemvendte asylansøgere er blevet udsat  

 for forfølgelse med baggrund i de forhold, der har foreligget for danske  

 myndigheder ved deres stillingtagen til asylansøgningen« (se  

 Folketingstidende 1987-88, 1. samling, forhandlingerne sp. 6247 f).
 Hvad lovforslagets økonomiske konsekvenser angår, bemærkes, at det rige  

 Vesttyskland ifølge lov af 28. november 1983 havde råd til at give en kontant  

 skrub-af-præmie til de fremmedarbejdere, som rejste hjem i de første 9  

 måneder af 1984. Fremskridtspartiet har tidligere været inde på at importere  

 tanken til Danmark (se forslag til folketingsbeslutning om økonomisk bidrag  

 til hjemsendelse af fremmedarbejdere og deres familier, B 44, jf.  

 Folketingstidende 1984-85, forhandlingerne sp. 3308-3325 og tillæg A sp.  

 1651-1654), men er på det mere fremrykkede sygdomsstadium, som den forarmede  

 danske statskasse nu er kommet ud i, af den formening, at tanken ikke i  

 øjeblikket kan komme på tale, og henviser i øvrigt herom til bilag 3. Men  

 selvfølgelig kan det blive nødvendigt for Justitsministeriet at købe en  

 togbillet for at undgå store fremtidsudgifter for offentlige kasser.
Bemærkninger til lovforslagets enkelte dele Udvisningskompetencen For at få ensartet praksis over hele landet skal det ikke være nogen  

 kommunal opgave at udtage dem, der skal udvises.
Den centralmyndighed, som  

 skal forvalte opgaven, skal være en minister, som direkte kan komme til at  

 stå skoleret i Folketinget og dets udvalg, hvis han for eksempel findes at  

 have set for flot på de offentlige udgifter.
Personkredsen Som kriterium for, om man er omfattet af loven, bruges, at vedkommende  

 ikke har dansk indfødsret.
Det giver en klar skillelinie, og i forhold til de  

 andre lande kan det jo også være (næsten) umuligt at blive af med folk, som  

 vi selv har givet indfødsret i Danmark.
Forslagsstillerne håber, at  

 folketingsflertallet i de kommende år vil blive mere tilbageholdende med at  

 tildele dansk statsborgerskab til mennesker, som må befrygtes at komme til at  

 tynge på de danske offentlige kasser, så landet må sørge dårligere for sine  

 egne borgere.
De samme penge kan jo ikke bruges to gange.
 Omvendt kan Danmark selvfølgelig have internationale forpligtelser, som  

 umuliggør udvisning af visse udlændinge (eksempelvis EF-regler, nordiske  

 samarbejdsaftaler og flygtningekonventionen).
Den nye udvisningsadgang er begrundet i selvforsvar for dansk økonomi.
Den  

 erstatter derfor ikke de i øvrigt bestående udvisningsmuligheder som  

 bistandslovens § 4 (bilag 13 og 14) og udlændingeloven, men supplerer dem.
Væsentlig skatteyderbelastning Ved vurderingen af det foreslåede væsentlighedskriterium, som er afgørende  

 for, om en given fremmedarbejderfamilie skal udvises eller ej, må der ses på  

 de offentlige kasser som helhed.
Det er selvsagt reelt ikke afgørende, om det  

 er socialvæsenets, Arbejdsministeriets konto, retsvæsenet,  

 undervisningssektoren, boligområdet eller en sjette eller syvende afdeling af  

 de betrængte skatteyderes kasse, som særlig drænes i det enkelte tilfælde (se  

 herved bilag 1 og 2).
Bilag Bilag 1: Skatteyderudgifter til de fremmede 1988.
 Bilag 2: Ekstraktafskrift af artikel i Fyns Stiftstidende den 24.  

 september 1984 vedrørende tilpasningsvanskeligheder for tyrkere m.fl.
 Bilag 3: Notat om vesttyske skrub-af-præmier.
 Bilag 4: Notits i Berlingske Tidende den 26. januar 1988 om antallet af  

 fremmede i Danmark.
 Bilag 5: Ekstrakt af artikel af Danmarks førende befolkningsteoretiker,  

 universitetsprofessor Poul Christian Matthiessen i Sparekasseforeningens blad  

 (november 1988) om forventet udvikling af antallet af tyrkere m.fl. i  

 Danmark.
 Bilag 6: Artikel i Jyllands-Posten den 5. juli 1988 (»Flere fremmede  

 til Danmark«).
 Bilag 7: Artikel i Jyllands-Posten den 1. oktober 1988 (»600 flere  

 flygtninge end sidste år«).
 Bilag 8: Professor Ole Hasselbalchs indlæg i Jyllands-Posten den 11.  

 februar 1989 og i Danskeren, december 1988 (ekstraktafskrift).
 Bilag 9: Eduardo Farahs bedømmelse af fremtidsudviklingen.
 Bilag 10: Ib Hoffmeister i Berlingske Tidende den 29. november 1988  

 (ekstraktafskrift).
Bilag 11: Dr. med.
Johannes Clemmensens indlæg i Jyllands-Posten den 2.  

 april 1989 (ekstraktafskrift).
 Bilag 12: Ib Hoffmeister i Berlingske Tidende den 29. marts 1989  

 (ekstraktafskrift).
 Bilag 13: Bistandslovens § 4.
 Bilag 14: Socialminister Aase Olesens artikel i Jyllands-Posten den 11.  

 november 1988.
Bilag 1 Skatteyderudgifter til de fremmede 1988 Opstillingen omfatter folk, som er kommet til Danmark inden for de sidste  

 20 år, og som ikke hidrører fra Vesteuropa, Nordamerika, Australien eller New  

 Zealand.
Beløbenes størrelsesorden er uomtvistelig, men nøjagtige talangivelser har  

 ikke kunnet opnås, da myndighederne også på dette område nægter at fortælle  

 sandheden til befolkningen.
Udgiftsposterne stikkes af vejen alle mulige og  

 umulige steder i de offentlige regnskaber.
Mogens Glistrup Bilag 2 Ekstraktafskrift af artikel i Fyns Stiftstidende den 24. september 1984 Hatice Korkmaz har boet i Danmark i 9 år.
Ibrahim  

 Kutuk har boet i Danmark i 10 år.
Nimet Temel har boet i Danmark i 11 år.
Ingen af dem taler et dansk, der er umiddelbart forståeligt.
De har svært  

 ved at udtale ordene korrekt og sætte sætningerne rigtigt sammen.
 Når man ikke kan læse og skrive på sit eget sprog, er det næsten  

 uoverskueligt at skulle lære et nyt.
Alle kender historien om gæstearbejderne, der kom til Danmark.
En stor del  

 af dem - i Odense op mod halvdelen - går nu rundt på gader og stræder midt på  

 dagen, fordi der ikke er mere arbejde til dem.
I Odense Kommune kender man de langtidsledige tyrkere.
De kommer ind og  

 får et arbejdstilbud i syv måneder.
Et par år efter står de der igen.
Og  

 sådan kan det fortsætte i årevis.
I et forsøg på at bryde den onde cirkel prøver kommunen i samarbejde med  

 AOF i denne tid en ny form for arbejdstilbud, der også rummer  

 danskundervisning: 32 tyrkere (25 kvinder og 7 mænd) og 16 danskere (alle  

 mænd) arbejder sammen i stadsgartnerens afdeling, det vil sige, at de  

 vedligeholder kommunens grønne områder.
Men mens danskerne arbejder otte  

 timer om dagen, arbejder tyrkerne kun fire timer.
Resten af dagen undervises  

 de i dansk på AOF-Centeret på Hunderupvej.
Arbejdstilbudet omfatter i øvrigt  

 også lærerne, der ligeledes er arbejdsløse.
Arbejdstilbudet slutter i begyndelsen af november.
Arbejde tør de knap  

 håbe på at få, selv om Arbejdsformidlingen har lovet at gøre en ekstra  

 indsats for dem.
Men arbejdstilbudet har også en bagside, især for kvinderne.
De føler sig  

 generte, når de står og hakker ukrudt til offentlig beskuelse.
Man får dårlig ryg af at gå og hakke hele tiden.
Det er ikke arbejde for  

 kvinder, siger Hatice Korkmaz, og kvinderne på kurset samtykker.
Bilag 3 Notat om vesttyske skrub-af-præmier Den vesttyske ordning med  

 skrub-af-præmier til udlændinge, som frivilligt vil rejse, er velegnet til at  

 tage med ind i argumentationen, men uegnet som direkte forlæg for Danmark.  

 Især af fire grunde:
a.
De fremmedarbejdere, som ikke ønsker at forlade de danske  

 velfærdsorgier, kan blot lade være med at benytte reglen.
b.
Tilskud til fremmedarbejdere, der vil rejse, vil være en ny  

 statsudgift.
Det har det rige Vesttyskland råd til, men ikke den fattige  

 danske statskasse.
c.
De tyske regler viser, at det er uendelig svært at afgrænse kredsen,  

 uden at man kommer ud i et enormt frustrerende tovtrækningsbureaukrati om,  

 hvem der skal have lov til at få pengepræmien.
d.
Udbetalingsordningen vil hurtigt komme i offentlig miskredit, når der  

 dukker det ene tilfælde efter det andet op i aviserne, hvor fremmedarbejderen  

 har brugt pengene helt anderledes, end man som naiv forslagsstiller har  

 forestillet sig.
Narkofinansiering, kvindekøb, etablering i andre  

 vesteuropæiske lande for endnu større fremmedarbejderfamilier er nogle af de  

 umiddelbart forudselige måder, hvorpå de danske skatteyderpenge vil blive  

 investeret.
Mogens Glistrup Bilag 4 Notits i Berlingske Tidende den 26. januar 1988 132 afghanere, 163  

 argentinere, 2.608 polakker, 14.614 tyrkere og 7.889 briter.
 Tallene er hentet fra Direktoratet for Udlændinges geografiske oversigt  

 over fastboende, ikke-nordiske udlændinge med opholds- og arbejdstilladelse  

 her i kongeriget.
 Dertil skal lægges omkring 50.000 statsborgere fra nordiske lande, der  

 frit kan slå sig ned uden tilladelse, oplyser Frederik Schydt fra  

 Direktoratet for Udlændinge.
Her vil man fra og med i år forsøge at få en mere præcis oversigt over  

 udlændingenes antal i Danmark.
I de nu offentliggjorte tal er indeholdt en  

 række udlændinge, der allerede er blevet danske statsborgere.
Og børn under  

 18 år er kun regnet med, hvis de ikke har fast bopæl hos forældre.
Alt i alt er antallet af udlændinge med opholdstilladelse steget med godt  

 10.000 i løbet af 1987, så der nu er 82.530 i denne kategori.
Udlændinge fra  

 EF-lande udgør en fjerdedel.
 Tyrkiet er topscorer på listen med 14.614 - dertil skal så lægges  

 8.000-9.000 børn.
Flygtningesituationen præger de nye tal.
Antallet af udlændinge fra Sri  

 Lanka er for eksempel fordoblet på et år.
Frederik Schydt henviser til, at  

 mange mandlige flygtninge fra Sri Lanka i første omgang efterlod ægtefælle og  

 børn hjemme.
De nærmeste pårørende hentes ofte til Danmark senere ved hjælp  

 af familiesammenføringsreglerne.
Bilag 5 Ekstrakt af artikel af professor Poul Christian Matthiessen i Sparekasseforeningens blad (november 1988) Mens danske kvinder i årene  

 1975-78 i gennemsnit havde 1,7 levendefødte børn, havde den pakistanske  

 kvinde godt 7 børn.
For den tyrkiske og jugoslaviske kvinde var det  

 henholdsvis 4,5 og 2,5 børn.
Selv om kvinderne fra de tre lande oplevede en  

 stærkere nedgang i fødselsniveauet fra 1975-78 til 1982-84 end danske  

 kvinder, så fik de i anden periode stadig langt flere børn end danskerne.  

 Antallet af børn pr. kvinde er nu tre gange højere blandt pakistanske  

 kvinder, mens de tyrkiske kvinder føder næsten 21/2 gange flere børn end  

 danske kvinder.
Mange pakistanere er blevet naturaliseret, d.v.s. at de har erhvervet  

 dansk statsborgerskab, hvorfor de ikke længere medregnes som pakistanske  

 statsborgere.
Alene fra 1980 til 1986 drejede det sig om mere end 2.000  

 pakistanere.
I sammenligning med pakistanere er det kun et lille antal  

 tyrkere, som har erhvervet dansk statsborgerskab.
Disse naturalisationer betyder, at statistikken over antallet af  

 udenlandske statsborgere undervurderer det reelle antal udlændinge.
Man  

 aflægger jo ikke nødvendigvis sin oprindelige kultur og levevis, fordi man  

 skifter statsborgerskab.
På den anden side kan der heri ligge en  

 tilkendegivelse af, at man ønsker at blive dansk.
Bilag 6 Artikel i Jyllands-Posten den 5. juli 1988:
Flere fremmede til Danmark 82.530 voksne udlændinge havde pr. 1. januar  

 1988 opholds- og arbejdstilladelse i Danmark.
Det er en stigning på 14 pct. i  

 forhold til samme tidspunkt året før, fremgår det af en statistik fra  

 rigspolitichefens årsberetning.
Hertil kommer 23.130 personer fra de øvrige nordiske lande.
De falder uden  

 for statistikken, fordi de automatisk har tilladelse til at bo og arbejde i  

 hele Norden.
 De i alt 105.660 udlændinge repræsenterer flere end 70 forskellige  

 nationer.
Den største enkeltgruppe består af tyrkere med 14.614 personer.
På  

 andenpladsen ligger Norge med 9.862 personer tæt fulgt af Sverige, der har  

 8.268 statsborgere med fast bopæl i Danmark.
 Fordelt efter større geografiske områder ser tallene således ud:
Det øvrige Norden 23.130 EF-landene 21.440 Øvrige Europa 25.858 Asien 21.631 Afrika 4.104 USA og Canada 4.866 Øvrige Amerika 1.692 Australien og New Zealand 588 Endelig havde 2.351 statsløse udlændinge fast arbejds- og  

 opholdstilladelse i Danmark på opgørelsesdatoen den 1. januar.
Asylansøgere, som endnu ikke har opnået status som flygtninge, er ikke med  

 i statistikken.
Det samme gælder børn under 18 år, der har bopæl hos  

 forældrene.
Bilag 7 Artikel i Jyllands-Posten den 1. oktober 1988:
600 flere flygtninge end sidste år Mere end halvdelen trodsede det danske  

 indrejseforbud og kom ind i landet uden tilladelse.
Resten havde enten visum  

 eller kom fra lande, hvorfra der ikke er visumtvang.
 I de tre kvartaler har knap 2.000 fået politisk asyl, men direktør  

 Frederik Schydt understreger, at en del af dem kom til Danmark allerede  

 sidste år.
 Sagsbehandlingen tager i gennemsnit to til tre måneder, og mange af de  

 3.200 asylsøgere fra i år venter stadig på en afgørelse.
 Næsten 1.000 blev afvist ved grænsen, fordi de havde gjort ophold i et  

 land, som Danmark anser for sikkert.
 Asylsøgere, der kommer fra lande, som ikke har underskrevet  

 Genevekonventionen om politiske flygtninge, får automatisk lov til at blive i  

 Danmark, mens deres ansøgning bliver behandlet.
Af 1.500 asylsøgere, som rejste legalt ind på visum, var knap halvdelen  

 pårørende til flygtninge, der allerede har asyl i Danmark.
Efter ankomsten  

 bad de om asyl.
Bilag 8 Indlæg af professor Ole Hasselbalch i Jyllands-Posten den 11. februar 1989 og i Danskeren, december 1988 (ekstraktafskrift) Ifølge de tilgængelige oplysninger var  

 der ca. 4.000, som opnåede asyl i 1988, og 799, som opnåede  

 familiesammenføring med allerede herværende asylanter.
Herudover blev der  

 foretaget 6.197 familiesammenføringer med andre - langt de fleste på grundlag  

 af ægteskab.
Hovedparten af disse familiesammenførte skønnes at komme fra  

 overbefolkningsramte lande.
Kun Vorherre ved, hvor mange der er kommet på  

 andet grundlag.
Antallet af »gæstearbejdere« med familie er  

 imidlertid mangedoblet siden gæstearbejderstoppet i 1972. Til hvilket absolut  

 tal, vi er nået, vides dog som bekendt ikke på grund af statistikkens  

 mangelfuldhed.
Men tallet er i al fald langt større end antallet af  

 flygtninge.
Berlin er i dag den fjerdestørste tyrkiske by.
Udlændinge udgør i  

 dag ca. en fjerdedel af Frankfurts befolkning - ved årtusindskiftet antages  

 de at ville udgøre halvdelen.
Herhjemme udgør antallet af indvandrerbørn  

 visse steder på Vesterbro og Nørrebro i dag 35-40 pct.
Bilag 9 Den danskgifte forfatter Eduardo Farah skriver: »I år 1900 blev der  

 for hvert barn født i Vesteuropa også født et barn i de islamiske lande.
I  

 dag bliver der for hvert barn født i Vesteuropa født 10 i vore islamiske  

 nabolande.
Om 25-30 år vil forholdet være 1:20. I begyndelsen af næste  

 århundrede vil befolkningstallet i Nordafrika og Mellemøsten overstige  

 Europas - og det vil vel at mærke være en befolkning, som er langt yngre end  

 Europas.
Europa vil derfor i forhold til disse områder komme til at virke som  

 et dragende tomrum.
I dag er fødselsraten i alle europæiske lande på nær Irland for lille til  

 at sikre befolkningstallet.
Hver kvinde får i gennemsnit kun mellem 1,3 og  

 1,9 børn, hvor der skal ca. 2,1 til at fastholde befolkningstallet.
Det  

 betyder, at hver generation vil blive mellem ca. 10 pct. og 40 pct. mindre  

 end den foregående.
 Denne proces kan illustreres med tal fra dansk statistik: Det  

 gennemsnitlige fødselstal pr. kvinde er her nede på 1,5, hvilket betyder, at  

 hver ny dansk generation vil være 30 pct. mindre end den foregående.
I 1960'erne havde Vesteuropa brug for arbejdskraft, så man indbød eller  

 accepterede omkring 1 million arbejdere fra islamiske lande som arbejdskraft.  

 Det var hovedsagelig unge mænd, der pludselig kom til at opleve en dramatisk  

 stigning i levestandard.
Selv sammenlignet med en velstående person i deres  

 egne landsbyer i hjemlandet.
De underrettede deres slægtninge og venner for  

 at få dem til at følge efter, hvilket de gjorde i stort tal.
I de vesteuropæiske lande er der lovgivning, der tillader  

 familiesammenføring, indvandring og modtagelse af flygtninge.
Disse love er  

 blevet udnyttet både legalt og illegalt så vidt, at det nu må skønnes, at  

 sådanne indvandrere i Vesteuropa i dag andrager mere end 12 millioner,  

 hovedsageligt yngre mennesker med familier med 4-6 børn.
Det svarer til 3,5  

 pct. af det samlede befolkningstal, men til en langt større procentdel af  

 børnene.
Og eftersom der hvert år ankommer yderligere 700.000-800.000, svarer  

 den årlige tilvækst (børn plus indvandrere) til omkring 25 pct. af den  

 samlede årlige tilvækst i Vesteuropa.
De fleste indvandrere kommer fra lande  

 som Pakistan, Tyrkiet, Marokko og Algeriet, hvor de tilsammen 217 millioner  

 mennesker får 8,7 millioner børn om året mod Vesteuropas 3,9 millioner.
Den europæiske egenbefolkning vil komme til at udgøre mindre end halvdelen  

 af alle nyfødte inden for 20 til 40 år.« Bilag 10 Indlæg af Ib Hoffmeister i Berlingske Tidende den 29. november 1988 (ekstraktafskrift) Flertallet af den danske befolkning  

 er principielt for så vidt ligeglade med, om de fremmede benævnes som  

 flygtninge eller indvandrere.
De koster stort set samfundet det samme.
De  

 fleste kommer til den danske grænse under påskud af at være flygtning og  

 beder om asyl, men hvad flygter de fra og hvorfor? I Danmark er der aldrig  

 foretaget nogen undersøgelse over, hvor mange af asylsøgerne der opfylder  

 FN's krav for at blive anerkendt som flygtning.
Det er der derimod i  

 Vesttyskland, som er blevet præsenteret for langt det største antal  

 asylsøgere i Vesteuropa.
En undersøgelse offentliggjort i august 1986 viste,  

 at kun 16 pct. af asylsøgerne opfyldte kravet.
En helt ny undersøgelse fra  

 oktober 1988 viser, at kun ca. 9 pct. opfylder FN's krav, oplyser  

 indenrigsminister Zimmermann.
Baden-Wurttembergs ministerpræsident Lothar  

 Spæth udtaler samstemmende: »Det ville være mere anstændigt og humant at  

 blokere for asylsøgere ved grænsen, 90 pct. af dem har alligevel ingen chance  

 for at opnå asyl«.
Det kan hertil bemærkes, at Danmark i årevis har  

 givet asyl til fire-fem gange flere end dem, der opfylder betingelserne for  

 at få det.
Per Stig Møller skriver i sin artikel: »Vi kan og skal ikke modtage  

 flere flygtninge, end vi økonomisk og nationalt kan klare«.
Men vi ved  

 blot ikke, hvor mange vi kan tage imod, når regering og Folketing ikke  

 oplyser om størrelsen af de samlede udgifter og heller ikke oplyser, hvor  

 stor befolkningstilvæksten af de fremmede bliver fremover.
Vibeke Storm  

 Rasmussen fra Socialdemokratiets Indvandrerudvalg udarbejdede en rapport  

 over, hvor mange fremmede der ville være i Danmark i år 2000. Tallet var  

 beregnet til 400.000, hvorefter rapporten blev fejet ind under gulvtæppet, og  

 jeg er lige ved at tro, at VSR fik samme tur.
Det gik heller ikke bedre for  

 Administrationsdepartementets rapport fra oktober 1988. Den ekspederede  

 justitsminister Ninn-Hansen - efter sigende - blidt og behageligt ind til  

 evig hvile under tavshedens tunge tæppe.
Bilag 11 Indlæg af dr.med.
Johannes Clemmensen i Jyllands-Posten den 2. april 1989 (ekstraktafskrift) Kristeligt Dagblad har om indvandring  

 og flygtninge bl.a. oplyst: »De 5.839 nye sidste år omfatter også de  

 familiesammenføringer, som i dele af den offentlige debat fremstilles, som om  

 danskerne i løbet af en generation eller højst to vil være i mindretal i  

 Danmark.« De rigtige tal er: Ud over de omtalte 5.889 behandlede Direktoratet for  

 Udlændinge i 1988 desuden 6.996 sager om familiesammenføringer, hvoraf kun  

 ca. 1.200 vedrørte flygtninge.
De øvrige optog altså pladsen for dem.
For  

 1987 var tallet et lignende.
Og når tamiler »flygter« til Danmark,  

 svarer dette til, om velhavende danske flygtninge i 1943 havde foretrukket  

 Indien med rejsen betalt for pårørende fremfor Sverige - hvor nu de fremmede  

 ifølge Danmarks Radio allerede har så megen magt, at der behandles et forslag  

 om forbud mod at modarbejde indvandring, f.eks. med foreninger.
Flygtninge? -  

 eller fortroppen af historiens største folkepres imod Europa? Bilag 12 Indlæg af Ib Hoffmeister i Berlingske Tidende den 29. marts 1989 (ekstraktafskrift) Udenlandske statsborgere udgjorde  

 2,7 pct. af befolkningen pr. 1. januar 1988. Siden er der indtil 1. januar  

 1989 nettoindvandret 7.795 udenlandske statsborgere, men samtidig er der  

 nettoudvandret 7.288 danske statsborgere.
Der er således sket en ændring af  

 forholdet mellem danske og udenlandske statsborgere på 15.083.
 Af Nyt fra Danmarks Statistik nr. 53 af 23. februar 1989 fremgår, at der i  

 året 1988 var en nettoindvandring fra følgende lande:
De resterende ca. 790 personer vedrører indvandring fra Norden og  

 EF-lande.
Direktoratet for Udlændinges beretning for 1988 oplyser:  

 »Antallet af indrejste asylansøgere har som tidligere nævnt i 1988 vist  

 en stigning i forhold til 1987 på mere end 70 pct.
Det samlede antal  

 indrejste i 1988 udgjorde 4.668 personer.
Antallet af asylansøgere, der har  

 indgivet ansøgning fra udlandet, udgjorde 6.641 svarende til en stigning på  

 35 pct. i forhold til året før.
Det samlede antal asylansøgninger, der i 1988  

 er modtaget af Direktoratet for Udlændinge, var således ca. 11.300. Dette er  

 det største antal asylansøgninger, som Direktoratet nogensinde har modtaget  

 til behandling i et enkelt år.« Af beretningen fremgår det endvidere, at det samlede antal  

 familiesammenføringstilladelser i 1988 kan opgøres således:
 Disse tal svarer nogenlunde til tallene for 1987.
Om asylansøgere, der ankommer til lufthavnen i Kastrup med fly, oplyses i  

 beretningen: I alt er der ankommet 2.110 asylansøgere uden pas/visum.
Af  

 disse er 289 blevet afvist.
Det er således mindre end 15 pct. af de  

 asylansøgere, der forsøger at indrejse i Kastrup uden fornøden pas/visum, der  

 bliver afvist.
Bilag 13 § 4 i socialbistandsloven (Lovbekendtgørelse nr. 171 af 25. marts 1987) § 4. Bliver der behov for  

 vedvarende hjælp til forsørgelse af en person, der ikke har dansk indfødsret  

 eller ret til hjælp i medfør af § 3, afgør socialministeren eller den  

 myndighed, ministeren giver bemyndigelse hertil, om pågældende skal  

 hjemsendes.
 Stk. 2. Der kan dog ikke træffes beslutning om hjemsendelse af udlændinge,  

 der bor her i landet med henblik på varigt ophold, og som lovligt har boet  

 her i mere end de sidste 2 år.
(Den nævnte § 3 lyder sådan: »§ 3. Der kan ved aftale med andre  

 stater eller internationale organisationer gives personer, der ikke har dansk  

 indfødsret, ret til vedvarende hjælp til forsørgelse under ophold her i  

 landet.«) Bilag 14 Indlæg af socialminister Aase Olesen i Jyllands-Posten den 11. november  

 1988:
 Flygtningene får 920 mio. kr. i kontanthjælp Gerda Schultz, Nærum,  

 kommenterede 25. oktober min artikel 21/10, bragt under overskriften  

 »Større kontanthjælpsudgift skyldes ikke flygtningene«.
Jeg nævnte, at udgiften til kontanthjælp til flygtninge i 1988 nu skønnes  

 36 mio. kr. lavere, end da man lavede finansloven.
Gerda Schultz har  

 naturligvis ret i, at blot man fra begyndelsen skønner højt nok, kan man  

 altid senere få et fald i skønnet.
Det er nu ikke på den måde,  

 Socialministeriet prøver at producere positive nyheder.
Der var tale om et  

 realistisk skøn.
6.300 under integration Gerda Schultz spørger om, hvor mange af de flygtninge, der er indrejst i  

 Danmark siden 1983, der er på bistandshjælp, enten fordi de er uden arbejde  

 eller er under uddannelse.
I det første 11/2 år af en flygtnings ophold i Danmark modtager  

 flygtningen integrationsbistand i Dansk Flygtningehjælp.
Hjælp til  

 forsørgelse ydes efter bistandslovens regler.
Pr. juni måned i år var der i  

 alt ca. 6.300 flygtninge, voksne som børn, under integration i  

 flygtningehjælpen.
 Under den nuværende beskæftigelsessituation er det desværre yderst få  

 flygtninge, der opnår arbejde inden for den 18 måneders integrationsperiode.
 Efter integrationen overgår flygtningene til det kommunale ansvarsområde.  

 I juni måned i år er der optalt ca. 8.300 flygtningefamilier, der modtager  

 kontanthjælp fra kommunerne, og som er omfattet af bestemmelsen om, at staten  

 refunderer kommunernes udgifter til flygtninge i 61/2 år.
I årene 1982-86, hvor langt størsteparten af disse flygtninge er kommet  

 til Danmark, fik 16.500 flygtninge opholdstilladelse.
Hvis antal familier på  

 kontanthjælp skal sammenholdes med tallet for flygtninge, skal dette tal  

 korrigeres noget ned, fordi der indgår nogle ægtepar med børn - og fordi en  

 del flygtninge rejser ud af landet igen.
Registerloven begrænser I denne forbindelse kunne man godt ønske sig bedre muligheder for at  

 belyse spørgsmålet statistisk - men registerloven sætter her nogle  

 begrænsninger.
Der er ingen tvivl om, at flygtninge har sværere ved at vinde  

 indpas på arbejdsmarkedet end mange andre, og at det har særlig betydning i  

 en tid med ledighed.
Hvis vi igen fik fuld beskæftigelse, ville enhver snak  

 om antallet af flygtninge på bistandshjælp forsvinde.
I 1987 udgjorde udgifterne til kontanthjælp til flygtninge i den første  

 11/2 års periode ca. 860 mio. kr.
For indeværende år skønnes beløbet at blive  

 920 mio. kr.
 Til sammenligning kan tilføjes, at statens og kommunernes samlede udgifter  

 til forbigående kontanthjælp og hjælp til uddannelse herudover udgjorde godt  

 5,3 mia. kr. i 1987.
