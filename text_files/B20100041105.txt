Bekendtgørelse om ændring af bekendtgørelse om uddannelserne i den erhvervsfaglige fællesindgang krop og stil § 1 I bekendtgørelse nr. 136 af 28. februar 2008 om uddannelserne i den erhvervsfaglige fællesindgang krop og stil foretages følgende ændringer:
 1. Bilag 3, Kosmetiker, afsnit 6.2.4. , affattes således:
»6.2.4. Prøvedisciplinerne med tilhørende bedømmelseskriterier offentliggøres elektronisk på www.frisorfaget.dk, senest 4 uger før prøvens afvikling.« 2. I bilag 3, Kosmetiker, afsnit 6.5. , indsættes efter »svendeprøven«: »i afsnit 6.3.«.
 3. Bilag 3, Kosmetiker, afsnit 6.5.1. , affattes således:
»6.5.1. Hver skuemester afgiver én karakter for hver disciplin.
Eleven har bestået svendeprøven, hvis gennemsnittet af alle afgivne karakterer er mindst beståkarakteren eller derover.
Gennemsnittet beregnes med 1 decimal.
Der finder ingen afrunding sted ved gennemsnitsberegningen.« 4. Bilag 3, Kosmetiker, afsnit 6.5.2. , affattes således:
»6.5.2. Elever, der ikke består svendeprøven, jf. afsnit 6.3., eller som er forhindret i at deltage i eller fuldføre svendeprøven på grund af sygdom, har ret til ny svendeprøve i alle discipliner på et senere tidspunkt.
Det faglige udvalg fastsætter tidspunktet for prøven.
Eleven kan normalt kun deltage i en svendeprøve 2 gange.
Det faglige udvalg kan dog i særlige tilfælde dispensere herfra.« § 2 Stk. 1. Bekendtgørelsen træder i kraft den 15. juli 2010.
 Stk. 2. Skolen fastsætter i den lokale undervisningsplan eventuelle overgangsregler for elever, der er begyndt på kosmetikeruddannelsens hovedforløb efter de hidtil gældende regler.
