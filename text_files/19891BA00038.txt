Nr BSF 38 Forslag til folketingsbeslutning om at ophæve eller undlade etablering af  

 hindringer for rejser mellem Danmark og Østlandene Fremsat af Ritt Bjerregaard (S) Ole Espersen (S) Dorte Bennedsen (S) Helle  

 Degn (S) Kelm-Hansen (S) Ivar Nørgaard (S) Trøjborg (S) den 23. november 1989 Folketinget pålægger regeringen at undlade indførelse af visumpligt mellem Danmark og Østlandene, at afskaffe visumpligten mellem Danmark og Ungarn og at genindføre den netop afskaffede visumfrihed mellem Danmark og Bulgarien.
Bemærkninger til forslaget I en situation med en særdeles positiv udvikling i flere østeuropæiske  

 lande og Sovjetunionen i retning af demokratiske styreformer, respekt for  

 menneskerettigheder m.v. er det et forkert signal, når den danske regering  

 indfører visumtvang for bulgarske statsborgere, der ønsker at rejse til  

 Danmark, og undlader at ophæve visumtvangen for ungarske statsborgere.
 Det strider mod ånden i Helsinkiaftalerne, som lægger vægt på de frieste  

 muligheder for personligt samkvem mellem landene.
 Det er heller ikke i overensstemmelse med regeringens holdning under  

 forespørgselsdebatten om Østeuropa og Sovjetunionen den 26. oktober 1989,  

 hvor regeringen tilkendegav, at den ønsker at ophæve ethvert visumkrav over  

 for reformlandene, uden at den på nogen måde gav udtryk for en direkte modsat  

 holdning over for de Østlande, hvor reformkravene er mere tøvende.
 Beslutningen om opsigelse af visumkonventionen med Bulgarien er uheldig,  

 fordi den er i modstrid med regeringens og Folketingets øvrige bestræbelser  

 på etablering af normaliserede forhold mellem landene.
