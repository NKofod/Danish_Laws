Konkurrenceankenævnet afviste med henvisning til forvaltningslovens §  

 16, stk. 4 at behandle en klage fra AFA JCDecaux over, at Rådet ikke  

 umiddelbart imødekom begæring om aktindsigt i de anmeldte aftaler indgået  

 mellem DSB og Trans-Media A/S vedrørende trafikreklameformidling. (* 2)  

 Ankenævnet henviste til, at materialet, som klageren i sin tid begærede  

 aktindsigt i, var udleveret til klageren, hvorfor der ikke i henhold til  

 forvaltningslovens § 16, stk. 4, var nogen anledning til for Ankenævnet at  

 træffe afgørelse om aktindsigtsspørgsmålet.
Endvidere henviste Ankenævnet  

 til, at klagen over Rådets sagsbehandling i øvrigt ikke vedrørte en  

 afgørelse, der i medfør af konkurrencelovens § 18, stk. 1 eller  

 forvaltningslovens § 16, stk. 4, kunne påtages af Ankenævnet.
År 1993, den 5. juli, afsagde Konkurrenceankenævnet i sagen j.nr.  

 93-16.456 AFA JCDecaux A/S ctr.
Konkurrencerådet sålydende K E N D E L S E:
1. Ved skrivelse af 11. marts 1993 har advokat Jørgen Schouby på vegne AFA  

 JCDecaux A/S klaget over, at han på daværende tidspunkt endnu ikke havde  

 modtaget svar på sin anmodning af 2. december 1992 til Konkurrencerådet om  

 bl.a. aktindsigt i de mellem DSB og Trans Media A/S indgåede aftaler.
Rådet  

 havde svaret ved skrivelse af 10. december 1992, at man ville tage endelig  

 stilling til anmodningen i januar 1993.
 Efter at Konkurrencerådet ved skrivelse af 23. april 1993 havde meddelt  

 DSB og Trans-Media A/S, at aftalerne selskaberne imellem var offentligt  

 tilgængelige, udleverede rådet samme dag de anmeldte aftaler til klageren.
 Klageren har herefter ved skrivelse af 30. april 1993 påstået, at rådet  

 ikke har taget stilling til følgende klagepunkter:
 »1) Rådet oplyste den 10.12.1992, at man forventede at tage endelig  

 stilling til min anmodning i januar 1993 og fremkom herefter først med en  

 besvarelse i marts måned efter min klage over passivitet.
2) Når rådet er i besiddelse af anmeldt materiale, bør dette efter  

 begæring udleveres, uanset at der måtte pågå overvejelser i rådet om,  

 hvorvidt materialet er fuldstændigt.
Disse overvejelser kan udmærket pågå  

 sideløbende med en udlevering.«.
 Klageren har til støtte herfor anført, at rådets passivitet hindrer lovens  

 hovedformål - gennemsigtighed.
 Rådet har påstået stadfæstelse og har til støtte herfor anført, at det er  

 med rette, aftalerne er nægtet udleveret indtil det tidspunkt, hvor rådet fik  

 mulighed for at tage stilling til spørgsmålet om, hvilke dele af aftalerne  

 der i henhold til konkurrencelovens § 10, stk. 3, kunne offentliggøres.
 2. Ankenævnets bemærkninger.
Det materiale, som klageren i sin tid begærede aktindsigt med hensyn til,  

 er nu udleveret til klageren.
Der er således ikke i henhold til  

 forvaltningslovens § 16, stk. 4, nogen anledning til for ankenævnet at træffe  

 afgørelse om aktindsigtspørgsmålet.
 Da klagen over rådets sagsbehandling i øvrigt ikke vedrører en afgørelse,  

 der i medfør af konkurrencelovens § 18, stk. 1, eller forvaltningslovens §  

 16, stk. 4, kan påklages til ankenævnet, må ankenævnet herefter afvise  

 klagen.
 AFA JCDecaux A/S' klage af 11. marts 1993 afvises.
 (* 1) Konkurrencerådet:
Dokumentation 1993-2, s. 206-208 (*2) Konkurrencerådet:
