Oplysningen  

 i artiklen Vognmænd føler sig snydt af Stjerne Finans om årlige  

 omkostninger  

 på 13,8 procent fremgik af et udsnit af vognmandens kontrakt, gengivet på  

 bladets side 10, og var således utvivlsomt rigtig.
Der kunne herefter ikke  

 kræves genmæle vedrørende denne oplysning.
De  

 udsagn, som anmodningen om genmæle retter sig mod, var i det væsentligste  

 vurderinger eller meningstilkendegivelser, og klager havde kun i begrænset  

 omfang konkret angivet punkter, hvor der påstås at foreligge urigtige  

 oplysninger.  

 Hertil kom, at det ønskede genmæle fra klager i meget vidt omfang indeholdt  

 oplysninger af supplerende, vurderende, meningstilkendegivende og forklarende  

 karakter.
Pressenævnet fandt herefter, at der ikke var grundlag for at  

 pålægge  

 Dansk Taxi Tidende at bringe genmælet.
Kendelse  

 fra Pressenævnet i sag 2005-6-171 Stjerne Finans A/S ved[A]har klaget til Pressenævnet over, at  

 Dansk Taxi Tidende har afvist at bringe et genmæle vedrørende fem artikler,  

 der  

 blev bragt i bladet den 19. januar 2005.
 Artiklen  

  

 Vognmænd føler  

 sig snydt af Stjerne Finans  

  

 har underrubrikken Høje gebyrer og ekstreme  

 rentesatser er sammen med mangelfuld oplysning de væsentligste kritikpunkter  

 af  

 Stjerne Finans.
 Artiklen har følgende ordlyd:
Dansk Taxi Tidende har været i kontakt med flere taxivognmænd,  

 der har haft ubehagelige oplevelser efter finansiering gennem Stjerne Finans.  

 For en af vognmændene var huset nær endt på tvangsauktion og hans forretning  

 gennem 32 år var ved at styrte i grus.
Andre gik det knapt så galt for.
Men  

 de  

 har også mærket, hvad det vil sige at betale årlige omkostninger på 13,8  

 procent.
I løbet af en periode på 32 dage oplevede en vognmand at betale 2698  

 kroner i renter for et lån, han endnu ikke havde benyttet til køb af bil.
En  

 anden har oplevet rykkergebyrer på 300 kroner, fordi han betalte ydelsen en  

 dag  

 for sent.
Fik inddraget sit pas Når man låner penge i Stjerne Finans må man være indstillet på  

 at skrive under på en kontrakt, der giver kreditor vide beføjelser i forhold  

 til ens privatliv.
 En vognmand fik inddraget sit pas, mens en anden følte sig ydmyget,  

 fordi hans kone også blev sat til at skrive under på lånedokumenterne.
 Af dokumenter, som Dansk Taxi Tidende er bekendt med, fremgår  

 det, at kontrakten giver mulighed for, at Stjerne Finans kan sikre lånet ved  

 tilbageholdelse af provenuet i bonvekslingen ligesom kontrakten åbner  

 mulighed  

 for en øjeblikkelig indfrielse af lånet, hvis Stjerne Finans føler sig  

 usikker  

 på debitor.
Og det oplevede en vognmand på trods af, han havde overholdt  

 samtlige betalinger og frister korrekt.
Stjerne Finans følte sig usikker  

  uden  

 en begrundelse i betalingsforløbet  og tilbageholdt derfor, uden en  

 forudgående aftale, penge som henstod på vognmandens konto i banken og i  

 taxiselskabet.
Tung arbejdsgang Også øvrige finansieringsselskaber har oplevet problemer i  

 samarbejdet med Stjerne Finans.
Vi har haft problemer i flere sager, hvor Cabital har overtaget  

 finansieringen.
Det er vanskeligt at få udleveret de relevante oplysninger og  

 sagerne trækker ofte i langdrag.
Samarbejdsvanskelighederne gør vores  

 arbejdsgang  

 meget tung, siger[B]fra Cabital.
 Finanshuset Farsø har ligeledes oplevet en tung sagsgang.
Man gør hvad man kan for at holde på sine kunder, men det skal  

 være med lovlige midler.
Det er ikke lovligt, når Stjerne Finans tager  

 betaling  

 for at udlevere et ejerpantebrev.
Det er vognmandens ejendom og den skal han  

 have, når engagementet ophører og ejerpantebrevet skal genanvendes i et nyt  

 låneforhold, siger erhvervskundechef[C]fra Finanshuset Farsø.
Dansk Taxi Tidende har forsøgt at kontakte direktør i Stjerne  

 Finans, A.
Vi ville gerne have spurgt ham, om han orienterer og vejleder sine  

 kunder godt nok.
Om det ikke ligner bondefangeri, når de reelle omkostninger  

 for et lån først fremgår på sidste side i dokumenterne.
Om det er normal  

 praksis, at Stjerne Finans hæver penge på debitors konto uden forudgående  

 varsel.
Og om det ulovlige i at opkræve gebyr for at udlevere ejerpantebreve,  

 der rettelig er vognmandens ejendom.
Vi kontaktede Stjerne Finans og fik  

 oplyst, at[A]var på rejse i udlandet og ikke til at træffe.
Vi lagde derefter  

 en besked på hans mobiltelefon og fortalte, hvad det drejede sig  

 om.[A]ringede  

 ikke tilbage. Artiklen  

  

 Stjerne Finans  

 tvang vognmand i knæ  

  

 har underrubrikken Stjerne Finans hævede penge på  

 taxivognmand Ds private konto uden tilladelse og truede med at tvangssælge  

 hans  

 hus.
 Artiklen har følgende ordlyd:
I november 2003 finansierede taxivognmand[D]fra Taxi Nord seks  

 nyanskaffede biler og en skattegæld gennem Stjerne Finans i et forsøg på en  

 økonomisk rekonstruktion af sin virksomhed gennem 32 år.
Han var et par år  

 forinden kommet i økonomisk uføre, der yderligere var blevet forstærket af  

 private problemer.
En ændring i hans vognpark fra Mercedes til Passat betød  

 et  

 reduceret skattemæssigt fradrag, som aldrig blev lagt ind i budgetterne og  

 derfor endte i en betydelig restskat og en voksende kassekredit.
Da Stjerne Finans træder til, er der ikke tilstrækkelig  

 sikkerhed i de nyindkøbte biler.
Derfor bliver der oprettet pantebreve i Ds  

 hus  

 i Nordsjælland på i alt 580.000 kroner og pant i Ds depositum på 230.000  

 kroner  

 i Taxi Nord.
Desuden indeholder kontrakten temmelig vidtgående muligheder  

 for,  

 at Stjerne Finans kan sikre sit lån.
Blandt andet en mulighed for  

 tilbageholdelse af provenuer i taxiboner og en adgang til at søge oplysninger  

 om alle Ds forhold  også dem af mere privat karakter .
D overholder afdragsvilkårene fuldt og helt og tilbagebetaler  

 lånet hurtigere en aftalt.
Samtidig er der blevet etableret en afdragsordning  

 med skattevæsenet, som[D]også overholder.
Dog skylder han skat for en enkelt  

 måned, hvilket han nævner overfor direktøren i Stjerne Finans, A.
Så flippede han helt ud.
Han var meget nedladende og anklagede  

 mig for at have soldet 100.000 kroner op på en måned.
Jeg forsikrede ham om,  

 at  

 jeg blot var forsinket, men at jeg da sandelig havde tænkt mig at betale.
Men  

 han var nærmest ligeglad og råbte og skreg.
Det var en fejl at være ærlig  

 over  

 for ham, selvom min økonomiske situation ikke var forringet.
Stjerne Finans hævede 100.000 på privat konto Stjerne Finans begynder i starten af 2004 at give udtryk for  

 usikkerhed omkring lånearrangementet selv om[D]har overholdt alle frister til  

 Stjerne Finans og betalt de planlagte afdrag til skattevæsnet.
 I foråret tager tingene pludselig fart, da Stjerne Finans vælger  

 at tilbageholde hele provenuet af bonvekslingen.
Det var mange penge og det svækkede jo min likviditet.
Jeg  

 kunne ikke betale mine øvrige kreditorer, når Stjerne Finans tog alle  

 pengene.  

 Det prøvede jeg at forklare, men der var intet at gøre... Artiklen  

  

 Stjerne Finans  

 i gråzonen  

  

 har underrubrikken Virksomhedsrådgiver[E]mener, at man skal  

 langt ud på det grå lånemarked for at finde de metoder, som Stjerne Finans  

 anvender. Artiklen har følgende ordlyd:
De kontrakter, som Stjerne Finans indgår med deres debitorer,  

 giver finansieringsselskabet særdeles vidtgående rettigheder og stiller  

 kreditor meget fordelagtigt.
I tilfældet med[D]gav kontrakten mulighed for at  

 overvåge hans økonomi og opsige lånet med 14 dages varsel uden nogen form for  

 begrundelse Legitimeret af Nordea Bank Han er også oprørt over anvendelsen af morarenter i Stjerne  

 Finans samt en noget mere ukendt afart af renterne - differencerenter.
Det er vanskelige begreber, som er svære at gennemskue.  

 Differencerenterne står slet ikke omtalt i kontrakterne og er normalt kun  

 kendt  

 fra huskøb, men dem opererer Stjerne Finans altså også med.
Da vi skulle  

 opgøre  

 Ds gæld i forbindelse med refinansieringen, var der nogle papirer, som skulle  

 sendes frem og tilbage mellem de forskellige parter.
Det var rene  

 teknikaliteter, men det kostede 25.000 kroner i morarenter, at tingene trak  

 tre  

 hverdage over den 1. i måneden, siger E, der beklager at mulighederne  

 for at  

 gribe ind over for Stjerne Finans er begrænsede  Artiklen  

  

 Jeg kunne lige  

 så godt have lånt penge af rockerne  

  

 har underrubrikken Vognmand F. mener,  

 at forretningsmetoderne hos Stjerne Finans er at sammenligne med tyveri ved  

 højlys  

 dag.
 Artiklen har følgende ordlyd:
  Hans tanke var at starte med en mindre bil  en Mazda eller en  

 VW  der ikke var så dyr at binde an med som nystartet.
Men Stjerne Finans insisterede på, at jeg købte en Mercedes.  

 Det var simpelthen en betingelse for overhovedet at låne pengene.
Så jeg  

 endte  

 med at købe en Mercedes gennem en forhandler i Tyskland, som Stjerne Finans  

 formidlede kontakt til.
13,8 procent i årlig omkostning En udregning viste, at[F]skulle låne 415.310 kroner for at dække  

 alle omkostninger.
Oveni kom kreditomkostninger på 90.864 kroner.
Altså et  

 samlet beløb på 506.174 kroner.
Han skulle betale lånet tilbage med en  

 enkeltydelse på 322.200 og så 23 månedlige ydelser på 8.000 kroner.
De årlige  

 omkostninger i procent var 13,80 p.a.
A oplyste aldrig, hvad det egentlig kostede i renter og gebyrer  

 at låne pengene.
Det opdagede jeg langsomt hen ad vejen Gebyrer for alt Da han fik lånekontrakten lagt foran sig var der på side 1 et beløb  

 på 415.310 kroner.
Jeg kiggede det igennem og skrev under.
Det var så selve  

 lånekontrakten.
Først bagefter opdagede jeg, at beløbet egentlig var 506.174  

 kroner, fordi der kom kreditomkostninger på.
Men det stod på side 4 i et  

 tillæg.
Og der havde jeg jo allerede skrevet under på side 1. Det var også  

 først der, jeg så den årlige omkostning i procent, siger F.
Men den hurtige forretningsgang og de tæt ved 14 procent i  

 årlige omkostninger var ikke alt.
Gebyrer for forlængelse af lånet og store  

 rykkergebyrer blev pludselig også en del af aftalen.
Da han skulle stille en bankgaranti for mig, tog han 1250  

 kroner i gebyr.
På et tidspunkt, hvor alle ledningerne i min bil brændte over  

 og den stod på værksted, skrev jeg til Stjerne Finans og bad om udsættelse en  

 måned, fordi jeg ikke kunne køre penge ind.
Det var ikke noget problem.
Det  

 kostede  

 bare 1000 kroner.
En dags forsinkelse kostede 300 F havde svært ved likviditeten i begyndelsen som selvstændig.  

 Pengene var små og derfor ventede han nogle gange med at betale en regning,  

 der  

 havde forfaldsdato i weekenden, til om mandagen, hvor han havde kørt penge  

 ind  

 i løbet af fredag og lørdag nat.
En dags forsinkelse  altså hvis datoen faldt på en søndag og  

 jeg betalte om mandagen  kostede 300 kroner i rykkergebyr.
Og sådan  

 oplevede  

 jeg det faktisk hele vejen igennem.
En forlængelse kostede så 1000 eller 1500  

 kroner.
Der var hele tiden et eller andet og hver gang kostede det  

 penge  Artiklen  

  

 Jeg føler mig  

 snydt af Stjerne Finans  

  

 har underrubrikken Taxivognmand[G]føler ikke, han  

 fik ordentlig oplysning om renter og gebyrer, da han lånte penge i Stjerne  

 Finans.
 Artiklen har følgende ordlyd:
A er simpelthen for grådig.
Det første jeg lagde mærke til,  

 var et gebyr på 1200 kroner, som jeg skulle betale for at få penge overført  

 til  

 den sælger, jeg havde købt bilen hos i Tyskland.
En kontakt, som Stjerne  

 Finans  

 i øvrigt formidlede.[A]lovede mig, at pengene ville være hos den tyske sælger  

 allerede dagen efter, og det derfor var lidt dyrere.
Men det passede ikke.  

 Der  

 gik en normal arbejdsgang på tre hverdage.
Så jeg ved egentlig ikke hvad, jeg  

 betalte de penge for, siger G, der fik finansieret sin bil hos Stjerne  

 Finans  

 i løbet af november og december 2003.
2698 kroner i rente på en måned Der gik omkring en måned fra[G]kom i kontakt med Stjerne Finans  

 til han fandt den rigtige bil i Tyskland.
Jeg skrev under på lånedokumenterne, inden jeg fandt bilen.
Og  

 imens betalte jeg renter af nogle penge, som jeg reelt endnu ikke havde  

 brugt.  

 Det vidste jeg bare ikke.
Det var først da vi skulle afregne, efter jeg havde  

 købt bilen, at det gik op for mig, jeg skulle betale renter.
På 32 dage  

 betalte  

 jeg 2698 kroner for ingenting.
 G siger yderligere, at han aldrig fik oplysning om den årlige  

 omkostning i procent samt de samlede kreditomkostninger.
A gav mig aldrig et samlet beløb og jeg stolede på ham.
I  

 starten er han jo flink nok og der er ikke det, der ikke kan lade sig gøre.  

 Men  

 han glemmer at fortælle, hvad prisen er i sidste ende.
Jeg føler mig virkelig  

 snydt af Stjerne Finans En dyr erfaring Da[G]havde betalt bare to afdrag, var han så sur over hele  

 sagsforløbet og de manglende oplysninger, at han ville indfri lånet og finde  

 et  

 andet finansieringsselskab.
Det kostede så pludselig 2500 kroner bare at indfri lånet og  

 dertil kom et gebyr på 1500 kroner oveni, som[A]skulle have for  

 papirarbejdet.  

 Så det kostede mig dyrt   Stjerne Finans har anmodet om, at der bringes følgende genmæle:
 Genmæle til Vognmænd føler sig snydt af Stjerne Finans A/S:
 Til artiklen knytter der sig følgende fejl eller mangelfulde  

 oplysninger:
Der refereres til årlige omkostninger på 13,8 % som værende  

 urimelige.
Det pågældende lån blev optaget i år 2000, hvor renteniveauet var  

 højere end i dag. Årlige omkostninger kan ikke anvendes som  

 bedømmelsesgrundlag  

 for et lån, hvor restgælden forfalder.
 Den vognmand, der skulle betale kr. 2.698,00 i rente for et lån  

 på 32 dage, betalte en rente på 6,5 % p.a. af det beløb, der var udbetalt.
Den vognmand, der oplevede et rykkergebyr på kr. 300,00, fordi  

 han havde betalt ydelsen én dag for sent, betalte ydelsen én dag efter den  

 respeed, som Stjerne Finans A/S har.
Betalingen indgik således flere dage for  

 sent.
I øvrigt ved vi ikke hvilken for sen ydelse, der refereres til, da der  

 har været flere.
Pas skal benyttes i forbindelse med tinglysning af pantebreve i  

 fast ejendom, såfremt skødet er bortkommet, og hustru skal medunderskrive  

 pantebreve  

 i fast ejendom, såfremt ejendommen tjener til fælles beboelse.
Dette er et  

 lovkrav.
Stjerne Finans A/S har mulighed for at sikre lånet ved  

 tilbageholdelse i provenu af bonvekslingen, hvilket er ganske normal  

 foreteelse.
Således har Cabital A/S samme forbehold, og Stjerne Finans A/S er  

 bekendt med andre finansieringsselskaber, som har tilsvarende klausuler.
Andre finansieringsselskaber  her menes formentlig Cabital A/S  

  har haft problemer omkring indfrielse af låneengagementer hos Stjerne  

 Finans  

 A/S, hvilket skyldes mangel på nødvendig professionalisme.
Således har man  

 søgt  

 at overtale dele af et låneengagement, og man har ikke kunnet finde ud af at  

 overtage garantistillelser, og der har været andre forhold, der har forsinket  

 indfrielserne.
Stjerne Finans A/S oplever ikke problemer med professionelle  

 finansieringsselskaber.
A har været på rejse i udlandet (Pakistan) og har derfor ikke  

 kunnet besvare en henvendelse fra Dansk Taxi Tidende 3. januar 2005. Der er  

 ikke efterladt nogen besked på mobiltelefonen, ligesom denne ikke er blevet  

 aflyttet i Pakistan. Genmæle vedrørende Stjerne Finans tvang vognmand i knæ:
 Stjerne Finans A/S overtog et låneengagement fra Cabital A/S og  

 Stjerne Finans A/S var 1,75 % billigere i rente svarende til ca. kr.  

 30.000,00  

 om året, og i øvrigt tilbød Stjerne Finans A/S at finansiere Ds skattegæld og  

 anden gæld.
 D misligholdte, da han straks efter lånet var etableret  

 oparbejdede ny gæld til skattevæsenet, hvorefter Stjerne Finans A/S foreslog  

 en  

 ordning.
 D misligholdte også denne, og Stjerne Finans A/S anmeldte pant i  

 provenu af taxaboner.
Taxi-Nords formand forsøgte bedrageri overfor Stjerne Finans A/S,  

 og Stjerne Finans A/S måtte på et senere tidspunkt inkassere kr. 320.000,00  

 fra  

 Taxi-Nords side. Genmæle vedrørende Stjerne Finans i gråzonen:
Omkring morarenter på kr. 25.000,00 på grund af et overtræk på  

 tre hverdage, er dette forkert.
Stjerne Finans har beregnet morarenter af en  

 forfalden restgæld på over kr. 1,0 mio.
Stjerne Finans A/S har strakt sig  

 meget  

 langt ved ikke at beregne morarenter i en lang periode, hvor Stjerne Finans  

 A/S  

 var berettiget til disse, men først beregnede morarenterne efter diverse  

 efterfølgende misligholdelser af aftaler og bedrageriforsøget fra Taxi-Nords  

 side. Genmæle vedrørende Jeg kunne lige så godt have lånt pengene af  

 rockerne:
Stjerne Finans sælger ikke biler og har således ikke tvunget[F]til  

 valg af bilmærke.
Stjerne Finans har rådgivet ved valg af bil og er af den  

 opfattelse, at[F]foretog et fornuftigt valg, men at en VW kunne have været et  

 ligeså godt valg.
Såfremt Mazda-bilen er en benzinbil, ville vi ikke have  

 tilrådet denne.
Omkring renteoplysningerne mangler den oplysning, at disse  

 vedrører et lån optaget i 2000, hvor renteniveauet var højere.
Rentesatsen  

 var  

 10,5 % p.a., idet den i artiklen 13,8 % i årlig omkostning ikke kan anvendes,  

 da lånet er aftalt til at forfalde med en restgæld.
Af Stjerne Finans  

 A/Ss  

 bogholderi fremgår det, at der er beregnet rykkergebyr på kr. 300,00, men  

 forsinkelsen var på mere end en dag.
I øvrigt har betalingsforløbet ikke  

 været  

 tilfredsstillende. Genmæle vedrørende Jeg føler mig snydt af Stjerne Finans:
Kr. 1.200,00 i gebyr vedrørende overførsel er gebyr for  

 overførsel til den danske og den tyske bank, der foretog overførslen.
Stjerne  

 Finans A/S beregner sig ikke gebyr for pengeoverførsler til udlandet.
 Kr. 2.698,00 svarer til en rente på 6,5 % p.a. af det lånte  

 beløb, idet lånet ikke alene omfatter den købte bil, men omfatter indfrielse  

 af  

 andre hæftelser, blandt andet en privat bil.
Omkring oplysninger om årlige omkostninger i % samt de samlede  

 kreditomkostninger fremgår disse af lånepapirerne.
Omkring et gebyr på kr.  

 1.500,00 oven i, vedrører dette kr. 1.400,00 i tinglysningsgebyr til staten,  

 idet Stjerne Finans A/S skulle rykke sit pantebrev for et kreditforeningslån,  

 og kr. 1.500 kr. for behandling af sagen.
Nykredit har ikke gjort  

 indsigelser,  

 og gebyret er tilsvarende, hvad banker beregner sig. Ved breve af 1. og 21. februar 2005 afviste Dansk Taxi Tidende  

 genmælet under henvisning til, at der ikke er krav på genmæle over for  

 vurderinger eller meningstilkendegivelser, ligesom det er et krav, at  

 oplysningerne  

 i artiklerne skal være forkerte.
Dansk Taxi Tidende henviste endvidere til,  

 at  

 et genmæle skal være begrænset til de nødvendige faktiske oplysninger,  

 hvilket  

 i praksis indebærer, at genmælet skal være kortfattet.
Stjerne Finans A/S har anført, at artiklerne har karakter af en  

 smædekampagne, og at omtalen er skadelig for selskabet, der er specialiseret  

 i  

 taxifinansiering.
Det er korrekt, at genmælet er ret omfattende, men dette  

 forhold skyldes, at der er tale om et samlet genmæle til flere artikler.
Stjerne Finans A/S har videre anført, at artiklerne burde have  

 været forelagt selskabet, inden de blev bragt.
Det afvises, at journalisten  

 den  

 3. januar 2005 skulle have lagt en telefonbesked til selskabets direktør, A,  

 om  

 at kontakte journalisten, når han vendte hjem fra Pakistan.
Journalisten var  

 derimod af en af selskabets medarbejdere blevet oplyst om, at[A]tidligst  

 kunne  

 træffes den 10. januar 2005. Det blev derfor aftalt, at journalisten skulle  

 forsøge at trække deadline eller udsætte artiklerne til næste blad, såfremt  

 man  

 ønskede en kommentar.
Det afvises endvidere, at journalisten skulle have  

 forsøgt at kontakte[A]den 10. januar 2005 og i den forbindelse lagt en besked  

 på hans telefonsvarer.
 Dansk Taxi Tidende har anført, at klagen bør afvises i sin  

 helhed, idet Stjerne Finans A/S i sin klageskrivelse til Pressenævnet alene  

 har  

 anført, at ønsket om genmæle skyldes mange forkerte påstande,  

 uden en nærmere  

 angivelse heraf.
 Dansk Taxi Tidende har videre anført følgende i relation til de  

 punkter, der er omtalt i kravet om genmæle:
 Vedrørende artiklen Vognmænd føler sig snydt af Stjerne Finans:
Satsen på 13,8 procent i årlige omkostninger er ikke bestridt af  

 Stjerne Finans A/S, og det fremgår ikke af artiklen, at satsen skulle være  

 urimelig.
Det fremgår alene, at nogle vognmænd har bemærket, hvad det vil  

 sige  

 at betale årlige omkostninger på 13,8 procent.
Om rentebeløbet på 2.698,00 kr. for et lån på 32 dage fremgår  

 det af artiklen, at vognmanden ikke havde brugt pengene endnu.
Ifølge  

 vognmanden henstod pengene på en af Stjerne Finans A/S spærret konto.
Beløbet  

 er i øvrigt ikke bestridt af Stjerne Finans A/S.
 Om rykkergebyret på kr. 300,00 har vognmanden oplyst, at der  

 blev betalt én dag for sent.
 Artiklen indeholder  på nær oplysningen om lovkrav  samme  

 faktuelle oplysninger, som Stjerne Finans A/S har fremført i relation til  

 oplysningen om, at pas i et tilfælde som det omtalte skal benyttes i  

 forbindelse med tinglysning af pantebreve i fast ejendom.
 Det påstås ikke i artiklen, at Stjerne Finans A/S er eneste aktør  

 på markedet med bestemmelser om tilbageholdelse i provenu af bonvekslingen.
I artiklen fremstår to citater fra to forskellige ledende  

 medarbejdere i to forskellige finansieringsselskaber.
Begge de interviewede  

 personer påpeger problemer i relation til samarbejdet med Stjerne Finans A/S,  

 og Dansk Taxi Tidende har på denne baggrund antaget, at der er problemer med  

 samarbejdet med Stjerne Finans A/S.
 Oplysningen om, at der blev lagt en besked på As mobiltelefon  

 fastholdes.
 Vedrørende artiklen Stjerne Finans tvang vognmand i knæ:
 Oplysningerne om, at Stjerne Finans A/S overtog et  

 lånearrangement fra Cabital A/S, at Stjerne Finans var 1,75 procent billigere  

 i  

 rente svarende til ca. kr. 30.000,00 om året, og at Stjerne Finans A/S tilbød  

 at finansiere Ds skattegæld og anden gæld, betragter Dansk Taxi Tidende som  

 supplerende oplysninger, idet der ikke på disse punkter ses at være fremført  

 klager i relation til artiklens indhold.
Artiklen indeholder den i genmælet anførte oplysning om, at  

 vognmanden oparbejdede ny skattegæld.
Stjerne Finans A/S ses ikke at have  

 bestridt, at der fandt en overfusning af vognmanden sted.
Vedrørende misligholdelsen, der førte til, at Stjerne Finans A/S  

 anmeldte pant i provenu af taxaboner, har vognmanden oplyst, at han overholdt  

 sine aftaler med Stjerne Finans A/S.
Det fremgår dog, at han ikke kunne  

 betale  

 sine øvrige kreditorer, når Stjerne Finans A/S tog alle pengene.
 Den alvorlige anklage om, at Taxi-Nords formand skulle have  

 forsøgt bedrageri over for Stjerne Finans, synes irrelevant i relation til  

 artiklen.
 Vedrørende artiklen Stjerne Finans i gråzonen:
Størrelsen af morarenterne (25.000 kr.) synes ikke afvist af  

 Stjerne Finans A/S.
Med hensyn til anklagen om forsøg på bedrageri henvises  

 til  

 det oven for anførte.
 Vedrørende artiklen Jeg kunne lige så godt have lånt pengene af  

 rockerne:
Det fremgår af citatet fra interviewet af den pågældende  

 vognmand, at det var en betingelse for at kunne få et lån, at han købte en  

 Mercedes.
Dette ses ikke bestridt af Stjerne Finans A/S.
 Det fremgår tydeligt af artiklen, at lånet blev optaget i 2000,  

 idet vognmanden blev selvstændig i  

 2000.
 Artiklen indeholder en gengivelse af kontrakten, hvoraf det  

 tydeligt fremgår, at der er tale om 13,8 procent i årlige omkostninger.
 Stjerne Finans A/S har ikke i relation til rykkergebyret på 300  

 kr. oplyst, hvor mange dage vognmanden var forsinket med betalingen.
 Vedrørende artiklen Jeg føler mig snydt af Stjerne Finans:
Artiklen handler grundlæggende om, at den pågældende vognmand  

 ikke føler, at han fik fornødne oplysninger om renter og gebyrer.
De beløb,  

 der  

 er nævnt i artiklen, er ikke bestridt af klager.
 Om gebyret på 1.200 kr. for pengeoverførsel til udlandet fremgår  

 det ikke af artiklen, at der var tale om et gebyr til Stjerne Finans A/S.
 I sagens behandling har følgende nævnsmedlemmer deltaget:  

 Niels Grubbe, Finn Rowold, Lene Sarup  

 og Kirsten Dyregaard.
 Pressenævnet udtaler:
Genmæle kan kræves over for skadelige oplysninger af faktisk  

 karakter,  

  

 medmindre oplysningernes  

 rigtighed er utvivlsom.
Det er endvidere et krav, at genmælets indhold i alt  

 væsentligt er begrænset til de nødvendige faktiske oplysninger.
Oplysningen i artiklen Vognmænd føler sig snydt af Stjerne Finans  

 om årlige omkostninger på 13,8 procent fremgår af et udsnit af vognmandens  

 kontrakt, gengivet på bladets side 10, og er således utvivlsomt rigtig.
Der  

 kan  

 herefter ikke kræves genmæle vedrørende denne oplysning.
De udsagn, som anmodningen om genmæle retter sig mod, er i det  

 væsentligste vurderinger eller meningstilkendegivelser, og Stjerne Finans har  

 kun i begrænset omfang konkret angivet punkter, hvor der påstås at foreligge  

 urigtige oplysninger.
Hertil kommer, at det ønskede genmæle fra Stjerne  

 Finans  

 A/S i meget vidt omfang indeholder oplysninger af supplerende, vurderende,  

 meningstilkendegivende og forklarende karakter.
Pressenævnet finder herefter,  

 at der ikke er grundlag for at pålægge Dansk Taxi Tidende at bringe genmælet.
 Afgjort den 23. august 2005.
