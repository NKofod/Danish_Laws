Bekendtgørelse om delvis ikrafttræden af lov om ændring af søloven og lov om sikkerhed til søs I medfør af § 4, stk. 3, i lov nr. 249 af 21. marts 2012 om ændring af søloven og lov om sikkerhed til søs (Tilpasninger som følge af Athenforordningen, gennemførelse af 2002-Athenkonventionen og registrering af skibe med frist) fastsættes:
 § 1. § 1, nr. 5, i lov nr. 249 af 21. marts 2012 om ændring af søloven og lov om sikkerhed til søs træder i kraft den 15. januar 2013.
 Stk. 2. § 403 a og § 403 c i søloven, som affattet ved § 1, nr. 9, i lov nr. 249 af 21. marts 2012, træder i kraft den 15. januar 2013.
 Stk. 3. § 403 b i søloven, som affattet ved § 1, nr. 9, i lov nr. 249 af 21. marts 2012, træder i kraft den 1. april 2013.
