 Man skal herved henlede opmærksomheden på lov nr. 252 af 27. maj 1950 om  

 dansk indfødsret, der træder i kraft den 1. januar 1951 og afløser lov nr.  

 123 af 18. april 1925 om erhvervelse og fortabelse af indfødsret.
Den nye lov hviler ligesom den tidligere på et nordisk samarbejde.
Bortset  

 fra naturalisations- og overgangsbestemmelserne stemmer dens regler nøje  

 overens med den svenske lov nr. 382 af 22. juni 1950 om svenskt  

 medborgarskap, der ligeledes træder i kraft den 1. januar 1951. På samme måde  

 stemmer den overens med et forslag til lov om norsk statsborgerrett, der  

 endnu ikke er gennemført.
 Den nye lov gælder ligesom de tidligere love om erhvervelse og fortabelse  

 af dansk indfødsret for alle dele af den danske stat, altså også for Færøerne  

 og Grønland.
 Lovens regler kommer - bortset fra visse overgangsbestemmelser - kun til  

 anvendelse, såfremt det forhold, der begrunder erhvervelse eller fortabelse  

 af indfødsret, ligger efter lovens ikrafttræden.
I.
Lovens grundsætninger.
A.
GIFTE KVINDER.
Det i den hidtil gældende indfødsretslov knæsatte princip om familiens  

 statsborgerlige enhed er i væsentlig grad afløst af princippet om den gifte  

 kvindes selvstændighed i statsborgerlig henseende.
Herefter er den gifte  

 kvindes statsborgerlige stilling uafhængig af mandens.
 Som nogle af de vigtigste følger af denne principielle ændring skal man  

 fremhæve følgende:
Om en særlig adgang for kvinder, der efter de ældre regler har mistet  

 dansk indfødsret ved ægteskab m.v., til at generhverve denne ved at afgive  

 erklæring herom se nedenfor under II.
A. 6.
Om en særlig adgang til generhvervelse af indfødsret, hvor denne er tabt  

 efter de ældre regler, se II.
A. 6.
B.
BØRN De hidtil gældende regler, hvorefter faderens statsborgerlige forhold er  

 bestemmende for ægtebarn og moderens for barn uden for ægteskab, er blevet  

 erstattet af mere detaillerede regler.
Dette gælder såvel for 1) barnets  

 erhvervelse som for 2) dets fortabelse af indfødsret.
1. Medens der med hensyn til børns SELVSTÆNDIGE  

 ERHVERVELSE af indfødsret (ved fødsel eller legitimation) henvises til  

 omtalen nedenfor under II.
A. 1 og 2, skal man angående børns AFLEDEDE  

 ERHVERVELSE af indfødsret efter den nye lovs regler henlede opmærksomheden på  

 følgende:
Først og fremmest har den nye lov i § 5 indført den ordning, at forældres  

 erhvervelse af indfødsret KUN får VIRKNING FOR DERES BØRN, NÅR DISSE ER BOSAT  

 HER I RIGET.
Herefter vil eksempelvis et i udlandet bosat barn ikke være  

 omfattet af forældrenes naturalisation, medmindre den pågældende lov om  

 indfødsrets meddelelse udtrykkeligt bestemmer noget andet.
Den omstændighed,  

 at det i udlandet bosatte barn senere kommer her til landet, medfører IKKE,  

 at det bliver dansk.
Dette gælder endog, når barnet får bopæl her i riget,  

 medens det endnu er ugift og under 18 år.
Om fornødent må et sådant senere  

 indrejst barn naturaliseres selvstændigt.
Iøvrigt gælder for ægtebarn, hvis forældre stadig er gift med (og ikke  

 separeret fra) hinanden, de samme regler som hidtil.
Et sådant barn vil  

 derfor, sålænge det er ugift og under 18 år, vedblivende erhverve indfødsret,  

 såfremt faderen erhverver indfødsret, medens moderens erhvervelse af  

 indfødsret ikke har denne virkning.
Er forældrene skilt eller separeret, følger ægtebarn ligeledes faderen,  

 medmindre forældremyndigheden er tillagt moderen.
I sidstnævnte tilfælde  

 følger det moderen.
 Er en af forældrene død, følger ægtebarn den overlevende.
 Barn udenfor ægteskab følger moderen, medmindre forældremyndigheden er  

 tillagt dets udenlandske fader.
De forannævnte regler om børns afledede erhvervelse af indfødsret gælder  

 for ALLE erhvervelses-(generhvervelses-) tilfælde UNDTAGEN det i § 13, STK.  

 3, omhandlede.
Forsåvidt angår NATURALISATION, kan den pågældende lov om  

 indfødsrets meddelelse dog ligesom hidtil i det enkelte tilfælde fastsætte,  

 at reglerne ikke skal finde anvendelse.
 2. Med hensyn til BØRNS (selvstændige eller afledede)  

 FORTABELSE AF INDFØDSRET henvises til omtalen nedenfor under III. 1. a., c.  

 og d. samt III. 2. d.
C.
FORHOLDET TIL NORDISKE LANDE.
Ifølge lovens § 10 kan det efter overenskomst med Finland, Island, Norge  

 og Sverige fastsættes, at en eller flere af de i paragraffen nærmere angivne  

 særregler skal finde anvendelse i forhold til et eller flere af disse lande.  

 Reglerne går ud på i forhold til visse erhvervelsesregler at ligestille  

 fødsel eller bopæl i andre nordiske lande med fødsel eller bopæl her i riget  

 og på at indrømme statsborgere fra andre nordiske lande en lettere adgang til  

 at erhverve (generhverve) dansk indfødsret.
Der henvises herom til  

 bemærkningerne nedenfor under II.
A. 1., 3. og 4 samt II.
B.
Man skal særlig bemærke, at i forhold til fortabelsesreglerne kan fødsel  

 eller bopæl i andre nordiske lande IKKE ligestilles med fødsel eller bopæl  

 her i riget.
Dette får betydning ved bestemmelserne i § 7, nr. 4, og § 8.
II.
Lovens erhvervelses-(generhvervelses-) regler.
Med hensyn til erhvervelsens virkninger for den erhvervende persons ugifte  

 børn under 18 år henvises til foranstående afsnit I.
B. 1.
A.
ALMINDELIGE REGLER OM ERHVERVELSE (GENERHVERVELSE) AF INDFØDSRET.
 1. ERHVERVELSE AF INDFØDSRET VED FØDSEL AF DANSKE  

 FORÆLDRE (§ 1, JFR. §§ 10 A, STK. 1, OG 13, STK. 1).
 Reglerne i § 1, stk. 1, nr. 1 og 3, stemmer overens med 1925-lovens § 1,  

 stk. 1. Herefter erhverves indfødsret ved fødselen af ægtebarn, hvis fader er  

 dansk, og af barn udenfor ægteskab, hvis moder er dansk.
Efter § 1, stk. 1, nr. 2, kan imidlertid fremtidig også DET HER I RIGET  

 FØDTE ÆGTEBARN AF DANSK MODER OG FREMMED FADER erhverve indfødsret ved  

 fødselen, nemlig når det ikke ved fødselen gennem faderen erhverver en  

 fremmed statsborgerret, enten fordi faderen ikke har statsborgerret i noget  

 land, eller fordi hans fremmede statsborgerret ikke overføres til barnet.
Man  

 henleder opmærksomheden på, at betingelserne, at barnets fader er statsløs,  

 eller at barnet ikke erhverver hans fremmede statsborgerret, er af retlig  

 karakter.
Sådanne forhold af faktisk karakter som, at faderen er flygtning,  

 eller at han eller barnet ikke kan erholde fremmed paslegitimation, bevirker  

 ikke, at barnet erhverver moderens danske indfødsret.
 I det omfang, adgangen til at afslutte overenskomster med de øvrige  

 nordiske lande benyttes, vil fødsel i et sådant land ved anvendelsen af § 1,  

 stk. 1, nr. 2, blive ligestillet med fødsel her i riget, jfr. § 10 A, stk. 1.
 Ifølge overgangsbestemmelsen i § 13, stk. 1, erhverver et barn, der ved  

 lovens ikrafttræden den 1. januar 1951 er under 18 år, som har været statsløs  

 siden fødselen, og som ville have haft dansk indfødsret, såfremt bestemmelsen  

 i § 1, stk. 1, nr. 2, havde været gældende tidligere, dansk indfødsret med  

 virkning fra den 1. januar 1951. I forhold til denne overgangsbestemmelse kan  

 fødsel i et andet nordisk land ikke ligestilles med fødsel her i riget.
 § 1,  stk. 2, opretholder den hidtil gældende regel,  

 hvorefter hittebarn, som bliver fundet her i riget, anses som havende dansk  

 indfødsret, indtil andet oplyses.
 2. ERHVERVELSE AF INDFØDSRET VED LEGITIMATION AF DANSK  

 FADER (§ 2).
 Reglen svarer til § 3, stk. 2, i loven af 1925.
 3. ERHVERVELSE AF INDFØDSRET VED AFGIVELSE AF  

 ERKLÆRING (FOR PERSONER OVER 21 (18) ÅR, DER ER FØDT HER I RIGET OG ER  

 FORBLEVET HER INDTIL ERKLÆRINGENS AFGIVELSE, § 3, JFR. §§ 10 A, STK. 1 OG 2,  

 SAMT 13, STK. 5).
 Bestemmelsen i § 3 afviger på en række punkter fra den beslægtede regel i  

 § 2 i loven af 1925.
a.
I overensstemmelse med det i loven gennemførte princip om den gifte  

 kvindes ligestilling med manden GÆLDER BESTEMMELSEN OGSÅ FOR GIFTE KVINDER  

 (herunder fraseparerede kvinder) samt for enker og fraskilte kvinder og ikke  

 som den tidligere regel blot for mænd og ugifte kvinder.
b.
Den hidtil gældende regel krævede en positiv handling for at undgå  

 indfødsretserhvervelsen, således at passivitet medførte, at personen blev  

 dansk.
I modsætning hertil går den nye bestemmelse ud på, at INDFØDSRETTENS  

 ERHVERVELSE ER AFHÆNGIG AF EN POSITIV HANDLING, nemlig at personen inden sit  

 fyldte 23. år over for overøvrigheden (i København magistraten) afgiver  

 skriftlig erklæring om at ville erhverve indfødsret.
Passivitet afføder  

 følgelig på det her behandlede område ikke længere virkninger i forhold til  

 indfødsretsloven.
c.
Med hensyn til DEN ALDER, I HVILKEN ERKLÆRINGEN KAN AFGIVES, er  

 hovedreglen efter den nye lov, at personen skal være fyldt 21 år, men ikke 23  

 år.
Personer i denne alder har adgang til at afgive erklæringen uden hensyn  

 til, om de har statsborgerret i et fremmed land, og uden hensyn til, om denne  

 statsborgerret fortabes som følge af, at de ved erklæringens afgivelse  

 erhverver dansk indfødsret.
Imidlertid giver loven i et vist omfang adgang til at afgive erklæringen  

 allerede, når personen er fyldt 18 år.
Dette gælder i de tilfælde, hvor han  

 er statsløs, eller hvor han godtgør, at han vil miste sin hidtidige  

 statsborgerret ved at erhverve dansk indfødsret.
Også i disse tilfælde gælder  

 det, at erklæringen ikke længere kan afgives, når personen er syldt 23 år.
 Ifølge lovens § 11 kan erklæringen ikke afgives ved værge.
d.
I det omfang, i hvilket der herom træffes OVERENSKOMST MED ANDRE  

 NORDISKE LANDE, vil fødsel i et sådant og bopæl i et sådant være ligestillet  

 med henholdsvis fødsel og bopæl her i riget, for bopælens vedkommende dog  

 kun, forsåvidt angår tiden indtil det fyldte 12. år.
e.
Efter lovens § 13, stk. 5, finder bestemmelserne i § 3 (samt i §§ 4 og  

 13, stk. 3) ikke anvendelse på en række personer, der nærmere bestemmes i  

 nævnte stykke 5. For oversigtens skyld behandles disse undtagelser her under  

 eet, selv om enkelte af dem efter sagens natur ikke vil kunne få betydning i  

 forhold til lovens § 3.
 Adgangen til at erhverve (generhverve) indfødsret ved afgivelse af en  

 skriftlig erklæring efter §§ 3, 4 og 13, stk. 3, gælder IKKE for personer,  

 der omfattes af LOV NR. 379 AF 12. JULI 1946, således som denne er ændret ved  

 lov nr. 528 af 22. december 1947, jfr. lov nr. 518 af 22. december 1948, og  

 som ikke ved optagelse på særlov har opnået adgang til at erhverve eller  

 bevare indfødsret uanset bestemmelserne i loven af 12. juli 1946. Det samme  

 gælder personer, der ville have været omfattet af disse love, såfremt de  

 havde været danskfødte og bevaret deres bopæl her i riget.
 Herefter kan - bortset fra modstående bestemmelse i en særlov - følgende  

 personer ikke erhverve indfødsret ved at afgive erklæring:
I Tyske statsborgere og sådanne statsløse, som selv eller hvis forældre  

 senest har været i besiddelse af tysk statsborggerret, Afgørende for, om foranstående undtagelser finder anvendelse, er, om de  

 pågældende var tyske statsborgere (eller statsløse af tysk afstamning som  

 anført) i tilfældene under (1) da de fyldte 19 år, i tilfældene under (2) da  

 legitimationen fandt sted, og i tilfældene under (3) da ægteskabet blev  

 indgået.
II Personer, der som flygtninge ved tysk foranstaltning er ført her til  

 landet, eller som iøvrigt opholdt sig her uden at være i besiddelse af dansk  

 opholdstilladelse, og som hører til de foran under 1 grad (2) og (3)  

 omhandlede grupper.
Afgørende er, om de var flygtninge o.s.v., da  

 legitimationen skete, henholdsvis ægteskabet blev indgået.
 III Personer, der tidligere har været danske, og som derefter i tiden fra  

 og med den 9. april 1940 til og med den 31. december 1947 har erhvervet tysk  

 statsborgerret, hvadenten dette er sket ved indgåelse af ægteskab, ved  

 legitimation eller på anden måde.
f.
Erhvervelsen er ifølge § 3, stykke 2, udelukket, forsåvidt angår  

 BORGERE I EN FJENDTLIG STAT samt statsløse, der senest har været borgere i en  

 stat.
Denne regel er af lignende art som § 1 i lov nr. 379 af 12. juli 1946.  

 Skønt det ikke udtales i loven af 27. maj 1950, må undtagelser kunne gøres  

 ved særlig lov.
g.
Erhvervelsen sker ved AFGIVELSE AF EN SKRIFTLIG ERKLÆRING til  

 overøvrigheden (i København magistraten). Den, der gyldigt afgiver  

 erklæringen, vil efter de derom givne nærmere regler modtage et  

 indfødsretsbevis, udstedt enten af indenrigsministeriet eller af vedkommende  

 overøvrighed (for Københavns vedkommende magistraten).
h.
Erhverver nogen indfødsret i henhold til § 3, omfatter erhvervelsen  

 også hans ugifte BØRN under 18 år efter reglerne i § 5, jfr. herom afsnit I.  

 B. 1.
 4. GENERHVERVELSE AF DANSK INDFØDSRET VED AFGIVELSE AF  

 ERKLÆRING (§ 4, JFR. § 10 A, STK. 2, SAMT § 13, STK. 2 og STK. 5).
Reglen i lovens § 4. hvorefter tidligere danske statsborgere kan  

 generhverve dansk indfødsret ved overfor overøvrigheden (i København  

 magistraten) at afgive en skriftlig erklæring herom, findes ikke i den hidtil  

 gældende ret.
Den er beslægtet med den i lov nr. 54 af 25. marts 1871  

 indeholdte generhvervelsesadgang.
Erklæringen kan afgives såvel af mænd som af kvinder.
Den erklærendes  

 ægteskabelige stilling er uden betydning.
Det er en betingelse for afgivelse  

 af erklæringen, at den pågældende person har bopæl her i riget og har haft  

 sådan bopæl i de sidste 2 år.
 Den pågældende må endvidere have erhvervet dansk indfødsret VED FØDSELEN  

 og have BOET her i riget UAFBRUDT INDTIL DET FYLDTE 18. ÅR.
 Ved § 13, stk. 2, er det bestemt, at den, der har erhvervet indfødsret ved  

 de sønderjydske landsdeles genforening med Danmark, anses for danskfødt,  

 ligesom bopæl i landsdelene indtil den 15. juni 1920 sidestilles med bopæl  

 her i riget.
 I det omfang, hvori der herom træffes OVERENSKOMST MED ANDRE NORDISKE  

 LANDE, vil bopæl i et sådant i tiden indtil det fyldte 12. år være  

 ligestillet med bopæl her i landet.
 For at undgå dobbelt statsborgerret foreskrives det i paragraffens 2.  

 punktum, at den, der er statsborger i et andet land, kun kan afgive  

 erklæringen, når han godtgør, at han derved mister den fremmede  

 statsborgerret.
Ifølge § 13, stk. 5, finder § 4 IKKE anvendelse på personer, der omfattes  

 af LOV NR. 379 AF 12. JULI 1946, således som denne er ændret ved lov nr. 528  

 af 22. december 1947, jfr. lov nr. 518 af 22. december 1948, medmindre der  

 ved særlov er gjort undtagelse.
Det samme gælder personer, der ville have  

 været omfattet af de nævnte love, såfremt de havde bevaret bopæl her i riget.  

 Om de personer, der således er afskåret fra at afgive erklæring efter § 4,  

 henvises til II.
A. 3. e.
 Ifølge lovens § 11 kan erklæringen ikke afgives ved værge.
 Erhvervelsen sker ved afgivelse af en skriftlig erklæring til  

 overøvrigheden (i København magistraten). Den, der gyldigt afgiver  

 erklæringen, vil efter de herom givne nærmere regler modtage et  

 indfødsretsbevis, udstedt enten af indenrigsministeriet eller af vedkommende  

 overøvrighed (for Københavns vedkommende magistreten).
Den erklærendes ugifte børn under 18 år erhverver indfødsret efter  

 reglerne i § 5, jfr. ovenfor under I.
B. 1.
 Det bemærkes, at tidligere danske statsborgere, der ikke (eventuelt: endnu  

 ikke) opfylder betingelser for indfødsrettens generhvervelse efter § 4, ofte  

 vil kunne generhverve indfødsret ved naturalisation og i visse tilfælde efter  

 reglerne i §§ 10 B, 10 C eller 13, stk. 3. Opmærksomheden henledes endvidere  

 på, at der i tilfælde af generhvervelse ved naturalisation eventuelt kan  

 træffes bestemmelse om, at naturalisationen ikke skal omfatte den pågældendes  

 børn eller kun nogle af disse, jfr. nedenfor under 5. Generhvervelse efter §  

 13, stk. 3, har aldrig virkning for børn, jfr. nedenfor under 6.
 5. ERHVERVELSE AF INDFØDSRET VED NATURALISATION (§ 6).
Da en hustru ikke længere vil være omfattet af mandens naturalisation, må  

 hun fremtidig også i de tilfælde, hvor ægtefæller i forening ønsker at blive  

 naturaliseret her i landet, ansøge særskilt herom og optages særskilt på en  

 lov om infødsrets meddelelse.
Det er ministeriets hensign at udarbejde  

 særlige ansøgningsblanketter til brug for ægtefæller, der samtidig ansøger om  

 naturalisation.
Endvidere vil en fremmed kvinde, som efter 1925-loven ville have erhvervet  

 indfødsret uden naturalisation, nemlig ved at indgå ægteskab med en dansk  

 mand eller derved, at manden under ægteskabet erhverver indfødsret på anden  

 måde end ved naturalisation, nu ligeledes være henvist til at søge om  

 naturalisation, såfremt hun ønsker at blive dansk.
Dette gælder dog ikke i  

 tilfælde, hvor kvinden for sit eget vedkommende opfylder betingelserne for i  

 henhold til lovens §§ 3, 4, 10 B, 10 C eller 13, stk. 3, at afgive erklæring  

 om at ville erhverve dansk indfødsret.
Forsåvidt der herefter bliver tale om  

 naturalisation af en dansk mands fremmede hustru, bemærkes, at det har været  

 en forudsætning for gennemførelsen af lovens regler, at naturalisationen i  

 sådanne tilfælde bør ske på betydelig lempeligere betingelser end de  

 sædvanligt gældende.
Muligvis vil naturalisation i sådanne tilfælde endog  

 blive bevilget, selv om andragerinden har ophold i udlandet.
Om behandlingen  

 af naturalisationsandragender fra sådanne personer vil der senere blive givet  

 forskrifter.
Har en naturaliseret person ugifte børn under 18 år, omfattes disse af  

 naturalisationen efter reglerne i § 5, jfr. ovenfor under I.
B. 1, medmindre  

 andet i det enkelte tilfælde fastsættes i naturalisationsloven.
 6. GENERHVERVELSE AF DANSK INDFØDSRET VED ERKLÆRING  

 (FOR KVINDER, DER HAR MISTET DENNE RET VED ÆGTESKAB M.V., § 13, STK. 3, JFR.  

 STK. 5).
Ved overgangsreglen i § 13, stk. 3, tillægges der princippet om den gifte  

 kvindes selvstændige stilling i statsborgerlig henseende en vis  

 tilbagevirkende kraft.
Reglen giver en dansk kvinde, der har mistet  

 indfødsret ved at indgå ægteskab med fremmed mand (§ 6 i lov nr. 42 af 19.  

 marts 1898) eller ved at erhverve fremmed statsborgerret enten gennem  

 indgåelse af ægteskab eller derved, at manden med virkning for hende har  

 erhvervet fremmed statsborgerret (lov nr. 54 af 25. marts 1871, § 5 i lov nr.  

 42 af 19. marts 1898 eller § 5 i loven af 1925), adgang til ved en senest den  

 31. december 1955 afgiven erklæring at generhverve indfødsretten.
Denne adgang tilkommer alle kvinder, der på den angivne måde har mistet  

 indfødsretten.
Det er således ikke som efter den beslægtede regel i  

 1925-lovens § 8, stk. 1, nogen betingelse, at de pågældende havde erhvervet  

 indfødsretten ved fødselen, og at de efter ægteskabets indgåelse har bevaret  

 deres bopæl her i riget.
På den anden side er adgangen kun åben for den, som ville have bevaret  

 indfødsretten, såfremt loven havde været gældende tidligere.
Opmærksomheden  

 henledes i denne forbindelse på reglen i § 7, stk. 1, hvorefter den, der  

 erhverver fremmed statsborgerret efter ansøgning eller udtrykkeligt samtykke,  

 også fremdeles fortaber dansk indfødsret.
Er den fremmede statsborgerret i  

 sin tid erhvervet efter kvindens ansøgning eller med hendes udtrykkelige  

 samtykke, vil hun derfor IKKE kunne afgive erklæring efter § 13, stk. 3,  

 selvom erhvervelsen skete samtidig med og var en følge af, at manden  

 erhvervede fremmed statsborgerret.
Endvidere skal man i denne forbindelse  

 gøre opmærksom på reglen i § 8, der i modsætning til den tilsvarende  

 bestemmelse i 1925-lovens § 6 også gælder for gifte kvinder.
Eksempelvis  

 nævnes, at en i udlandet født dansk kvinde, som inden det fyldte 22. år har  

 mistet sin indfødsret ved ægteskab med en udlænding, IKKE kan afgive  

 erklæring efter § 13, stk. 3, såfremt hun inden den nye lovs ikrafttræden er  

 fyldt 22 år, og ikke inden opnåelsen af denne alder har boet her i riget  

 eller opholdt sig her under forhold, der tyder på samhørighed med Danmark.
Ifølge § 13, stk. 5, finder paragraffens 3. stk. ikke anvendelse på  

 kvinder, der omfattes af den efter besættelsen gennemførte lovgivning  

 vedrørende tyske statsborgere m.v., medmindre de ved særlig lov er blevet  

 undtaget fra denne.
Det samme gælder kvinder, der ville have været omfattet  

 af denne lovgivning, såfremt de havde været danskfødte og havde bevaret bopæl  

 her i riget.
Om de kvinder, der således er afskåret fra at afgive erklæring  

 efter § 13, stk. 3, se foran under II.
A. 3. e.
 Ifølge lovens § 11 kan erklæringen ikke afgives ved værge.
Erhvervelsen sker ved afgivelse af en skriftlig erklæring til  

 overøvrigheden (i København magistraten). Er kvinden bosat i udlandet,  

 afgives erklæringen overfor den danske repræsentation, indenfor hvis  

 embedsområde hun er bosat.
Under midlertidigt ophold her i riget kan  

 erklæringen dog også afgives overfor overøvrigheden (i København  

 magistraten).
 Den, der gyldigt afgiver erklæringen, vil efter de herom givne nærmere  

 regler modtage et indfødsretsbevis, udstedt enten af indenrigsministeriet  

 eller af vedkommende overøvrighed (for Københavns vedkommende magistraten).
Generhvervelsesadgangen er en rent personlig ret; dette fremgår af, at  

 reglen i § 13, stk. 3, ikke er nævnt i § 5 og heller ikke henviser til denne  

 paragraf.
Generhvervelsen omfatter følgelig ikke ugifte børn under 18 år,  

 selv om kvindens forhold efter de i § 5 indeholdte regler i andre tilfælde af  

 indfødsrets erhvervelse eller generhvervelse ville have været bestemmende for  

 sådanne børns statsborgerlige stilling.
Herved må dog bemærkes, at kvinder,  

 der opfylder betingelserne for generhvervelse efter § 13, stk. 3, i visse  

 tilfælde tillige vil opfylde betingelserne for generhvervelse ved  

 naturalisation eller efter §§ 4, 10 B eller 10 C, for hvilke  

 generhvervelsesmåder reglerne i § 5 er gældende.
B.
SÆRLIGE REGLER FOR STATSBORGERE I NORDISKE LANDE OM ERHVERVELSE  

 (GENERHVERVELSE) AF INDFØDSRET (§ 10).
Efter overenskomst med Finland, Island, Norge og Sverige kan det  

 fastsættes, at en eller flere af nedennævnte regler skal gælde for  

 statsborgere i disse lande.
Udtrykket aftaleland i det følgende omfatter den  

 eller de stater, med hvilke sådan overenskomst måtte blive sluttet.
Der vil  

 blive udstedt bekendtgørelse om afslutningen af overenskomster af den her  

 omhandlede art.
 Bestemmelserne, der er nye i forhold til hidtil gældende ret, giver  

 statsborgere fra et aftaleland ret til ved en overfor overøvrigheden (i  

 København magistraten) afgiven erklæring at erhverve (generhverve) dansk  

 indfødsret, såfremt de nærmere angivne betingelser er opfyldte, jfr. nærmere  

 nedenfor under 7 og 8.
 7. ERHVERVELSE AF INDFØDSRET VED AFGIVELSE AF  

 ERKLÆRING (FOR STATSBORGERE I AFTALELAND, § 10 B).
a.
Bestemmelsen gælder kun, hvis statsborgerretten i aftalelandet er  

 erhvervet på anden måde end ved naturalisation.
Det bemærkes herved, at også  

 den, der som biperson omfattes af en anden persons naturalisation (børn og -  

 efter hidtil gældende ret - hustruer), anses som naturaliseret.
Iøvrigt gøres  

 der ingen forskel efter den måde, hvorpå statsborgerretten i aftalelandet er  

 erhvervet.
Den erklærende persons køn og ægteskabelige stilling er uden  

 betydning.
b.
Den erklærende må ved erklæringens afgivelse være fyldt 21, men ikke 60  

 år.
c.
Han skal have fast bopæl her i riget og have haft sådan bopæl i de  

 sidste 10 år.
d.
Han må ikke i løbet af denne tid være dømt til frihedsstraf,  

 arbejdshus, sikkerhedsforvaring eller psykopatforvaring.
 Ifølge lovens § 11 kan erklæringen ikke afgives ved værge.
 Erhvervelsen sker ved afgivelse af en skriftlig erklæring til  

 overøvrigheden (i København magistraten). Den, der gyldigt afgiver  

 erklæringen, vil efter de herom givne nærmere regler modtage et  

 indfødsretsbevis, udstedt enten af indenrigsministeriet eller af vedkommende  

 overøvrighed (for Københavns vedkommende magistraten).
Den erklærendes ugifte børn under 18 år erhverver indfødsret efter  

 reglerne i § 5, jfr. ovenfor under I.
B. 1.
 8. GENERHVERVELSE AF INDFØDSRET VED AFGIVELSE AF  

 ERKLÆRING (FOR STATSBORGERE I AFTALELAND, § 10 C).
 Adgangen til ved afgivelse af en erklæring at generhverve dansk indfødsret  

 står åben for enhver tidligere dansk statsborger, der er i besiddelse af  

 statsborgerret i aftaleland, såfremt han opfylder de fastsatte betingelser.  

 Den erklærende persons køn og ægteskabelige stilling er uden betydning.
 Det er ligeledes uden betydning, om han i sin tid har erhvervet dansk  

 indfødsret ved fødselen eller ved senere begivenheder (f.eks. ved fødsel +  

 ophold, ægteskab, ved de sønderjyske landsdeles genforening, ved  

 naturalisation, i henhold til lov nr. 353 af 27. november 1916 o.s.v.) Også  

 den, der har erhvervet (generhvervet) indfødsret efter reglerne i den nye lov  

 af 27. maj 1950 og senere (påny) mistet den, vil kunne benytte sig af reglen  

 i § 10 C.
Adgangen til at afgive erklæringen er betinget af, at den pågældende i  

 hele tiden efter fortabelsen af dansk indfødsret har været statsborger i et  

 eller flere aftalelande.
Den, der har mistet dansk indfødsret ved at erhverve  

 statsborgerret i et aftaleland (f.eks.
Norge) og derefter har mistet denne  

 ret uden SAMTIDIG at erhverve statsborgerret i et andet aftaleland (f.eks.  

 Sverige), omfattes således ikke af reglen.
 Generhvervelsen er endvidere betinget af, at personen har taget fast bopæl  

 her i landet.
Ifølge lovens § 11 kan erklæringen ikke afgives ved værge eller af  

 forældremyndighedens indehaver.
Skønt § 10 C ikke selv nævner nogen  

 aldersregel, er det derfor udelukket, at personer under 18 år generhverver  

 indfødsret i henhold til paragraffen.
 Erhvervelsen sker ved afgivelse af en skriftlig erklæring til  

 overøvrigheden (i København magistraten). Den, der gyldigt afgiver  

 erklæringen, vil efter de herom givne nærmere regler modtage et  

 indfødsretsbevis, udstedt enten af indenrigsministeriet eller af vedkommende  

 overøvrighed (for Københavns vedkommende magistraten).
Den erklærendes børn erhverver indfødsret efter reglerne i § 5, jfr.  

 ovenfor under I.
B. 1.
III.
Fortabelse af indfødsret indtræder i følgende tilfælde:
 1. Ved visse erhvervelser af fremmed statsborgerret  

 (§7).
 2. Ved fødsel i udlandet + ophold der indtil det  

 fyldte 22. år (§ 8, jfr. 13, stk. 4).
 3. Ved løsning (§9).
 1. FORTABELSE AF DANSK INDFØDSRET VED ERHVERVELSE AF  

 FREMMED STATSBORGERRET (§ 7).
 1925-lovens § 5 lod enhver form for erhvervelse af fremmed statsborgerret  

 få den virkning, at den danske indfødsret fortabtes, men sondrede med hensyn  

 til tidspunktet for denne virknings indtræden mellem danskfødte, der havde  

 bopæl her i riget, og andre personer.
Den nye lov har, navnlig for at undgå, at danske kvinder automatisk mister  

 deres indfødsret ved ægteskab med udlændinge, indført en sondring mellem de  

 måder, hvorpå fremmed statsborgerret erhverves.
Da den tidligere særregel for  

 danskfødte, der forblev boende her i riget, især tog sigte på kvinder, der  

 giftede sig med udlændinge, har den nye lov afskaffet denne særregel,  

 undtagen i de nedenfor under d. omhandlede tilfælde.
For at erhvervelse af fremmed statsborgerret skal medføre fortabelse af  

 dansk indfødsret, er det fremtidig en betingelse, at den fremmede  

 statsborgerret er erhvervet på en af de i paragraffen særligt opregnede  

 måder, nemlig a. efter ansøgning eller udtrykkeligt samtykke, b. ved indtræden i offentlig tjeneste i et andet land, c. ved afledet erhvervelse i visse tilfælde, d. ved legitimation.
 Som anført indtræder fortabelsen, bortset fra den under d. anførte  

 undtagelse altid straks ved erhvervelsen af fremmed statsborgerret.
a.
HOVEDREGLEN i den nye lov er, at erhvervelse af fremmed statsborgerret  

 kun medfører fortabelse af dansk indfødsret, når erhvervelsen er sket EFTER  

 ANSØGNING ELLER UDTRYKKELIGT SAMTYKKE (§ 7, nr. 1).
Derved udelukkes fortabelsesreglens anvendelse i første række i de  

 tilfælde, hvor en dansk kvinde uden videre erhverver fremmed statsborgerret  

 ved at indgå ægteskab med en fremmed mand eller derved, at hendes mand under  

 ægteskabet bliver fremmed statsborger.
Kun hvis erhvervelsen af den fremmede  

 statsborgerret er sket efter kvindens egen ansøgning eller eget udtrykkelige  

 samtykke, mister hun sin danske indfødsret.
Lovens hovedregel er formuleret generelt.
Følgelig er ikke blot en kvindes  

 »automatiske« erhvervelse af fremmed statsborgerret ved ægteskab  

 o.s.v. fremtidig uden fortabelsesvirkning; også den f.eks. efter lignende  

 regler som § 2 i 1925-loven ved fødsel og forbliven i et fremmed land  

 erhvervede fremmede statsborgerret forbliver fremtidig uden betydning for  

 personens danske indfødsret.
Da en erhvervelse af sidstnævnte art er uansøgt,  

 vil den end ikke medføre fortabelse af dansk indfødsret i de tilfælde, hvor  

 personen har haft en mulighed for at afværge den, f.eks. ved at afgive  

 erklæring i så henseende.
Også et barn vil kunne miste indfødsret efter reglen i § 7, nr. 1, nemlig  

 når det erhverver fremmed statsborgerret efter ansøgning eller udtrykkeligt  

 samtykke.
Ansøgningen eller samtykket må hidrøre fra den eller dem, der efter  

 almindelige regler er beføjet til at handle på barnets vegne.
 Der gælder følgende UNDTAGELSER fra denne hovedregel:
b.
Den, der erhverver fremmed statsborgerret ved at indtræde i OFFENTLIG  

 TJENESTE I ET LAND, mister sin danske indfødsret (§ 7, nr. 2). Som offentlig  

 tjeneste anses ikke blot egentlig statstjeneste, men også kommunal tjeneste,  

 tjeneste i offentligretlige korporationer o.s.v.
c.
UGIFT BARN UNDER 18 ÅR mister dansk indfødsret, når det erhverver  

 fremmed statsborgerret SOM BIPERSON TIL EN AF FORÆLDRENE (§ 7, nr. 3). Det er  

 dog en betingelse, at den pågældende af forældrene har erhvervet den fremmede  

 statsborgerret på en af de i § 7, nr. 1 eller 2, angivne måder (se foran  

 under a. og b.), samt at han er indehaver af forældremyndigheden over barnet  

 eller har del i denne.
Har begge forældre del i forældremyndigheden, er  

 barnets fortabelse af indfødsret endvidere betinget af, at den anden af  

 forældrene enten ikke har dansk indfødsret eller samtidig mister denne ret.
d.
UGIFT BARN UNDER 18 ÅR mister dansk indfødsret, når det erhverver  

 fremmed statsborgerret derved, at DETS FORÆLDRE INDGÅR ÆGTESKAB MED HINANDEN.  

 Andre legitimationstilfælde har ikke denne virkning (§ 7, nr. 4). Kun ved  

 denne fortabelsesregel har loven opretholdt en om 1925-lovens § 5, 2. pkt.,  

 mindende bestemmelse, idet det her i riget bosatte barn kun mister  

 indfødsretten, når det inden sit fyldte 18 år. flytter ud af riget; det er  

 dog en betingelse for fortabelsen, at barnet ved udflytningen stadig er i  

 besiddelse af en fremmed statsborgerret.
Adgangen til at bevare indfødsretten  

 er ikke betinget af, at barnet er danskfødt.
 2. FORTABELSE AF DANSK INDFØDSRET VED FØDSEL I  

 UDLANDET OG OPHOLD DER INDTIL DET FYLDTE 22. ÅR (§ 8, JFR. § 13, STK. 4).
 Bestemmelsen i lovens § 8 svarer til § 6 i 1925-loven, men afviger dog fra  

 denne på følgende punkter:
a.
Den gifte kvindes stilling må også her afgøres selvstændigt.
Hun kan  

 altså både fortabe og bevare indfødsretten uafhængigt af mandens forhold.
 Kvinder, der er født indenfor tiden fra og med den 1. januar 1929 til og  

 med den 31. december 1931, og som ved opnåelsen af 22 års alderen ikke  

 længere er ugift (d.v.s. gifte, fraseparerede og fraskilte kvinder samt  

 enker), mister dog efter overgangsreglen i § 13, stk. 4, ikke indfødsretten  

 allerede ved det fyldte 22. år; fortabelsen er for deres vedkommende udskudt  

 til den 31. december 1953. De vil følgelig også kunne undgå fortabelse af  

 indfødsretten ved i tiden efter det fyldte 22. år, men inden udgangen af året  

 1953 at tage bopæl eller ophold af den i § 8 nævnte art her i riget, ligesom  

 fristen for ansøgning om kongelig resolution om bevarelse af indfødsretten  

 for deres vedkommende først udløber med udgangen af året 1953.
b.
Reglen i 1925-lovens § 6, stk. 2, hvorefter ophold her, der tyder på  

 samhørighed med Danmark, ligestilles med bopæl her i riget, er optaget i  

 hovedreglen i § 8, stk. 1. Samtidig er den tidligere fremhævelse af enkelte  

 arter af sådanne ophold udgået.
c.
Kongelig resolution om bevarelse af indfødsretten behøver ikke længere  

 at foreligge inden andragerens fyldte 22. år Efter den nye lov er det nemlig  

 tilstrækkeligt, at ansøgningen herom er indgivet inden dette tidspunkt,  

 hvorfor resolutionen i givet fald vil kunne meddeles senere.
Ifølge § 4 i  

 indenrigsministeriets bekendtgørelse af 24. november 1950 anses ansøgningen  

 for rettidigt indgivet, når den senest dagen før den dag, da andrageren  

 fylder 22. år, er fremkommet til den danske repræsentation, indenfor hvis  

 embedsområde ansøgeren er bosat, eller, såfremt han opholder sig her i riget,  

 til overøvrigheden på opholdsstedet (i København magistraten).
d.
Medens en mands fortabelse af indfødsret efter 1925-lovens § 6 altid  

 omfattede hans ægtebørn og en kvindes (selvstændige) fortabelse hendes børn  

 udenfor ægteskab, bestemmer den nye lov, at en persons fortabelse af  

 indfødsret ifølge § 8 medfører fortabelse af indfødsret for sådanne børn, som  

 har erhvervet den gennem ham.
 3. FORTABELSE AF DANSK INDFØDSRET VED LØSNING (§ 9).
 Paragraffen er overensstemmende med 1925-lovens § 7.
IV.
Andre bestemmelser.
1. OVERGANGSREGLER VEDRØRENDE PERSONER MED  

 »BETINGET« INDFØDSRET I FØLGE 5, 2. PKT.
ELLER § 8 I LOVEN AF 1925  

 (§ 13, STK. 6).
a.
Efter 1925-lovens § 5 gjaldt som hovedregel, at den, der erhvervede en  

 fremmed statsborgerret, mistede sin danske indfødsret.
Dog udsattes efter  

 paragraffens 2. pkt. fortabelsen for den, der boede her i riget, og som havde  

 erhvervet indfødsret ved fødselen, indtil han flyttede ud af riget.
Denne  

 undtagelsesbestemmelse skyldtes især hensynet til danskfødte kvinder, der  

 gifter sig med udlændinge.
 For de personer, for hvis vedkommende den hidtil gældende regel i  

 1925-LOVENS § 5, 2. PKT., således har gjort indfødsrettens bevarelse afhængig  

 af fortsat bopæl her i riget, gælder efter den nye lovs § 13, stk. 6, to  

 regler:
 Dette får især betydning for her i riget bosatte kvinder, der ved ægteskab  

 med udlændinge »automatisk« har erhvervet fremmed statsborgerret.
b.
Forsåvidt angår kvinder, der har generhvervet indfødsret i henhold til  

 1925-LOVENS § 8, STK. 1, bemærkes, at indfødsretten ikke fortabes ved  

 udflytning fra riget, når udflytningen sker efter den nye lovs ikrafttræden.
 2. ERKLÆRINGER I INDFØDSRETSSAGER.
 Lovens § 12, stk. 2, indeholder en bestemmelse om, at erklæringer angående  

 forhold, der omfattes af loven eller de i henhold til denne udfærdigede  

 forskrifter, kan kræves afgivet på tro og love.
 Ved § 5 i indenrigsministeriets bekendtgørelse af 24. november 1950 er det  

 i overensstemmelse hermed foreskrevet, at oplysninger, der meddeles eller  

 tilvejebringes af den person selv, hvem sagen angår, vil være at afgive på  

 tro og love.
 INDENRIGSMINISTERIET, DEN 24. NOVEMBER  

 1950.
 AKSEL MØLLER.
 /Knud Larsen.
