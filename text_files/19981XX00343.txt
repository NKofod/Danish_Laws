Skriftlig fremsættelse (24. marts 1999) Forskningsministeren (Jan Trøjborg):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 universiteter m.fl. (universitetsloven).
(Lovforslag nr.
L 205).
Med den påtænkte ændring af  

 universitetsloven lægges der op til et opgør med tanken om en  

 entydig måde at organisere et universitet på.
Lovforslaget  

 lægger således op til et paradigmaskifte, hvor universiteterne  

 får fuld frihed til at indrette sig efter egne ønsker og behov,  

 under forudsætning af at der fortsat er medarbejder- og  

 studenterindflydelse, en ansvarlig forvaltning og en målrettet strategi  

 for universitetets faglige udvikling og bidrag til forskning, uddannelse og  

 samfundet i øvrigt.
Rammerne herfor opstilles for og i en dialog med  

 det enkelte universitet i form af en udviklingskontrakt.
 Lovforslaget handler derfor primært om:
 Udviklingskontrakter.
 Udviklingskontrakter er en opfølgning på Universitets- og  

 forskningspolitisk redegørelse, og er et nyt dialogbaseret  

 styringskoncept imellem ministerium og universitet.
 Formålet med udviklingskontrakter er at understøtte  

 universiteternes ambitionsniveau på alle væsentlige områder  

 med en frihed til intern omstilling.
 Kontrakterne kan endvidere bruges som et alternativ til  

 regelfastsættelse efter den gældende lovs § 2, stk. 2.
 Lovforslaget indeholder herudover følgende  

 justeringer:
 Øget studenterindflydelse.
 Forslagene er en opfølgning på Redegørelsen fra  

 november 1997 om det repræsentative demokrati i  

 uddannelsessystemet.
Studenterindflydelsen øges ved, at de studerende sikres 25 % indflydelse på rektor- og  

 dekanvalget at næstformanden i studienævnet skal være en  

 studerende og at de studerende sikres medlemsskab af institutbestyrelsen Ph.D.-stipendiater.
Forslaget er en opfølgning på lov nr. 1117 af 29.  

 december 1997 om ændring af lov om statens uddannelsesstøtte og  

 lov om statsgaranterede studielån og opfølgning på  

 "Aftale om lønnede Ph.D.-stipendiater af 25. november 1997 mellem  

 Finansministeriet og Akademikernes Centralorganisation", hvorefter de  

 Ph.D.-studerende med stipendium og opnået kandidatgrad fremover fik  

 lønmodtagerstatus.
Som en konsekvens heraf overgår  

 lønnede Ph.D.-stipendiater, som er fuldtidsansat på  

 universiteterne, til valggruppen for heltidsansatte videnskabelige  

 medarbejdere. Øvrige Ph.D.-studerende er som udgangspunkt omfattet af  

 valggruppen for de studerende.
 Forpligtende samarbejde/sammenlægning.
 Forslaget er en opfølgning på Universitets- og  

 forskningspolitisk redegørelse.
Lovforslaget tilgodeser det stigende behov for at lette  

 samarbejdsmulighederne på tværs af institutionelle grænser  

 også internationalt f.eks. mellem et universitet og en  

 sektorforskningsinstitution eller mellem to universiteter på  

 tværs af Øresund.
Hermed understøttes mulighederne for at  

 skabe stærke forskningsmiljøer og samtidig opnå en optimal  

 udnyttelse af de danske forskningsressourcer.
 Der er ingen miljømæssige, økonomiske  

 eller administrative konsekvenser for erhvervslivet eller det offentlige.  

 Lovforslaget indeholder ingen EU-retlige aspekter.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i det høje Ting.
