 På  

 baggrund af parternes afvigende oplysninger om det passerede og Pressenævnets  

 begrænsede muligheder for bevisbedømmelse kunne nævnet ikke tage stilling  

 til,  

 hvorvidt hoteldirektøren havde udtalt sig som gengivet i B.T. eller som  

 anført  

 i [B]s skriftlige klage til rejsebureauet eller om forløbet af det passerede  

 på  

 feriehotellet i Tyrkiet i øvrigt.
Pressenævnet  

 fandt imidlertid, at citatet i B.T. ikke indholdsmæssigt var i  

 uoverensstemmelse med citatet i [B]s skriftlige klage til rejsebureauet.  

 Nævnet  

 fandt endvidere, at der ikke var grundlag for at kritisere B.T. for at have  

 bragt en artikel om en kundes oplevelse af sagen som sket, navnlig ikke, når  

 rejsebureauet  

 i samme udgave af avisen havde haft lejlighed til at udtale sig.
Pressenævnet  

 fandt derfor, at der hverken var grundlag for at udtale kritik af B.T. for at  

 have bragt det gengivne citat eller for i øvrigt at bringe artiklen.
Kendelse  

 fra Pressenævnet i sag 2005-6-224 Tyrkiet Eksperten ApS har  

 klaget til Pressenævnet over en artikel i B.T., side 8, den 19. august 2005,  

 idet man finder, at god presseskik er tilsidesat.
 Artiklen af 19. august 2005  

 har følgende ordlyd:
  

  

 Feriegæster syge på stribe i Tyrkiet Tyrkiet Eksperten smed familien ud, der havde kontaktet pressen i  

 Danmark Grædende børn, lægebesøg og i  

 nogle tilfælde hospitalsindlæggelse.
Det er de ubehagelige ferieminder for  

 adskillige danske børnefamilier, der de seneste uger har besøgt Tyrkiet  

 Ekspertens  

 hotel Eksperten Park i byen Side.
Gæsterne er overbeviste om, at det skyldes aggressive bakterier i  

 hotellets swimmingpools.
Det afvises blankt af Tyrkiet Eksperten, der dog  

 ikke  

 kan forklare fænomenet på anden vis.
I løbet af to uger konstaterede vi op imod 40 tilfælde af infektioner i  

 ører og slimhinder, som krævede lægehjælp og i nogle tilfælde  

 hospitalsindlæggelse.
Formentlig  

 fordi  

 der var tale om stafylokokker i badevandet, siger en af de ramte gæster  

 - [A]  

 fra Randers.
Vi var selv to familier af sted med fire børn, hvoraf de tre fik ondt  

 i ørerne - to af dem med mellemørebetændelse og halsbetændelse.
Et af børnene  

 begyndte ligefrem at bløde ud ad ørerne og måtte indlægges.
Det er ikke sjovt  

 for en pige på ni år i et fremmed land, fortsætter hun.
 Da gæsterne efter få dage kunne se den ene familie efter den anden  

 blive ramt af smerter i ørerne, bad de 1. august om et møde med Tyrkiet  

 Ekspertens guide på stedet.
 Guiden dukkede dog ikke op som aftalt, men havde i stedet travlt med at  

 lægge en dæmper på kritikken på en usædvanlig facon.
Smidt ud En anden gæst blev simpelt hen smidt ud af hotellet med sin familie  

 kort efter, at han havde gjort pressen i Danmark opmærksom på de mange syge  

 kunder hos Tyrkiet Eksperten.
 Jeg havde samme formiddag kontaktet TV2 og fik en returmelding fra  

 journalisten, da han havde været i kontakt med Tyrkiet Eksperten i København.  

 Her havde de blandt andet påstået, at alle gæster blev orienteret om det  

 risikable badevand på hotellet, fortæller [B] fra Trige.
Men vi havde aldrig fået noget at vide, og for en sikkerheds skyld  

 overværede jeg informationsmødet kort efter for de nye gæster, der var  

 ankommet  

 samme dag.
Her blev emnet overhovedet heller ikke berørt, og umiddelbart  

 efter  

 informationsmødet opfordrede jeg forgæves guiden til at nævne det.
Ganske kort efter blev jeg passet op af hotellets manager og Tyrkiet  

 Ekspertens to guider.
De insisterede på at snakke med mig på vores værelse,  

 hvor jeg fik at vide, at hotellet havde fået besked på at smide mig ud.
 Jeg måtte ikke få at vide, hvem der havde truffet beslutningen - jeg  

 skulle bare ud sammen med min gravide kone og vores søn på fire år,  

 fortæller [B].
Meget ubehagelig Mødet med manageren var en meget ubehagelig oplevelse.
På et tidspunkt  

 sagde han truende, at vi var i Tyrkiet og ikke i Danmark, og her i Tyrkiet  

 bruger vi andre metoder for at få folk til at makke ret.
 Det skræmte mig unægtelig, fortæller gæsten, der til sidst ikke turde  

 andet end at lade sig tvangsflytte.
 [B] vil nu stille sig op i køen af utilfredse gæster hos Tyrkiet  

 Eksperten for at klage.
Foreløbig har 14 familier fra hans hold af gæster på Eksperten  

 Park  

 sendt en samlet klage.
Også over mange andre ting end badevandet, og nye  

 klager  

 fra senere gæster er på vej.
De forurenede pools blev helt grønne og til sidst lukket.
Men allerede  

 mens vi var der, forsøgte hotellet med en panikløsning.
En hotelansat plaskede simpelt hen litervis af klor i vandet fra en  

 stor plasticdunk, mens der stadig var børn i poolen.
Det var  

 frygteligt,  

 fortæller [B]. Under et foto i artiklen står:
[C] på ni år blev indlagt på  

 et tyrkisk hospital, da hun fik en alvorlig øreinfektion som talrige af  

 Tyrkiet  

 Ekspertens andre gæster. Og under et andet foto står:
Tyrkiet Ekspertens omstridte  

 swimmingpool i byen Side, som ifølge gæsterne gjorde mindst 40 danske  

 feriegæster syge. Fremhævet med rødt stod følgende sætning fra teksten i artiklen:
På et tidspunkt sagde han  

 truende, at vi var i Tyrkiet og ikke i Danmark, og at i Tyrkiet bruger vi  

 andre  

 metoder for at få folk til at makke ret [B] I en indrammet boks står:
  

  

 Bakteriesuppe er udbredt Ulækkert badevand er desværre  

 ikke noget særsyn på sydens feriesteder.
Det engelske rejsemagasin Holiday  

 Which offentliggjorde i 2004 en test af 80 svømmebassiner på Mallorca og  

 Korfu.  

 Kun to af dem var rene.
 I hvert fjerde bassin stod det så dårligt til, at badning direkte blev  

 forbundet med en sundhedsrisiko.
 I seks af de 80 bassiner fandt eksperterne store mængder af afføringsbaktier.  

 Sandsynligvis fordi småbørn forretter det fornødne, mens de bader.
 Udover betændelse i ørerne kan bakterierne eksempelvis også forårsage  

 både diarré, opkast, mavekramper og feber.
Oldnordisk Gæsternes beretning fra Tyrkiets Ekspertens hotel, hvor der blev hældt  

 klor direkte i poolen fra en dunk, får teknisk chef Palle Johansson fra  

 badelandet Lalandia på Lolland til at ryste på hovedet.
Det virker helt oldnordisk.
Sådan gjorde man måske herhjemme i 1910. I  

 dag foregår det automatisk, hvor man på forhånd kan indstille måleudstyret  

 til  

 løbende at pumpe klor ud, så klorværdien holder sig på eksempelvis 1,2  

 mg/liter, siger han.  

  

 Samme dato bragte B.T. på side 9 følgende artikel:
  

  

 Tyrkiet Eksperten:  

  

 Han var selv ude om det [B] var truende  derfor blev  

 han smidt ud, siger informationschef Lone Yalcinkaya At adskillige gæster på Tyrkiet Ekspertens hotel i Side blev syge,  

 skyldtes ikke forurenet vand i poolen.
I hvert fald ikke hvis man spørger  

 rejsebureauets informationschef Lone Yalcinkaya.
Vi har blandt andet fået lavet to undersøgelser af vandet i  

 swimmingpoolen  

 7. og 28. juli, som er blevet analyseret af et statsligt laboratorium under  

 det  

 tyrkiske sundhedsministerium.
Resultaterne bekræfter, at poolen ikke er en  

 smittekilde, siger Lone Yalcinkaya.
Vi har ikke fundet ud af, hvad  

 der så er årsagen.
Men heldigvis findes problemet ikke længere.
Jeg er ikke  

 informeret om, at der skulle være gæster med øreproblemer siden 4. august,  

 hvor  

 der var en hedebølgeperiode med temperaturer langt over 40 grader,  

 fortsætter  

 hun.
Hvis øreproblemerne hos de  

 badende ikke skyldtes vandet, hvad kunne det så være? Kun 20 syge Det ville være rent gæt, og  

 det vil jeg afholde mig fra, da jeg ikke er læge, siger Lone  

 Yalcinkaya.
Kan I være tilfredse med, at  

 der ifølge flere gæster blev hældt klor i poolen, mens der svømmede børn  

 rundt  

 i vandet? Det foregår ikke sådan.
Alle  

 ved poolen er instrueret i, at sådan gør man ikke.
Men jeg vil gerne  

 undersøge  

 det, hvis du er interesseret. Informationschefen afviser  

 også de klagende gæsters oplysning om, at omkring 40 personer har været syge.  

 Hun vil ikke umiddelbart oplyse, hvor mange personer Tyrkiet Eksperten mener  

 har haft øreproblemer, men går dog med til at anslå det til ca. 20.
 At [B] blev smidt ud fra  

 hotellet, har ifølge Lone Yalcinkaya intet som helst at gøre med, at han kort  

 forinden havde kontaktet pressen i Danmark.
En fornærmelse Og andre af Tyrkiet  

 Ekspertens gæster vil ifølge informationschefen heller ikke risikere det,  

 fordi  

 de ytrer kritik under en ferie.
Det tager jeg som en fornærmelse  

 at påstå.
Det har på intet tidspunkt været tilfældet.
Han blev bedt om at flytte  

 til et andet af vores hoteller, især fordi han under et informationsmøde  

 forstyrrede ro og orden ved verbalt at overfalde vores guide foran 20  

 mennesker. Jeg har snakket med to  

 vidner, der bekræfter hans forklaring om, at han først henvender sig til  

 guiden  

 efter mødet? Han undskylder i hvert fald  

 bagefter sin vrede over for guiden, og han har også forstyrret feriefreden  

 for  

 andre mennesker.
Da han bliver bedt om at flytte, hidser han sig også så  

 voldsomt op, at personalet føler sig truet. En anden opfattelse Er der nogen andre gæster,  

 som har klaget over ham, som du kan henvise mig til? Nej, det kan jeg ikke og det  

 vil jeg ikke. Er det ikke påfaldende, at  

 han bliver flyttet umiddelbart efter at have kontaktet TV2? Jeg synes, det er  

 påfaldende, at der er feriegæster, der kan føle sig berettiget til at gå  

 efter  

 min kollega i Tyrkiet. Hvem traf beslutningen om at  

 bede ham flytte? Vores ledelse. Hvorhenne? Det er underordnet, hvilken  

 person det var.
Det var Tyrkiet Ekspertens ledelse. [B] føler sig truet af  

 hotelmanageren, da han bliver smidt ud? Jeg tvivler meget kraftigt  

 på, at nogen skulle have sagt, som han påstår. [B] har åbenbart en anden  

 opfattelse af tingene, tilføjer Tyrkiet Ekspertens  

 informationschef. Under et foto af [B] står:  

  

 Jeg følte mig truet, da jeg blev smidt ud af Tyrkiet Ekspertens  

 hotel efter  

 at have kontaktet pressen i Danmark fortæller en rystet [B] Tyrkiet Eksperten ApS har anført, at klagen navnlig er rettet mod  

 citatet i artiklen: På et tidspunkt sagde han truende, at vi var i  

 Tyrkiet og  

 ikke i Danmark, og at i Tyrkiet bruger vi andre metoder for at få folk til at  

 makke ret, der ligeledes er fremhævet med rødt i teksten.
Klager mener,  

 at  

 citatet ikke er korrekt, idet det i [B]s skriftlige klage til Tyrkiet  

 Eksperten  

 anføres: Vi må ikke vide hvem der bestemmer dette her, hvem er øverste  

 chef.  

 Dette her er Tyrkiet og ikke Danmark, sådan gør man ikke her. Tyrkiet  

 Eksperten bestrider derfor, at hoteldirektøren har truet [B] eller udtalt sig  

 som anført i artiklen.
Tyrkiet Eksperten har videre anført, at journalisten blev gjort bekendt  

 hermed inden han skrev artiklen.
Tyrkiet Eksperten mener endvidere, at  

 journalisten under henvisning til [B]s varierende forklaring på, hvorfor han  

 følte sig truet samt karakteren af hans udtalelse, burde have givet Tyrkiet  

 Eksperten/hoteldirektøren mulighed for at svare direkte og i sammenhæng på  

 anklagen.
 Tyrkiet Eksperten finder, at der er tale om en meget alvorlig anklage  

 med dertil følgende skade for Tyrkiet Ekspertens virksomhed, idet artiklen  

 hentyder, at Tyrkiet Eksperten bruger mafiametoder over for egne  

 gæster.  

 Anklagen er ligeledes meget krænkende over for hoteldirektøren og hans virke.
 Tyrkiet Eksperten mener derfor,  

 at journalisten ikke har udvist tilstrækkelig grad af kildekritik, idet det  

 fremgår af de vejledende presseetiske regler, at massemedierne har til opgave  

 at bringe korrekt information, og så langt det er muligt bør kontrollere, om  

 de  

 oplysninger, der gives, er korrekte.
 B.T. har bestridt, at citatet i avisen er i konflikt med det citat, der  

 fremgår af [B]s skriftlige klage til Tyrkiet Eksperten, idet han allerede på  

 dette tidspunkt havde den opfattelse, at han var blevet truet.
B.T. har videre anført, at man som svar på kundernes kritik samme dag  

 bragte en anden artikel i B.T., hvor Tyrkiet Ekspertens informationschef fik  

 lejlighed til at udtale sig, ligesom avisen har sikret sig, at der er  

 sammenhæng i [B]s påstand i forhold til den skriftlige klage og forløbet i  

 sagen i øvrigt.
B.T. må derfor afvise, at god presseskik er tilsidesat.
 I sagens behandling har  

 følgende nævnsmedlemmer deltaget: Axel Kierkegaard, Bo Maltesen, Kaare R.  

 Skou  

 og Ole Askvig.
 Pressenævnet udtaler:
 På baggrund af parternes  

 afvigende oplysninger om det passerede og Pressenævnets begrænsede muligheder  

 for bevisbedømmelse kan nævnet ikke tage stilling til, hvorvidt  

 hoteldirektøren  

 har udtalt sig som gengivet i B.T. eller som anført i [B]s skriftlige klage  

 til  

 Tyrkiet Eksperten eller om forløbet af det passerede på feriehotellet i  

 Tyrkiet  

 i øvrigt.
Pressenævnet finder  

 imidlertid, at citatet i B.T. ikke indholdsmæssigt er i uoverensstemmelse med  

 citatet i [B]s skriftlige klage til Tyrkiet Eksperten.
Nævnet finder  

 endvidere,  

 at der ikke er grundlag for at kritisere B.T. for at have bragt en artikel om  

 en kundes oplevelse af sagen som sket, navnlig ikke, når Tyrkiet Eksperten i  

 samme udgave af avisen har haft lejlighed til at udtale sig.
Pressenævnet  

 finder  

 derfor, at der hverken er grundlag for at udtale kritik af B.T. for at have  

 bragt det gengivne citat eller for i øvrigt at bringe artiklen.
 Afgjort den 2. november 2005.
