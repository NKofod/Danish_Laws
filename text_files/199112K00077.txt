Nr LSF 77 Forslag til Lov om ændring af lov om arbejdsskadeforsikring Fremsat af Taanquist (S) Jytte Andersen (S) Pernille Forchhammer (S) Jytte  

 Hilden (S) Jørn Pedersen (S) Jan Petersen (S) Grethe Schødts (S) den 30. oktober 1991 § 1 I lov om arbejdsskadeforsikring, jf. lovbekendtgørelse nr. 450 af 25.  

 juni 1987, som ændret senest ved lov nr. 407 af 6. juni 1991, foretages  

 følgende ændringer:
 1) I § 9 affattes nr. 1 således:
 »1) en pludseligt opstået skade, der skyldes arbejdet eller de  

 forhold, hvorunder det udføres«.
 2) I § 10, stk. 1, affattes 1. pkt. således:
»Som erhvervssygdom anses sygdomme som efter medicinsk og teknisk  

 erfaring er forårsaget af særlige påvirkninger og af monotone og ensidigt  

 gentagne funktioner, som bestemte persongrupper gennem deres arbejde eller de  

 forhold, hvorunder dette foregår, er udsat for i højere grad end personer  

 uden sådant arbejde.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Til nr. 1 I mange tilfælde afskæres personer fra erstatning for en arbejdsskade, som  

 vitterlig skyldes en pludselig hændelse på deres arbejdsplads, fordi en sådan  

 hændelse ikke falder ind under den almindelige definition af et  

 ulykkestilfælde.
 Lovforslaget medfører, at man under begrebet arbejdsskader også anerkender  

 hændelser som forløftninger, der er opstået ved ekstreme pludselige  

 belastninger.
Til nr. 2 En række personer pådrager sig typiske lidelser som følge af deres arbejde  

 og de forhold, det udføres under.
Sammenhængen mellem sådanne lidelser og  

 monotont og ensidigt arbejde, der gentages, er nu så tydeligt påvist, at  

 disse bør anses for at være erhvervsbetingede sygdomme.
 Forslagsstillerne er enige i, at disse lidelser burde og kunne forhindres  

 ved en ændret organisering af arbejdet, men indtil dette sker, og i den  

 udstrækning det ikke sker, må der udbetales erstatning til de mennesker, der  

 på denne måde pådrager sig varige lidelser.
Skriftlig fremsættelse Taanquist (S):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om arbejdsskadeforsikring.
(Lovforslag nr.
L 77).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
