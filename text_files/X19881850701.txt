 Henlæggelse til investeringsfond i tilfælde, hvor skatteyder dels  

 driver selvstændig erhvervsvirksomhed, som indgår i virksomhedsordningen,  

 dels skibsvirksomhed som bierhverv.
 Der har været rejst spørgsmål om henlæggelse til investeringsfond i  

 tilfælde, hvor skatteyder dels driver selvstændig erhvervsvirksomhed, som  

 indgår i virksomhedsordningen og dels skibsvirksomhed som bierhverv.
Henlæggelse til investeringsfond beregnes på grundlag af det  

 overskudsbeløb, der er nævnt i investeringsfondslovens § 4, stk. 1, det vil  

 sige overskuddet af selvstændig erhvervsvirksomhed reguleret for renter og  

 udbytte m.v.
Driver den skattepligtige flere virksomheder, beregnes  

 henlæggelsen på grundlag af en samlet opgørelse af virksomhedernes overskud,  

 jfr.
Skattedepartementets cirkulære til investeringsfondsloven nr. 166 af 29.  

 oktober 1984, punkt 17.
Selv om skibsvirksomhed må henføres til Personskattelovens § 4, stk. 1,  

 nr. 10, når denne virksomhed er den skattepligtiges bierhverv, og således  

 ikke kan indgå i virksomhedsordningen, må virksomhedens resultat efter de  

 gældende regler indgå i grundlaget for beregning af  

 investeringsfondshenlæggelse, da der er tale om erhvervsvirksomhed.
Der  

 henvises til cirkulære af 9. december 1986 til virksomhedsskatteloven, punkt  

 35, hvorefter fradrag for henlæggelse til investeringsfond i en sådan  

 skibsvirksomhed sker i den personlige indkomst.
 Grundlaget for overførsel til medarbejdende ægtefælle beregnes  

 tilsvarende.
Det fremgår af virksomhedsskattecirkulærets punkt 149, at hvis den  

 skattepligtige driver flere virksomheder, beregnes henlæggelsen til  

 investeringsfond på grundlag af en samlet opgørelse af virksomhedernes  

 overskud.
Den skattepligtige kan selv vælge, i hvilken virksomhed  

 henlæggelsen skal fradrages.
Tilsvarende gælder med hensyn til indskuddet på  

 den særlige konto.
 Der ses ikke hermed at være taget stilling til henlæggelse på grundlag af  

 skibsvirksomheden.
 Skattepligtige, der driver selvstændig skibsvirksomhed som bierhverv efter  

 personskattelovens § 4, stk. 1, nr. 10, kan, bortset fra ved køb af skibe  

 omfattet af skibsværftsaftalen, ikke benytte henlæggelser til  

 investeringsfonds til forlods afskrivning på aktiver, der omfattes af denne  

 virksomhed, jfr. investeringsfondslovens § 3 A.
 For at skatteydere skal kunne benytte henlæggelserne til forlods  

 afskrivning, er det derfor opfattelsen, at indskuddet må indgå i  

 virksomhedsordningen.
 Der henvises endvidere til virksomhedsskattecirkulærets pkt. 40, hvorefter  

 alle erhvervsmæssige aktiver og passiver skal indgå i virksomheden.
 For så vidt angår spørgsmålet om i hvilken virksomhed henæggelsen skal  

 fradrages, er det Skattedepartementets opfattelse, at skatteyderen har  

 valgfrihed.
 Skibsvirksomheden er således en erhvervsvirksomhed, selv om den ifølge  

 loven ikke kan indgå i virksomhedsordningen.
 Der kan også blive tale om at foretage en forholdsmæssig fordeling af  

 fradraget mellem bivirksomheden og erhvervsvirksomheden omfattet af  

 virksomhedsordningen.
 Såfremt fradraget er foretaget udenfor virksomhedsordningen, forudsættes  

 det, at indskuddet på en særlig konto i et pengeinstitut, som omhandlet i  

 investeringsfondslovens § 5, også foretages med midler, der ikke hidrører fra  

 virksomheden under virksomhedsordningen.
 Efter virksomhedsskattelovens § 3, stk. 1, anses enhver overførsel af  

 værdier fra den skattepligtige til virksomheden for indskud.
Når indskuddet på den særlige konto i et pengeinstitut således betales med  

 midler, der ikke hidrører fra virksomheden under virksomhedsordningen, anses  

 beløbet for et indskud i virksomheden.
Indskuddet på kontoen i  

 pengeinstituttet kan imidlertid ikke aktiveres på indskudskontoen, jfr.  

 virksomhedsskattelovens § 3, stk. 3. Realiteten er således, at  

 investeringsfondsindskud overføres til virksomhedsskatteordningen uden at  

 påvirke indskudskontoens størrelse.
