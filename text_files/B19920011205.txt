I medfør af § 1 i lov nr. 834 af 18. december 1991 om frø, kartofler og planter og efter bemyndigelse fastsættes:
 § 1.  Til dækning af omkostninger i 1992 ved  

 sortslisteoptagelse betales gebyr til Statens Planteavlsforsøg, Afdeling for  

 Sortsafprøvning, i henhold til bilaget.
 Stk. 2.  Gebyrerne tillægges merværdiafgift.
 § 2.  Betaling af gebyrer, jf. § 1, påhviler  

 anmelderen eller den, der over for Afdeling for Sortsafprøvning opgives som  

 debitor.
 Stk. 2.  Hvis en anden person end anmelderen opgives som  

 debitor, skal anmelderens skriftlige bekræftelse medsendes og debitor  

 godkendes af Afdeling for Sortsafprøvning.
Stk. 3.  Gebyrerne opkræves af Afdeling for  

 Sortsafprøvning, Teglværksvej 10, Tystofte, 4230 Skælskør.
Statens  

 Regnskabsdirektorat varetager betalingsafviklingen.
Gebyrerne forfalder ved  

 påkrav, og betaling skal ske senest 30 dage efter fakturaens dato.
 § 3.  Betales forfaldne gebyrer ikke rettidigt,  

 betales der rente af beløbet fra forfaldsdag.
 Stk. 2.  Renten fastsættes til en årlig rente svarende  

 til den til enhver tid fastsatte officielle diskonto med et tillæg på 5 pct.,  

 jf. § 5, stk. 1 i lov om renter ved forsinket betaling m.v., jf.  

 lovbekendtgørelse nr. 583 af 1. september 1986, som ændret ved § 1 i  

 bekendtgørelse nr. 896 af 21. december 1990.
 Stk. 3.  Gebyrerne er tillagt udpantningsret.
 § 4.  Bekendtgørelsen træder i kraft den 28. februar  

 1992.
 Stk. 2.  Samtidigt ophæves bekendtgørelse nr. 777 af 29.  

 november 1991 om gebyr for sortslisteoptagelse m.m.
Plantedirektoratet, den 18. februar 1992 Erik Madsen / Susanne Rydeng Bilag Gebyr for sortslisteoptagelse Købes rapport fra s.e.s.-afprøvning i udlandet, betales det for afprøvning  

 i Danmark gældende afprøvningsgebyr.
Dækkes udgifterne ved køb af udenlandsk  

 rapport ikke af det danske afprøvningsgebyr, betales dog de faktiske udgifter  

 ved køb af udenlandsk rapport.
Købes afprøvningsrapport i udlandet, betales det af det pågældende land  

 opkrævede gebyr, dog minimum 3.175,- kr. pr. afprøvningsår.
Ved køb af  

 rapport fra allerede stedfunden afprøvning betales 2.440,- kr.
 Anmeldes en sort til sortslisteoptagelse og til  

 plantenyhedsbeskyttelse,jf. lov nr. 866 af 23. december 1987 om  

 plantenyheder, benyttes s.e.s-afprøvningen til begge formål.
