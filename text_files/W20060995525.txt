 En  

 selvejende institution (produktionsenhed) skulle vurderes uafhængigt af  

 paraplyorganisationen (den juridiske enhed) i forbindelse med  

 sikkerhedsorganisation.  

 Realitetsbehandling trods for sen klage.
 Arbejdsmiljøklagenævnet har på møde den 29. august 2006  

 behandlet Deres klage over Arbejdstilsynets afgørelse af 9. november 2004 med  

 påbud til XX om oprettelse af sikkerhedsorganisation på grundlag af forhold i  

 YY.
Nævnet traf følgende A F G Ø R E L S E Arbejdstilsynets afgørelse er ugyldig.
 Arbejdsmiljøklagenævnet annullerer derfor  

 Arbejdstilsynets afgørelse af 9. november 2004.
B E G R U N D E L S E Begrundelse for at  

 klagen behandles:
 Klagen over Arbejdstilsynets afgørelse af 9. november  

 2004 er først modtaget i september 2005.
Klage over en afgørelse, truffet af Arbejdstilsynet,  

 kan indbringes for Arbejdsmiljøklagenævnet inden fire uger efter, at  

 afgørelsen  

 er meddelt den pågældende.
Når særlige grunde taler derfor, kan  

 Arbejdsmiljøklagenævnet dog alligevel behandle en klage, selv om klagen ikke  

 er  

 kommet rettidigt.
 Arbejdsmiljøklagenævnet har besluttet at behandle  

 klagen, selv om den er kommet for sent, fordi klagen angår et spørgsmål af  

 principiel betydning, og fordi YY har været i telefonisk kontakt med  

 Arbejdstilsynet inden klagefristens udløb.
 Arbejdsmiljøklagenævnet henviser til § 81, stk. 4  

 i lov om arbejdsmiljø, jf. lovbekendtgørelse nr. 268 af 18. marts 2005.
 Begrundelse for at  

 Arbejdstilsynets afgørelse er ugyldig:
YY er en institution, der drives i tilknytning til XX.
YY  

 beskæftiger 5 medarbejdere.
Der er ikke etableret sikkerhedsorganisation for  

 YY.
 XX er en paraplyorganisation for flere selvejende  

 institutioner, der har egen bestyrelse, egen leder, og egen  

 driftsoverenskomst  

 med kommunen i det omfang, det har været muligt at indgå en sådan.
Paraplyorganisationen forestår den daglige  

 administration, herunder bogholderi og lønudbetaling.
Desuden udstikker  

 paraplyorganisationen det fælles grundlag for arbejdets udførelse og  

 værdigrundlag.
YY har ikke et selvstændigt CVR-nummer som en juridisk  

 enhed.
YY er registreret som en produktionsenhed under XXs CVR-nummer.
 Arbejdsmiljøklagenævnet finder, at YY er en selvstændig  

 virksomhed.
 Arbejdsmiljøklagenævnet har lagt vægt på, at  

 bestyrelsen/lederen for YY er ansvarlig for institutionens daglige og  

 overordnede drift, fordi institutionens bestyrelse/leder giver de  

 beskæftigede  

 instruktioner, foretager kontrol med udførelsen af arbejdet, stiller  

 arbejdsrum  

 til rådighed, ansætter og afskediger, og bærer risikoen for  

 arbejdsresultatet.
 Ledelsen af YY har således beføjelserne til og den  

 reelle mulighed for at drage omsorg for, at arbejdet ved YY bliver  

 tilrettelagt  

 og udført på en sikkerheds- og sundhedsmæssigt fuldt forsvarligt måde.
 En afgørelse anses for at være ugyldig, hvis afgørelsen  

 er behæftet med en retlig mangel, som er væsentlig, og hvis der ikke  

 foreligger  

 særlige omstændigheder, som kan føre til, at afgørelsen opretholdes som  

 gyldig.
 Arbejdstilsynets afgørelse af 9. november 2004 lider af  

 en væsentlig retlig mangel, idet Arbejdstilsynet ikke har hjemmel til at  

 pålægge XX som arbejdsgiver at foretage ændringer, for YY, der efter  

 Arbejdsmiljøklagenævnets  

 vurdering er en selvstændig enhed.
 I den forbindelse er der lagt vægt på, at  

 Arbejdstilsynets afgørelse af 9. november 2004 er stilet til XX, samt at  

 Arbejdstilsynet fejlagtigt har fundet, at XX og YY er en og samme virksomhed.
 Arbejdsmiljøklagenævnet finder ikke, at der foreligger  

 særlige omstændigheder, som kan føre til, at afgørelsen opretholdes som  

 gyldig.  

 Afgørelsen skal derfor annulleres.
 Arbejdsmiljøklagenævnet henviser til:
§ 6 og § 77,  

 stk. 1 i lov om arbejdsmiljø, jf. lovbekendtgørelse nr. 784 af 11.  

 oktober  

 1999 med de ændringer, der følger af lov nr. 437 af 10. juni 2002 om ændring  

 af  

 lov om arbejdsmiljø (Ændring af regler om sikkerhedsorganisation, aftalemodel  

 i  

 forhold til mobning, herunder seksuel chikane, ophævelse af gebyrbelagt  

 tilsyn,  

 begrænsning i Arbejdstilsynets adgang til en privat bolig m.v.) På klagenævnets  

 vegne Xxxx  

  

 xxxx Kopi til XX YY Arbejdstilsynet, Postboks 1228, 0900 København C De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller sagen på følgende måde i  

 udkast til påbud, 22. oktober 2004:
 Arbejdstilsynet ved AA og BB har besøgt YY i perioden  

 den 30. juni til den 5. oktober 2004. Ved besøgene talte Arbejdstilsynet med  

 leder CC og ansatte.
Beskrivelse Det blev oplyst, at virksomheden på landsplan  

 beskæftiger i alt ca. 60 personer.
Heraf arbejder 5 i YY og 10 i OO.
Der var  

 ikke etableret sikkerhedsorganisation i YY, idet der ikke var valgt en  

 sikkerhedsrepræsentant  

 som sammen med en arbejdsleder kunne udgøre en sikkerhedsgruppe.  

 Arbejdstilsynet  

 fik endvidere oplyst, at der heller ikke i OO er etableret en  

 sikkerhedsgruppe.  

 Der var som følge heraf ikke noget sikkerhedsudvalg, som er et udvalg, der  

 udgøres af de enkelte lokale sikkerhedsgrupper (se nedenstående vejledning).
 I XX, herunder KK, er der etableret en  

 sikkerhedsorganisation.
 Den 9. november 2004 traf Arbejdstilsynet afgørelse med  

 påbud om, at YY etablerede sikkerhedsorganisation.
Det blev endvidere påbudt  

 virksomheden at oprette et sikkerhedsudvalg.
Afgørelsen er gengivet under  

 afsnittet   

  

 Arbejdstilsynets afgørelse  

  

 .
 Den 10. december 2004 sendte Arbejdstilsynet følgende  

 brev til YY:
Svar på spørgsmål  

 vedr.
APV, Sikkerhedsorganisation samt ansatte i aktivering I telefonsamtaler med henholdsvis leder CC og ansat DD  

 er Arbejdstilsynet blevet stillet spørgsmål omkring metoder til APV arbejdet,  

 Regler for etablering af sikkerhedsorganisation samt om ansatte i aktivering  

 er  

 omfattet af Arbejdstilsynets påbud (jf. tilsynsrapport af d. 22. oktober  

 2004).
 APV.
Sikkerhedsorganisation I forbindelse med spørgsmålet om ansatte i YY skal være  

 dækket af en sikkerhedsrepræsentant, kan Arbejdstilsynet oplyse, at dette  

 alene  

 afhænger af, om der i den juridiske enhed (CVR nr.) er ansat 10 eller flere  

 personer.  

 Da YY er opført som en del af XX med mere end 10 ansatte, skal ansatte i YY  

 derfor være dækket af en sikkerhedsrepræsentant.
Dette forhold er således  

 ikke  

 afhængigt af, hvor meget samarbejde, økonomisk som organisatorisk, der reelt  

 foregår mellem de forskellige afdelinger af XX.
Ansatte i  

 aktivering  Den 29. august 2005 traf Arbejdstilsynet afgørelse om  

 udsættelse af efterkommelsesfristen:
Fristudsættelse  

 på arbejdsmiljøproblem nr. 134005 og 134004 Arbejdstilsynet har d. 28. juli og d. 28. august 2005  

 besøgt YY for at kontrollere tidligere afgivne påbud i form af  

 arbejdsmiljøproblem nr. 134005: påbud om sikkerhedsorganisation og -udvalg  

 samt  

 arbejdsmiljøproblem nr. 134004: påbud om arbejdspladsvurdering.
Arbejdstilsynet kunne ved besøgene konstatere, at ingen  

 af de to påbud var efterkommet.
Der var ikke etableret sikkerhedsorganisation  

 og der var ikke udarbejdet en APV indeholdende de fire elementer:  

 kortlægning,  

 vurdering, handlingsplan og retningslinier for opfølgning.
Afgørelse Arbejdstilsynet giver på denne baggrund XX  

 fristforlængelse til d. 1. oktober 2005 til at efterkomme påbudene, samt at  

 melde dette tilbage til Arbejdstilsynet.
Klage over  

 afgørelse Arbejdstilsynets afgørelse kan inden 4 uger indbringes  

 for Arbejdsmiljøklagenævnet efter arbejdsmiljølovens § 81.
Klage indsendes til:  


  

 Arbejdstilsynet  


  

 Postboks 1228  

  

 0900 København C Rettidig klage over en afgørelse vil normalt have  

 opsættende virkning.
Vejledning Arbejdstilsynet gør opmærksom på, at en virksomhed har  

 pligt til at efterkomme lovgivningen, også på områder, hvor Arbejdstilsynet  

 ikke har afgivet påbud til virksomheden.
Således skal XX sikre, at alle  

 ansatte  

 er underlagt en sikkerhedsrepræsentant og sikkerhedsleder, samt at  

 sikkerhedsrepræsentant og sikkerhedsleder har gennemført  

 arbejdsmiljøuddannelsen.  

 Dette også på steder, hvor Arbejdstilsynet ikke har afgivet påbud herom.  

 Eksempelvis på landets øvrige [institutioner af samme art].
Kravet om  

 sikkerhedsorganisation træder i kraft, når antallet af ansatte under den  

 samme  

 juridiske enhed (i dette tilfælde XX, CVR. nr.    ) overstiger 10 ansatte  

 uden  

 arbejdslederfunktion.
Der henvises i øvrigt til beskrivelsen i det  

 oprindelige  

 påbud, arbejdsmiljøproblem nr. 134005.
 2. Arbejdstilsynets  

 afgørelse Arbejdstilsynet traf den 9. november 2004 følgende  

 afgørelse:
 Virksomheden har haft lejlighed til at komme med  

 bemærkninger til udkast til tilsynsrapport med påbud af 22. oktober 2004,  

 udstedt på baggrund af tilsynsbesøg hos YY (P-nummer:   .) den 5. oktober  

 2004.
 Der er tale om følgende:
  

 	  

  

 Påbud om arbejdspladsvurdering Arbejdsmiljøproblem nr.  

  

 134004 Efterkommelsesfrist  

  

 1. januar  

 2005 Tilbagemeldingsfrist  

  

 8.  

 januar 2005   

 	  

  

 Påbud om sikkerhedsorganisation Arbejdsmiljøproblem nr.  

  

 134005 Efterkommelsesfrist  

  

 1. marts  

 2005 Tilbagemeldingsfrist  

  

 8. marts  

 2005   

 	  

  

 Påbud om tilrettelæggelse af skiftarbejde Arbejdsmiljøproblem nr.  

  

 137900 Efterkommelsesfrist  

  

 1. marts 2005 Tilbagemeldingsfrist  

  

 8. marts 2005 Arbejdstilsynet har ikke modtaget bemærkninger fra  

 virksomheden.
 Arbejdstilsynet har i dag truffet afgørelse.  

 Afgørelsens indhold fremgår af det udkast til tilsynsrapport med påbud, som  

 var  

 vedlagt Arbejdstilsynets brev af 22. oktober 2004.
 Virksomheden har nu pligt til at opfylde ovennævnte  

 påbud senest på de tidspunkter, som er angivet i påbudenes  

 efterkommelsesfrister.
 Arbejdstilsynet skal  

  

 inden udløbet af påbudenes  

 tilbagemeldingsfrister, som er nævnt ovenfor  

  

 , have besked om, hvad  

 virksomheden har gjort for at efterkomme påbudene.
 3. Klagen til  

 Arbejdsmiljøklagenævnet Advokat SB sendte den 9. september 2005 følgende brev  

 til Arbejdstilsynet:
Vedr.: XX  Deres  

 sag nr. 00000000000/05 Min ovennævnte klient har fremsendt kopi af Deres  

 skrivelse af 29. fm. indeholdende påbud om etablering af  

 sikkerhedsorganisation  

 for YY.
 Det fremgår af lov om arbejdsmiljø § 6, at der  

 skal etableres en sikkerhedsorganisation, såfremt en virksomhed har 10  

 ansatte  

 eller derover.
 Det fremgår desuden, at YY har 4 ansatte og er en  

 selvejende institution med egen bestyrelse og dermed er at opfatte som en  

 selvstændig virksomhed.
 Det gælder i øvrigt for alle de institutioner, der  

 drives under paraplyorganisationen XX og som følge deraf skal der naturligvis  

 ikke etableres en sådan sikkerhedsorganisation, idet den største del af disse  

 har færre end 10 ansatte.
 Jeg hører derfor gerne begrundelsen for, at der er  

 fremsat et sådant påkrav af Arbejdstilsynet ligesom jeg naturligvis gerne  

 fremskaffer yderligere oplysninger, såfremt det er nødvendigt.
 Af hensyn til klagefristen har jeg samtidig hermed  

 indsendt denne skrivelse som formel klage, men tillader mig at gå ud fra, at  

 det er muligt at få løst denne sag ved en drøftelse i mellem min klient, mig  

 og  

 Arbejdstilsynet.
 I brev af 28. september 2005 skrev advokat SB følgende:
Vedr.: XX  Deres  

 sag nr. 00000000000/05 Under henvisning til Arbejdstilsynets skrivelse af 19.  

 ds. skal jeg herved vende tilbage til sagen vedrørende min ovennævnte klients  

 forpligtelse til at etablere et sikkerhedsudvalg.
 Min klient er som tidligere anført en  

 paraplyorganisation, der forestår driften af de institutioner, der hører  

 under  

 min klients område, der hviler på det folkekirkelige grundlag.
 Det har den konsekvens, som det er kutyme i de fleste  

 folkekirkelige organisationer, at institutionerne drives som selvejende  

 institutioner med egen bestyrelse, egen leder og egen driftsoverenskomst med  

 den pågældende kommune, i det omfang det har været muligt at indgå en sådan  

 overenskomst.
 Arbejdet er således ganske selvstændigt for den enkelte  

 institution og min klient forestår derfor alene den daglige administration  

 herunder bogholderi og lønudbetaling, hvilket er grunden til, at der alene er  

 et CVR-nummer.
Der vedlægges til orientering kopi af vedtægter for [de  

 selvejende institutioner] og kopi af administrationsaftalerne, der er indgået  

 med min klient.
Det skal tilføjes, at XX som paraplyorganisation udstikker  

 det  

 fælles grundlag for arbejdets udførelse samt værdigrundlaget for arbejdet.
 Jeg vedlægger kopi af XXs vedtægter.
 Det skal desuden bemærkes, at der er så få ansatte i  

 den enkelte institution, at det ikke har synes fornødent at etablere et  

 sikkerhedsudvalg ligesom de enkelte institutioner drives som selvstændige  

 enheder, der ikke har andet en overordnet kontakt med hinanden og slet ikke  

 har  

 noget fællesskab i det daglige.
 For så vidt angår Arbejdstilsynets anbringende om, at  

 der er indgivet klage for sent, skal jeg fastslå, at der den 29. august 2005  

 er  

 givet en fristudsættelse uden anden angivelse af forholdene, end at der er  

 tale  

 om udsættelse af fristen med at besvare Arbejdstilsynets påbud og at indgive  

 klage.  

 Det er naturligvis helt åbenbart for min klient, at fristen skal regnes fra  

 denne dato, da der ikke i denne skrivelse er taget forbehold for nogen del af  

 de tidligere meddelte påbud, ligesom der er angivet en klagevejledning, som  

 min  

 klient klart må opfatte som en mulighed for at indgive klage over den trufne  

 afgørelse.
 Forståelsen af klagevejledningen som alene vedrørende  

 fristudsættelsen er ikke åbenbar, da der ikke nøje er sket en definition af,  

 hvilken del af fristudsættelsen der kan klages over, ligesom der vel heller  

 ikke er noget grundlag for at give en fristudsættelse, hvis min klient ikke  

 skal have mulighed for at indgive en klage over de trufne påbud.
 Jeg skal derfor fastholde, at der er indgivet klage  

 rettidigt i denne sag, ligesom jeg skal fastholde, at min klients  

 organisation  

 drives som selvstændige enheder således, som det er kendt fra hele den  

 folkekirkelige  

 verden og således, at det forhold, at der alene findes et CVR-nummer ikke i  

 sig  

 selv i denne sag er indikation for, at der er tale om en samlet virksomhed,  

 hvilket  

 ligeledes klart fremgår af vedtægter og administrationsaftaler.
 Yderligere anbringender og bevisligheder forbeholdes.
 4. Arbejdstilsynets  

 udtalelse Arbejdstilsynet har den 6. oktober 2005 udtalt  

 følgende:
Advokat SB har den 9. og 28. september 2005 indgivet  

 klage vedr.
Arbejdstilsynets påbud af 9. november 2004 om  

 sikkerhedsorganisation og udvalg.
 Den oprindelige klagefrist er naturligvis for længst  

 overskredet, men der har, som det fremgår, været en vis efterfølgende  

 korrespondance  

 i sagen.
 Klagers anbringende er, at der trods registreringen som  

 ét CVR-nummer i Det centrale Virksomhedsregister alligevel er tale om flere  

 virksomheder.
 Allerede i selve påbudet er det lagt til grund, at der  

 er tale om én virksomhed.
 Dette er uddybet i brev af 10.12.2004, som et svar på  

 forskellige spørgsmål fra virksomhedens side.
I vores brev af 29.8.2005 udsættes fristen for påbudet  

 og der gives klagevejledning om denne afgørelse  altså afgørelsen om at  

 udsætte tidsfristen ikke den efterfølgende vejledning om, hvornår der skal  

 etableres sikkerhedsorganisation.
En sådan klagevejledning giver  

 Arbejdstilsynet  

 altid ved fristudsættelser - bl.a. fordi de ansatte i princippet kan klage  

 over  

 den for dem bebyrdende afgørelse om at udsætte en efterkommelsesfrist.
 Arbejdstilsynet må i øvrigt absolut fastholde påbudet.  

 Det centrale Virksomhedsregister er helt fundamentalt for vores  

 virksomhedsbegreb og for vores administration.
Det må herefter være Arbejdstilsynets indstilling, at  

 klagefristen er overskredet, og at der ikke foreligger særlige grunde til at  

 se  

 bort fra denne overskridelse. Arbejdstilsynet har den 2. december 2005 udtalt  

 følgende:
 Den materielle uenighed i sagen vedrører alene  

 spørgsmålet, om der er tale om én eller flere virksomheder i  

 Arbejdsmiljølovgivningens forstand.
 Kravet om at etablere sikkerhedsorganisation og  

 sikkerhedsudvalg fremgår af Arbejdsmiljølovens § 6, stk. 1 og 7,  

 stk. 1,  

 samt Arbejdsministeriets bekendtgørelse nr. 575 af 2l.juni 2001 om  

 virksomhedernes  

 sikkerheds- og sundhedsarbejde, som ændret ved bekendtgørelse nr. 491 af 20.  

 juni 2002 og bekendtgørelse nr. 557 af 17. juni 2004 § 2 og § 12,  

 stk. 1. Der opereres i de nævnte bestemmelser som i lovgivningen i  

 øvrigt  

 med krav til virksomheden.
 Siden etableringen af Det centrale Virksomhedsregister  

 i 2000 har Arbejdstilsynet helt konsekvent anvendt dettes registreringer af  

 CVR-numre og Produktionsenheder. 1 CVR-nummer er således = en virksomhed.
 I nyere lovgivning har Arbejdstilsynet ved definitionen  

 af en virksomhed direkte afskrevet § 3 i Lov om det centrale  

 virksomhedsregister  jfr. lovbekendtgørelse nr. 598 af 22.06.00 med  

 senere ændringer.  

 Det gælder således § 21 Arbejdsministeriets lov nr. 442 af 7. juni 2001  

 om  

 arbejdsmiljøcertifikat til virksomheder  med senere ændringer.
Arbejdstilsynet har i begrænset omfang mulighed for  

 selv at foretage indtastninger i registret  dog ikke vedr.
CVR-numre.
 Klagerens CVR-nummer er tildelt af en anden offentlig  

 myndighed  Erhvervs- og Selskabsstyrelsen.
Virksomheden har naturligvis selv indflydelse på, om  

 den etableres som én eller flere juridiske enheder.
Dette sker ofte ud fra  

 mange overvejelser om hæftelse, beskatning osv.
Følger Erhvervs- og  

 Selskabsstyrelsen ikke virksomhedens ønske er der på normal vis tale om en  

 forvaltningsretlig  

 afgørelse, der skal begrundes og kan påklages.
 Det er således i høj grad virksomheden selv, der afgør,  

 hvor mange juridiske enheder, der skal etableres, og dette skal offentlige  

 myndigheder anvende i alle anliggenderjfr. § 7 i CVR- loven.
 Arbejdstilsynet respekterer konsekvent registreringen i  

 Det centrale Virksomhedsregister, således at alle afgørelser og tiltaler  

 rettes  

 mod den juridiske enhed = CVR nummeret.
 Omvendt ville det være helt uantageligt, hvis en  

 virksomhed (frivilligt) har ladet sig registrere med ét CVR-nummer, men  

 herefter til sin fordel ville kunne hævde, at der alligevel var tale om flere  

 virksomheder.
Arbejdstilsynet fastholder, at klagen bør afvises pga.  

 overskridelse af klagefristen.
Foretages der en behandling i klagenævnet,  

 indstilles det, at vores påbud tiltrædes. 5. Nyt efter  

 klagen I brev af 16. januar 2006 skriver Arbejdstilsynet  

 følgende til advokat SB:
 Arbejdstilsynet har modtaget Deres brev af 13.12.05 i  

 relation til verserende sager om institutionens sikkerhedsorganisation.
 Vi vil gerne bekræfte, at Arbejdsmiljølovens  

 virksomhedsbegreb administreres i overensstemmelse med virksomhedernes  

 registrering i Det centrale Virksomhedsregister.
 Er en selvejende institution således registreret med et  

 CVR-nummer, betragtes den herfra som værende en virksomhed,  

 hvilket bl.a.  

 indebærer, at ansatte i alle afdelinger regnes med ved opgørelsen af, om der  

 skal etableres en sikkerhedsorganisation.
 Splittes institutionen senere op i en række CVR-numre  

 vil disse herefter blive betragtet som selvstændige virksomheder.
Arbejdstilsynets afgørelse er, som det fremgår,  

 udelukkende baseret på lovgivningen.
Vi vil dog også henstille, at Deres  

 klient  

 overvejer fordelene ved etablering af en sikkerhedsorganisation   

 arbejde af  

 den art som udføres i institutionerne må i almindelighed anses for at kunne  

 indebære væsentlige arbejdsmiljømæssige påvirkninger.
 Arbejdsmiljøklagenævnet har den 11. juli 2006 modtaget  

 følgende fra advokat SB:
Vedr.: XX  Deres  

 sag nr. 0000000-05 og 0000000-06 I fortsættelse af tidligere korrespondance skal jeg  

 herved vende tilbage til ovennævnte sager, idet jeg skal anmode om, at sagen  

 stilles i bero, idet min klient har godkendt, at de institutioner KK, OO og  

 YY  

 oprettes som særskilte CVR.nr. og dermed produktionsenheder.
 Sagen vil derefter være løst, idet [institutionerne] i  

 så fald bliver selvstændige organisationer og derfor skal der ikke etableres  

 sikkerhedsorganisation, da de er for små dertil.
Jeg er selv på ferie indtil 31.ds. og min klient til 7.  

 august og derefter vil jeg foretage registrering og give Arbejdstilsynet og  

 Dem  

 besked herom. Arbejdsmiljøklagenævnets sekretariat har den 28. juli  

 2006 telefonisk aftalt med advokat SB, at klagen behandles på  

 Arbejdsmiljøklagenævnets møde i slutningen af august 2006.
6. Regler Vedrørende behandling af klagen:
Lov om  

 arbejdsmiljø, jf. lovbekendtgørelse nr. 268 af 18. marts 2005 Kapitel 14 Klageadgang § 81.  

  

 Klage over en afgørelse truffet af Arbejdstilsynet i henhold til denne lov,  

 jf.  

 dog stk. 6, kan indbringes for Arbejdsmiljøklagenævnet inden fire uger  

 efter, at afgørelsen er meddelt den pågældende.
Stk. 2.  

  

 Klagen  

 sendes til Arbejdstilsynet.
Hvis Arbejdstilsynet fastholder afgørelsen,  

 videresendes klagen til behandling i Arbejdsmiljøklagenævnet.
Stk. 3.  

  

 Rettidig  

 klage har opsættende virkning, indtil Arbejdsmiljøklagenævnets afgørelse  

 foreligger,  

 eller nævnet bestemmer andet.
Klager over afgørelser om forhold efter  

 § 77,  

 stk. 1, som skal bringes i orden straks, samt afgørelser efter  

 § 77,  

 stk. 2 og 3, har ikke opsættende virkning.
 Stk. 4.  

  

 Når særlige  

 grunde taler derfor, kan Arbejdsmiljøklagenævnet behandle en klage og  

 tillægge  

 denne opsættende virkning, selv om klagen ikke er fremkommet rettidigt.
 Stk. 5.  

  

 Afgørelser  

 truffet af Arbejdsmiljøklagenævnet kan ikke indbringes for anden  

 administrativ  

 myndighed.
 Stk. 6.  

  

 Klage over  

 afgørelser truffet af Arbejdstilsynet i henhold til regler udstedt i medfør  

 af  

 § 68, stk. 7, og § 68 a, stk. 5, kan indbringes for  

 arbejdsministeren inden fire uger efter, at afgørelsen er meddelt den  

 pågældende.
 Vedrørende annullation af Arbejdstilsynets afgørelse:
Lov om  

 arbejdsmiljø, jf. lovbekendtgørelse nr. 784 af 11. oktober 1999 med de  

 ændringer, der følger af lov nr. 437 af 10. juni 2002 om ændring af lov om  

 arbejdsmiljø (Ændring af regler om sikkerhedsorganisation, aftalemodel i  

 forhold til mobning, herunder seksuel chikane, ophævelse af gebyrbelagt  

 tilsyn,  

 begrænsning i Arbejdstilsynets adgang til en privat bolig m.v.) Kapitel 2 Virksomhedernes sikkerheds- og sundhedsarbejde Sikkerhedsorganisation § 6.  

  

 I  

 virksomheder med 10 ansatte eller derover skal virksomhedens arbejde for  

 sikkerhed og sundhed organiseres.
 Stk. 2.  

  

 Arbejdslederen for en afdeling eller et arbejdsområde skal sammen med  

 sikkerhedsrepræsentanten danne en sikkerhedsgruppe for den pågældende  

 afdeling  

 eller det pågældende arbejdsområde.
 Stk. 3.  

  

 De ansatte  

 skal vælge en sikkerhedsrepræsentant for hver afdeling eller hvert  

 arbejdslederområde  

 til at indtræde i sikkerhedsgruppen og repræsentere sig i spørgsmål om de  

 ansattes sikkerhed og sundhed.
Kapitel 13 Arbejdstilsynet § 77.  

  

 Arbejdstilsynet kan påbyde, at  

 forhold, der strider mod loven eller mod regler eller afgørelser i medfør af  

 loven, bringes i orden straks eller inden en frist.
 Stk. 2.
