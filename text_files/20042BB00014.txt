Fremsat den 11. marts 2005 af Naser Khader (RV), Charlotte  

 Fischer (RV), Martin Lidegaard (RV),  

 Elsebeth Gerner Nielsen (RV),  

 Morten Helveg Petersen (RV) og Niels&nbsp  

 ;Helveg Petersen (RV) Forslag til folketingsbeslutning om  

 forbud mod rygning på serveringssteder og handlingsplan for flere  

  

 røgfrie miljøer Folketinget opfordrer regeringen til at fremsætte lovforslag,  

 der sikrer, at det med virkning fra den 1. januar 2006 ikke er tilladt at  

 ryge  

 på serveringssteder.
 Desuden opfordrer Folketinget regeringen til at fremlægge en  

 handlingsplan for flere røgfrie miljøer pr. 1. januar 2006 efter følgende  

 retningslinjer:
Det skal sikres,   

 	  

 at børn og unge kan  

 færdes og opholde sig i offentlige lokaler og opholdssteder uden at blive  

 udsat  

 for passiv rygning, dvs. i børnehaver, skoler, skolefritidsordninger, dag- og  

 døgninstitutioner, private dagplejer, ungdomsskoler og -klubber,  

 selvejende  

 undervisningsinstitutioner, idrætshaller og andre idrætsanlæg inkl.  

 omklædningsrum og opholdssteder,   

 	  

 at patienter,  

 personale og besøgende kan opholde sig på hospitaler uden at blive udsat for  

 passiv  

 rygning,   

 	  

 at passagerer og  

 personale kan benytte kollektive transportmidler, dvs. tog, metro, busser og  

 færger,  

 uden at blive udsat for passiv rygning,   

 	  

 at man kan opholde sig  

 på indendørs ventesteder for offentlige transportmidler uden at blive udsat  

 for  

 passiv rygning, dvs. på banegårde, i lufthavne, på metrostationer, i  

 havneterminaler og på rutebilstationer,   

 	  

 at studerende og  

 personale kan opholde sig og færdes på videregående uddannelsesinstitutioner  

 uden at blive udsat for passiv rygning, dvs. i undervisningslokaler, på  

 opholdssteder, på spisesteder og i cafeer m.v.,   

 	  

 at forbrugere og  

 personale kan opholde sig og færdes i indkøbscentre, butikker, banker og  

 posthuse  

 m.v. uden at blive udsat for passiv rygning,   

 	  

 at besøgende og  

 personale kan opholde sig i lokaler, hvor der tilbydes underholdning og  

 kunst,  

 uden at blive udsat for passiv rygning, dvs. biografer, teatre, koncertsale,  

 museer, udstillingslokaler og radio- og tv-studier samt dertil hørende  

 lobbyer  

 og forrum,   

 	  

 at borgere og  

 personale kan opholde sig og færdes i offentlige kontorer uden at blive udsat  

 for passiv rygning, dvs. i statsligt, amtsligt og kommunalt ejede rum, hvor  

 borgerne indfinder sig for at arbejde m.v. eller modtage ydelser fra det  

 offentlige, f.eks. familie- og arbejdsmarkedsforvaltningskontorer,   

 	  

 at arbejdstagere kan  

 opholde sig og færdes på deres arbejdsplads uden at blive udsat for passiv  

 rygning  dette skal gælde alle arbejdspladser, såvel offentlige som  

 private,  

 og arbejdsgiveren har ansvaret for, at alle ansatte nyder denne rettighed.
Handlingsplanen skal indeholde en konkret plan for, hvordan  

 målet nås på de enkelte områder inden for den angivne tidsramme.
Regeringen  

 bør  

 i udarbejdelsen af handlingsplanen inddrage de relevante interessenter, dvs.  

 Kræftens Bekæmpelse, arbejdstager- og brancheorganisationer etc., og kan med  

 fordel inddrage erfaringer fra andre lande, der har gennemført tilsvarende  

 initiativer.
På baggrund af en systematisk evaluering af de eksisterende  

 muligheder for rygeafvænning opfordres regeringen endvidere til at sikre  

 passende offentlig støtte til effektive og hurtige rygeafvænningstilbud, så  

 udgifterne til afvænning sammenlignet med udgifterne til at ryge ikke  

 afskrækker  

 rygere fra at forsøge at holde op.
Rygeafvænningstilbuddene skal ikke mindst  

 være rettet mod unge mennesker og forholde sig til deres situation og deres  

 motiver til at ryge.
Endvidere bør det pålægges sygehusene at tilbyde særlige  

 patientgrupper rygeafvænning, f.eks. patienter med lungekræft, hjertesygdomme  

 eller KOL (kronisk obstruktiv lungesygdom).
 Endelig bør regeringen arbejde for en fælles politik i EU med  

 henblik på høje minimumsafgifter på tobaksvarer, så grænsehandel ikke hindrer  

 initiativer imod rygning.
Bemærkninger til forslaget Beslutningsforslaget er en uændret genfremsættelse af  

 beslutningsforslag nr.
B 78 fra folketingsåret 2004-05, 1. samling, som ikke  

 nåede at blive færdigbehandlet af Folketinget inden udskrivelsen af  

 folketingsvalget.
Dog er tidspunktet for regeringens fremsættelse af  

 lovforslag  

 og fremsættelse af handlingsplan i henhold til beslutningsforslaget ændret  

 fra  

 den 1. maj 2005 til den 1. januar 2006.  

 Der henvises vedrørende beslutningsforslag nr.
B 78 til  

 Folketingstidende 2004-05, 1. samling, tillæg A side 4163 og 4166.
Det er en privat sag, om man vil ryge, men det er en social  

 sag, hvor man ryger.
Det Radikale Venstre mener, at det bør være enhver  

 borgers  

 ret at kunne færdes i det offentlige rum uden at blive udsat for passiv  

 rygning.
Dette beslutningsforslag skal medvirke til at skabe rammer, der  

 giver  

 borgere denne ret.
De alvorlige skadevirkninger af rygning har længe været kendt.  

 Det er godtgjort, at tobaksrygning er den største fjende mod den danske  

 folkesundhed (se bl.a. regeringens folkesundhedsprogram »Sund hele Livet  

  de  

 nationale mål og strategier for folkesundheden 2002-10«, Indenrigs- og  

 Sundhedsministeriet, 2002). Man anslår, at 12.000-13.000 danskere dør om året  

 som følge af tobaksrygning.
Livstidsrygere lever i gennemsnit 7-9 år kortere  

 end personer, der aldrig har røget.
Nyere undersøgelser har endda vist, at  

 disse levetidsforskelle er i underkanten og snarere er 10 år, jf. indenrigs-  

 og  

 sundhedsministerens svar af 11. august 2004 på Sundhedsudvalgets spørgsmål  

 219,  

 jf. folketingsåret 2003-04, alm. del  bilag 814. Derudover er  

 livstidsrygere  

 alvorligt påvirket af sygdom i 13 år, mens det er 8 år i gennemsnit for  

 personer, der ikke ryger.
De skadelige virkninger af passiv rygning er også slående.  

 Alene på arbejdspladsen konkluderes det i rapporten »Passiv rygning  et  

 problem inden for restaurationsbranchen«, Arbejdsmiljøinstituttet, september  

 2004, at der »hvert år i Danmark sker 47 dødsfald af lungekræft,  

 hjertesygdom,  

 lungebetændelse og karsygdomme i hjernen, som kan tilskrives udsættelse for  

 passiv rygning på arbejdspladsen«, og »at der indtræffer 1.072  

 sygdomstilfælde  

 (af de samme fire sygdomme), der fører til hospitalsindlæggelse«.  

 Sundhedsstyrelsen har tidligere vurderet, at der samlet sker mellem 100 og  

 750  

 dødsfald om året i Danmark som følge af passiv rygning, dvs. på og uden for  

 arbejdspladser. jf. indenrigs- og sundhedsministerens svar af 2. juni 2004 på  

 spørgsmål 21 på beslutningsforslag nr.
B 126, folketingsåret 2003-04, B 126  

   

 bilag 3. For nylig har Arbejdsskadestyrelsen anerkendt følgerne af passiv  

 rygning på arbejdspladsen som en arbejdsskade i en konkret sag, jf. artiklen  

 »Passiv rygning anerkendt som arbejdsskade« i Jyllands-Posten den 27.  

 november  

 2004.
I regeringens sundhedsprogram »Sund hele livet« anføres, at et  

 af de overordnede sundhedspolitiske mål er, at røgfrie miljøer skal udbredes.  

 Vigtigheden af at give befolkningen mulighed for at fravælge røgen og at  

 skabe  

 rammer for, at færre udsættes for passiv rygning, er understreget.
Regeringen  

 foreslår, at strategien for at nå dette mål skal være regler og aftaler om  

 røgfrie miljøer.
Hensyn til risikogrupper, herunder børn og astmatikere, bør  

 veje tungt.
Flere røgfrie miljøer er direkte til gavn for dem, idet de herved  

 undgår at blive udsat for passiv rygning.
Derudover viser erfaringerne, at  

 røgfrie miljøer tillige nedsætter rygernes forbrug.
Det konkluderes ligeledes i ovenstående rapport og faktaarket  

 »Passiv rygning kan ikke fjernes ved frivillige ordninger« fra  

 Arbejdsmiljøinstituttet, september 2004, der særlig har fokus på  

 restaurationsbranchen,  

 at et totalt forbud mod rygning i restaurationsbranchen vil være den  

 billigste  

 og mest effektive metode til at fjerne udsættelse for passiv rygning, og at  

 rygeforbud på arbejdspladser er et af de mest effektive midler til at  

 reducere  

 rygning i befolkningen.
Endvidere slås det fast, at  

  

 opdeling  

 i rygeområder og ikkerygeområder ikke er effektiv, samt at offentlig  

 regulering  

 er nødvendig, da frivillige initiativer erfaringsmæssigt ikke virker.
Regeringen har udnævnt forebyggelige kræftsygdomme som en af de  

 otte folkesygdomme, man ønsker at bekæmpe på grund af store menneskelige og  

 samfundsøkonomiske omkostninger.
Regeringen anfører, at i sammenligning med  

 andre indsatser vil en indsats imod rygning have langt den største effekt.  

 Passiv rygning udpeges også som en af de væsentligste årsager til andre af de  

 otte folkesygdomme såsom overfølsomhedssygdomme (astma og allergiske  

 sygdomme),  

 hjerte-kar-sygdomme og knogleskørhed samt rygerlunger (kronisk obstruktiv  

 lungesygdom).
 Det er Det Radikale Venstres opfattelse, at når det er  

 godtgjort fra videnskabeligt hold, at mange af de store folkesygdomme kan  

 forebygges ved rygeophør, bør der fra politisk hold tages initiativer, som  

 kan  

 støtte rygeophør og reducere passiv rygning.
På trods af målsætningerne om at reducere omfanget af skader på  

 grund af rygning er afgifterne og dermed priserne på cigaretter blevet  

 nedsat.  

 Al erfaring viser, at dette vil øge forbruget, ikke mindst hos unge.  

 Skatteministeriet har beregnet, at der på baggrund af afgiftsnedsættelserne  

 vil  

 komme en stigning i forbruget på 17 pct.
Det er derfor Det Radikale Venstres  

 opfattelse, at andre foranstaltninger, som kan nedsætte tobaksforbruget i  

 befolkningen, bør iværksættes.
Erfaringer fra andre lande viser, at netop  

 indskrænkning af områderne, hvor det er tilladt at ryge, har en mærkbar  

 effekt,  

 særlig hos de unge.
Jf. bl.a. ovennævnte rapport og faktaark fra  

 Arbejdsmiljøinstituttet, der taler om en halvering af unge rygere.
Det er påvist, at rygevanerne og omfanget af rygere blandt et  

 lands borgere hænger nøje sammen med lovgivningen, jf. rapporten og  

 faktaarket  

 fra Arbejdsmiljøinstituttet.
Lovgiverne kan altså gøre en forskel med hensyn  

 til folkesundheden på rygeområdet.
Sammenlignet med de øvrige nordiske lande  

   

 og mange europæiske lande  er den danske lovgivning på området den  

 mindst  

 restriktive.
Dette beslutningsforslag vil derfor blot gennemføre lovgivning i  

 Danmark, som er velkendt i de øvrige nordiske lande.
Ændring af rygevaner handler i høj grad om at bearbejde  

 holdninger.
Beslutningsforslaget vil på mange områder støtte en udvikling,  

 som  

 et flertal af danske borgere giver udtryk for at de gerne vil have.
En  

 rundspørge foretaget for nylig viser således, at 50 pct. af danskerne støtter  

 et generelt rygeforbud på barer og restauranter, mens 41 pct. er imod, jf.  

 artiklen »Borgerlig uenighed om forbud« i Søndagsavisen den 18.-19. september  

 2004. En rundspørge blandt unge mellem 15 og 29 år viser, at 46 pct. støtter  

 forbud mod rygning på restauranter og cafeer, mens 40 pct. er imod, jf.  

 artiklen  

 »Unge er positive over for rygeforbud« i MetroXpress den 19. september 2004.  

 En  

 anden måling viser, at et flertal støtter et forbud, når de oplyses om, hvor  

 mange dødsfald passiv rygning medfører, jf. målingen »Ikke rygeforbud i  

 Danmark«, Megafon for TV 2 Nyhederne den 22. september 2004. Og en tidligere  

 rundspørge har vist, at 83 pct. af alle danskere går ind for røgfrie zoner,  

 jf.  

 artiklen »Rygeforbud på norske restauranter« i Politiken den 6. maj 2003.  

 Dette  

 skal sammenlignes med, at 27 pct. af den voksne befolkning er daglige rygere.  

 Dette taler imod alle påstande om, at tiltaget skulle være udansk, skulle  

 stride mod den særlige danske kultur eller være ude af trit med befolkningens  

 ønsker.
Ifølge regeringens eget folkesundhedsprogram »Sund hele livet«,  

 side 11, anslås det, at en mandlig ryger koster samfundet ca. 150.000 kr. i  

 direkte udgifter og over 350.000 kr. i indirekte udgifter, fra han er 35 år,  

 til han er 89 år.
En tilsvarende ikkeryger koster henholdsvis ca.  

 75.000-100.000 kr. og 200.000 kr.
Det koster f.eks. ca. 30.000 kr. om året at  

 behandle en patient, der lider af KOL, som rygning er en væsentlig årsag til,  

 jf. indenrigs- og sundhedsministerens svar af 7. september 2004 på  

 Sundhedsudvalgets  

 spørgsmål 222, folketingsåret 2003-04, alm. del  bilag 862.
 Det Radikale Venstre lægger stor vægt på, at tiltagene indføres  

 således, at alle involverede parter får mulighed for at indrette sig og  

 forberede sig på forandringen, samt at der ydes den nødvendige støtte både i  

 form af generelle retningslinjer m.v. for institutioner, hospitaler m.v. og i  

 form af konkrete tilbud til de enkelte rygere om effektiv afvænning.
Skriftlig fremsættelse Naser Khader  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod rygning på serveringssteder og  

 handlingsplan  

 for flere røgfrie miljøer.
(Beslutningsforslag nr.
B 14).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
