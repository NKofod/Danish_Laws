Betænkning afgivet af Miljø- og Planlægningsudvalget den 4.  

 februar 2004 Betænkning over Forslag til lov om  

 ændring af lov om miljøbeskyttelse (Ændring af regler om  

 miljøgodkendelse m.v.) [af  

 miljøministeren (Hans Christian Schmidt)] 1. Ændringsforslag Det Radikale Venstres og Kristendemokraternes medlemmer af  

 udvalget har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 27. november 2003 og var til 1.  

 behandling den 16. december 2003. Lovforslaget blev efter 1. behandling  

 henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 24. oktober 2003 dette udkast til  

 udvalget, jf. alm. del  bilag 110. Den 28. november 2003 sendte  

 miljøministeren de indkomne høringssvar samt et notat herom til udvalget.
Spørgsmål Udvalget har stillet 11 spørgsmål til miljøministeren til  

 skriftlig besvarelse, som denne har besvaret.
3. Udtalelse fra miljøministeren Miljøministeren har over for udvalget tilkendegivet følgende:
»Den hidtidige miljøtilstand opretholdes Lovforslaget er blevet til på baggrund af anbefalinger fra et  

 enigt Virksomhedsudvalg.
Udvalget bestod af repræsentanter for myndigheder,  

 erhvervsorganisationer og Danmarks Naturfredningsforening.
Det var forudsat i  

 kommissoriet, at de miljømæssige krav til virksomhederne skulle fastholdes på  

 samme høje niveau som hidtil.
Udvalget har i sin rapport fra oktober 2003  

 lagt  

 til grund, at den hidtidige miljømæssige standard skal opretholdes.
Det er  

 fortsat den præmis udmøntningen af lovforslaget hviler på.
Jeg vil gerne understrege, at det forenklede godkendelsessystem  

 ikke medfører et forringet niveau for miljøbeskyttelsen.
Der er således ikke  

 tale om, at virksomhederne skal have lempeligere miljøkrav, men alene tale om  

 administrative forenklinger.
Virksomhederne skal fortsat have en  

 miljøgodkendelse.  

 De virksomheder, der overføres til det forenklede system, får altså ikke  

 lempeligere krav end de har i dag, heller ikke de virksomheder, der bliver  

 omfattet af branchebilag.
Hvis der er behov for at fravige standardkravene i  

 et  

 branchebilag på grund af områdets særlige sårbarhed, f.eks. på grund af  

 drikkevandsinteresser eller fuglebeskyttelsesinteresser, vil det også fortsat  

 være muligt.
Fortsat pligt til at anvende bedste  

 tilgængelige teknik (BAT) Jeg vil gerne understrege, at alle forurenende virksomheder  

 fortsat skal anvende den bedste tilgængelige teknik, herunder renere  

 teknologi,  

 således at forureningen begrænses mest muligt.
Det gælder også for de  

 virksomheder, der ikke er omfattet af godkendelsessystemet, men som reguleres  

 ved påbud efter lovens § 42, herunder de anmeldepligtige virksomheder.  

 Lovforslaget ændrer ikke på dette princip, som fremgår af lovens §§ 3 og 4,  

 stk. 3, og som fortsat er helt grundlæggende for lovens administration.
 Lovforslaget er heller ikke til hinder for, at en  

 godkendelsesmyndighed kan bede en virksomhed om at redegøre for, om den har  

 truffet de bedst mulige beskyttelsesforanstaltninger, hvis myndigheden  

 finder,  

 at der er behov for det.
Reduceret sagsbehandlingstid Jeg vil gerne bekræfte, at de virksomheder, der bliver omfattet  

 af det forenklede godkendelsessystem, vil komme til at opleve at skulle bruge  

 færre ressourcer til udarbejdelse af ansøgningsmaterialet, ligesom de vil  

 komme  

 til at opleve, at sagsbehandlingstiden bliver reduceret.
Dette gælder i  

 særlig  

 grad de virksomheder, der bliver omfattet af branchebilag, og hvor  

 godkendelsesmyndigheden  

 skal anvende branchebilagets vilkår i godkendelsen.
Jeg vil gerne bekræfte,  

 at  

 man som led i evalueringen vil undersøge sagsbehandlingstiden.
Revision af branchebilag Jeg er indstillet på, at branchebilagene bør revideres, når der  

 foreligger afgørende ændringer i den teknologiske udvikling, som er  

 væsentlige  

 for reguleringen af de omhandlede virksomheder.
Ophævelse af anmeldesystemet Et enigt Virksomhedsudvalg har anbefalet, at den nugældende  

 anmeldeordning ophæves.
Jeg kan bekræfte, at det fortsat er tanken, at  

 myndighederne skal føre regelmæssigt tilsyn med de nuværende  

 anmeldevirksomheder.
Desuden ændrer lovforslaget ikke miljøbeskyttelseslovens § 42,  

 stk. 5, hvoraf fremgår, at kommunerne kan forhåndstilkendegive, hvilke krav  

 en  

 virksomhed vil blive mødt med.
Virksomheder, der søger forhåndsinformation  

 hos  

 myndighederne, har en bedre chance for at gardere sig mod fejlinvesteringer,  

 og  

 muligheden for at søge de nødvendige oplysninger hos myndighederne er da  

 heller  

 ikke berørt af lovforslaget.
 Der vil blive udarbejdet  

 en vejledning for kommuner, der ønsker at etablere et simpelt  

 informationssystem.
Skærpet tilsyn Virksomhedsudvalget har bl.a. foreslået, at kontrollen med  

 virksomhederne differentieres efter princippet »noget for noget«, således at  

 tilsynet alt andet lige reduceres i takt med virksomhedernes egen større  

 miljøindsats.
For så vidt angår de mindst miljøpositive virksomheder skal  

 tilsynet intensiveres i nødvendigt omfang, f.eks. med hyppigere tilsyn og  

 fornøden myndighedsanvendelse.
Den planlagte vejledning om differentieret  

 tilsyn skal indeholde de nærmere retningslinjer for, hvorledes håndhævelsen  

 overfor disse virksomheder bør gribes an.« 4. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.  

  

 Mindretallet vil stemme imod de stillede  

 ændringsforslag.
Dansk Folkepartis medlemmer af udvalget mener, at det er godt,  

 at det er et enigt Virksomhedsudvalg, som i sin rapport anbefaler, at man  

 foretager nogle ændringer af systemet, og at det samtidig sikres, at den  

 hidtidige miljømæssige standard opretholdes.
Dansk Folkeparti er også godt  

 tilfreds med, at man fortsat skal anvende den bedste tilgængelige teknik,  

 herunder rene teknologier, så forureningen begrænses mest muligt.
Dansk  

 Folkeparti er samtidig bekymret for, om det forenklede godkendelsessystem er  

 nok til at nedbringe sagsbehandlingstiden.
Derfor har Dansk Folkeparti lagt  

 vægt på, at man i forbindelse med en evaluering vil undersøge specielt  

 sagsbehandlingstiden.
Til gængæld vil partiet også gerne tilkendegive, at det  

 er godt, at man fokuserer på de virkelig vanskelige virksomheder, så man går  

 mere målrettet mod miljøsynderne.
Et  

  

 andet mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de  

 stillede ændringsforslag.
Socialdemokratiets, Socialistisk Folkepartis og Enhedslistens  

 medlemmer af udvalget kan ikke tilslutte sig de foreslåede ændringer af  

 miljøbeskyttelsesloven, der igennem bemyndigelser til miljøministeren vil  

 føre  

 til en forringelse af reglerne for miljøgodkendelse og mindre kontrol med  

 virksomhederne  

 med større belastning af miljøet til følge.
Netop de regler, der nu ændres,  

 har  

 ført dansk miljøpolitik frem blandt de bedste i verden og sikret en  

 vedvarende  

 teknologiudvikling, som har ført til renere teknologier, først og fremmest i  

 fremstillingsvirksomhederne.
Udviklingen og udvælgelsen af ny og mere miljøvenlig teknologi  

 bør primært være virksomhedernes ansvar.
Med denne lovændring flyttes  

 ansvaret  

 for miljøet og eftersøgningen af  

    

  

 ny og  

 bedre teknik væk fra virksomhederne og over til en allerede overbebyrdet  

 Miljøstyrelse, som oven i de generelle nedskæringer og de løbende besparelser  

 i  

 styrelsens rådgivningskapacitet til virksomheder, kommuner m.v. siden 2001  

 desuden fra 2004 specifikt har fået bortskåret Program for Renere Produkter,  

 der netop skulle hjælpe fremadskuende virksomheder, som ønskede at gå forrest  

 og bidrage til at forbedre konkurrenceevnen på miljøparametre.
Den helt overvejende del af virksomhederne behøver ikke længere  

 at redegøre for og dokumentere, at de vælger den bedste tilgængelige  

 teknologi.  

 Dette vil fjerne dynamikken i udviklingen af ny teknologi, der for fremtiden  

 tager udgangspunkt i en branchebestemt liste, som i princippet vil være en  

 liste, der bliver fastlåst på 2004-niveauet.
Det betyder ikke kun stagnation  

 i  

 teknologiudviklingen, men en tilbagegang.
Partierne er ligeledes uenige i nedlæggelsen af  

 anmeldeordningen, der hidtil har forpligtet ca. 13.000 virksomheder til at  

 informere myndighederne forud for etablering eller væsentlige udvidelser, der  

 potentielt kunne have en miljøbelastende karakter.
Dette begrænser muligheden  

 for at gribe ind mod etablering af uhensigtsmæssigt miljøbelastende anlæg,  

 før  

 virksomhederne investerer i disse.
Udbedringen af allerede etablerede  

 miljøbelastende anlæg er omkostningsfuld og tidskrævende og øger hermed  

 belastningen af miljøet endnu mere.
 Socialdemokratiet, Socialistisk Folkeparti og Enhedslisten  

 beklager, at lovændringerne slet ikke noget sted lægger op til at forbedre  

 miljøet og godkendelsesreglerne, men tværtimod minimerer miljøkravene alene  

 med  

 henblik på at forbedre virksomhedernes konkurrenceevne.
 Et  

  

 tredje mindretal  

  

 i  

 udvalget (RV og KD) vil redegøre for sin stilling til lovforslaget ved 2.  

 behandling.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemningen i  

 Folketingssalen.
5. Ændringsforslag med bemærkninger Ændringsforslag Af et  

  

 mindretal  

  

 (RV og  

 KD):
Til § 1 1)  

  

 Før nr. 1 indsættes som nye numre:
 »01.  


  

 § 7, stk. 1, nr. 8,  

  

 ophæves.
 Nr. 9-11 bliver herefter nr. 8-10.
 02.  

  

 I  

  

 § 7  

  

 indsættes efter stk. 1 som nyt  

 stykke:
»Stk. 2.  

  

 Miljøministeren  

 kan fastsætte regler om anmeldelse til tilsynsmyndigheden af virksomheders  

 eller anlægs anvendelse af råvarer, hjælpestoffer og andre materialer samt af  

 udledninger til vand, jord og luft i forbindelse med virksomhedens eller  

 anlæggets drift, herunder af frembringelsen af affald.
Ministeren skal  

 fastsætte regler om anmeldelse til tilsynsmyndigheden af etablering  

    

  

 af visse virksomheder eller anlæg, der ikke  

 er optaget på den i § 35 nævnte liste, samt ændringer af disse virksomheder  

 eller anlæg, der indebærer forøget forurening.« Stk. 2-6 bliver herefter stk. 3-7.«« 2)  


  

 Nr.  

 1  

  

 affattes således:
 »1.  


  

 § 35, stk. 2-4,  

  

 affattes således:
»Stk. 2.  

  

 Ministeren  

 fastsætter nærmere regler om godkendelse af listevirksomhed, herunder hvilke  

 oplysninger en ansøgning om godkendelse skal indeholde, samt i hvilke  

 tilfælde  

 og på hvilke vilkår en godkendelse efter § 33 kan meddeles.
Ministeren kan  

 bestemme, at der skal gælde særlige krav for bestemte listevirksomheder.
Stk. 3.  

  

 Ministeren skal  

 i henhold til stk. 2 fastsætte regler om, at en ansøgning om godkendelse  

 efter  

 § 33 skal indeholde 1)  

 	  

    

 dokumentation for  

 virksomhedens forurening, herunder virksomhedens samlede støjniveau, og 2)  

 	  

    

 en redegørelse for, i  

 hvilket omfang virksomhedens indretning og drift er baseret på anvendelse af  

 bedste tilgængelige teknik, herunder renere teknologi.
Stk. 4.  

  

 Hvis ministeren  

 i henhold til stk. 2 fastsætter bindende standardvilkår for visse  

 listevirksomheder,  

 skal disse revurderes mindst hvert 4. år.« Til § 2 3)  

  

 Paragraffen affattes således:
»§ 2 Stk. 1.  

  

 Loven træder i  

 kraft den 1. januar 2005.
 Stk. 2.  

  

 § 1, nr. 2-4,  

 træder dog i kraft dagen efter bekendtgørelsen i Lovtidende.
Stk. 3.  

  

 Miljøministeren  

 fremsætter forslag om revision af miljøbeskyttelseslovens § 33 i  

 folketingsåret  

 2009-10.« Bemærkninger Til nr. 1 Med ændringsforslaget forpligtes miljøministeren til at indføre  

 en obligatorisk anmeldelsesordning for visse virksomheder eller anlæg.  

 Hensigten er, at de ansvarlige for virksomheder med et vist  

 forureningspotentiale skal underrette tilsynsmyndigheden, inden de etablerer  

 virksomheden eller foretager udvidelser eller ændringer, der medfører forøget  

 forurening.
Den nugældende anmeldeordning som udmøntet i bekendtgørelse nr.  

 367  

 af 10. maj 1992 forudsættes således som minimum videreført.
Til nr. 2 Med ændringsforslaget forpligtes ministeren for det første til  

 med korte intervaller at revidere de standardvilkår, som lovforslaget  

 forudsætter at ministeren i vidt omfang udarbejder for virksomheder omfattet  

 af  

 det forenklede godkendelsessystem, med det formål, at standardvilkårene  

 løbende  

 opdateres i forhold til udviklingen i bedste tilgængelige teknik.
For det andet indskrænkes ministerens bemyndigelse efter  

 lovforslagets nr. 1  

    

  

 til at udarbejde et  

 forenklet ansøgningsskema for virksomheder omfattet af det forenklede  

 godkendelsessystem.
Det præciseres således, at en ansøgning om godkendelse  

 efter lovens § 33 altid skal indeholde dokumentation for virksomhedens  

 emissioner samt virksomhedens støjpåvirkning.
 For det tredje præciseres det, at en ansøgning om godkendelse  

 altid skal indeholde en redegørelse for, hvorvidt virksomhedens indretning og  

 drift er baseret på bedste tilgængelige teknik.
 Disse ansøgningskrav vil med ændringsforslaget være  

 obligatoriske for alle virksomheder, uanset om de skal godkendes efter det  

 nugældende godkendelsessystem eller efter det forenklede godkendelsessystem.
Til nr. 3 Ændringsforslaget er begrundet i behovet for en evaluering af  

 konsekvenserne af lovforslaget efter 4 år.
Søren Gade (V)  

    

  

 Helga Moos (V)  

    

  

 Eyvind Vesselbo (V)  

  

  fmd.  

  

    

  

 Jens Vibjerg (V)  

    

  

 Jørn Dohrmann (DF)  

    

  

 Freddie H.
Madsen (DF)  

    

  

 Helle Sjelle (KF)  

    

  

 Lars Barfoed (KF)  

    

  

 Mogens Nørgård Pedersen (KD)  

    

  

 Inger Bierbaum (S)  

    

  

 Helge Mortensen (S)  

    

  

 Bjørn Westh (S)  

    

  

 Jacob Buksti (S)  

    

  

 Torben Hansen (S)  

    

  

 Jørn Jespersen (SF)  

    

  

 Elsebeth Gerner Nielsen (RV)  

    

  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 93 Bilagsnr.
