Nr BTL 86 Betænkning over Forslag til lov om lønsumsafgift for virksomheder inden  

 for den finansielle sektor   

 Nr L 86 1989-90, 1. samling Afgivet af Skatteudvalget Afgivet: 19891211 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget skriftlige og/eller mundtlige henvendelser  

 fra:
Assurandør-Societetet Danmarks Sparekasseforening Den Danske Bankforening og Foreningen af Gensidige Forsikringsselskaber.
 Herefter indstiller et flertal (udvalget med undtagelse af  

 Socialdemokratiets og Centrum-Demokraternes medlemmer af udvalget)  

 lovforslaget til vedtagelse med de af ministeren stillede  

 ændringsforslag.
Et mindretal (Socialdemokratiets medlemmer af udvalget) indstiller  

 lovforslaget til forkastelse ved 3. behandling i overensstemmelse med  

 mindretallets indstilling i betænkningen over skatteministerens lovforslag  

 (nr.
L 88) om omlægninger i selskabsbeskatningen m.v. og mener i øvrigt, at  

 det er betænkeligt med en så kraftig særbeskatning af den finansielle sektor,  

 der står over for en stærkt øget international konkurrence.
 Et andet mindretal (Centrum-Demokraternes medlem af udvalget) vil  

 ikke medvirke til lovforslagets gennemførelse, men kan dog tiltræde de af  

 skatteministeren stillede ændringsforslag.
Ændringsforslag Af skatteministeren, tiltrådt af et flertal (KF, SF, V, FP,  

 RV, CD og KRF):
Til § 7 1) I stk. 1, 1. pkt., ændres beløbet »575« til:  

 »500«.
Til § 19 2) I stk. 4, 1. pkt., ændres »19« til: »18«.
Bemærkninger Til nr. 1 og 2 De foreslåede ændringer er af redaktionel karakter.
