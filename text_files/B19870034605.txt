§ 1 I bekendtgørelse nr. 109 af 22. marts 1985 af forretningsorden for  

 Ligningskommissionen i København samt regler om Ligningskommissionens  

 organisation foretages følgende ændringer:
 1. I § 6, stk. 3, 1. pkt., ændres »tid og  

 sted« til: »tid, sted og dagsorden«.
 2. § 6, stk. 6, affattes således:
»Stk. 6.  Formanden fastsætter tid, sted og  

 dagsorden for de i stk. 5 omhandlede møder og foretager indkaldelse hertil.  

 Stk. 3, sidste pkt., finder tilsvarende anvendelse.
Mødeindkaldelse skal  

 udsendes inden 14 dage efter begæringens modtagelse.« 3. § 8, stk. 1, sidste pkt., affattes således:
 »Træffes sådan beslutning, skal den pågældende under forhandling og  

 afstemning om sagen forlade lokalet, ligesom denne ikke selv må deltage i  

 behandlingen og afgørelsen af spørgsmålet om inhabilitet«.
 4. § 9, stk. 2, sidste pkt., affattes således:
 »Undlader et ligningskommissionsmedlem at stemme i et udvalg, anses  

 den pågældende for at have stemt for det forslag, der er til  

 afstemning«.
 5. I § 10 indsættes efter stk. 3, som nyt stk.:
 »Stk. 4.  Et medlem, der efter § 9, stk. 1, er  

 blevet udelukket fra at deltage i forhandlingen og afstemningen om  

 spørgsmålet om den pågældendes inhabilitet, kan kræve sine indvendinger mod  

 denne afgørelse tilført forhandlingsprotokollen«.
 6. I § 14, stk. 2, indsættes efter 2. pkt.:
»Ligningskommissionen kan fastsætte en frist for klagerens adgang til  

 at udtale sig.« § 2 Bekendtgørelsen træder i kraft den 1. juli 1987.
