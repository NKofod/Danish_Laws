Garnredskaber, der sættes og fastholdes ved bunden ved hjælp af ankre  

 (sættegarn). Nedgarn eller sættegarn hører til de nettyper, der kaldes  

 hildingsnet, hvor fisken fanges ved at sidde fast i nettets masker.  

 Maskevidden er bestemmende for de fangne fisks størrelse.
Nedgarn anbringes  

 forankret på havbunden, idet de langs underliget er forsynet med vægte og  

 langs overliget med flydemidler.
Nedgarnet kan være anbragt på bunden eller  

 overfladen.
 Bekendtgørelsen gælder overalt på dansk søterritorium, og grænsen mod land  

 afgrænses, medmindre andet er anført, af lavvandslinien.
 Lavvandslinien på moler, høfder og andre bygværker udgør således også  

 grænsen mod land.
Ved lavvandslinen forstås i denne bekendtgørelse den daglige  

 vandstandslinie på lavvandstidspunktet.
Lavvandstidspunktet for havne med  

 tidevandsforskel kan beregnes eller læses i mange dagblade.
 Som oftest vil lavvandsliniens beliggenhed kunne konstateres i  

 strandkanten, og er i de indre danske farvande ofte identisk med den normale  

 vandstandslinie.
Under atypiske meteorologiske forhold kan der forekomme afvigelser i den  

 konstaterbare lavvandslinie.
Forhold som vindstyrke, vindretning, lufttryk  

 m.m. vil på mange kyster være af afgørende betydning for vandstanden.
Ved  

 kontrol af 100 m-grænsen vil der blive taget hensyn hertil.
