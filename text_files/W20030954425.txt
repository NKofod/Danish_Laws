Kendelse fra Pressenævnet i sag nr. 55/2003 [En mand  K] har klaget til Pressenævnet over en udsendelse  

 bragt i Danmarks Radio den 27. marts 2003, idet han mener, at god presseskik  

 er  

 tilsidesat.
Der er endvidere klaget over, at Danmarks Radio har afvist at  

 bringe et genmæle.
 Programmet, der var et i udsendelsesrækken Fornemmelse for snyd,  

 blev indledt med følgende speak:
Speak  

  

 : Der er sket  

 noget i Danmark.
Engang dyrkede vi overtro og brændte hekse.
Så kom  

 oplysningstiden  

 med de naturlige forklaringer  undervisningspligten, der skulle gøre os  

 alle  

 klogere.
Overtro blev henvist til markedspladser, hvor spåkonerne sad i deres  

 små vogne og læste i kaffegrums.
Nu er de tilbage  med ny styrke.  

 Gaffelbøjerne, pendulisterne, de clairvoiante, stjernetyderne, auralæserne og  

 jordstrålefolket.
De er overalt.
På store messer sælger de deres overtro, og  

 de  

 demonstrerer åndernes magt, deres fornemmelser for mord og deres sjette sans.  

 Er vi blevet nemmere at snyde? Er vi blevet dummere? Eller mangler vi den  

 syvende sans  den kritiske.
Speak  

  

 : I Florida i  

 USA bor  

  James  

  Randi, der ikke tror på andet end  

 fornuft.
Han vil så at sige se det, før han tror på det.  

  James  

  Randi har gjort det til en livsopgave at afsløre  

 svindlere og humbugmagere og hjælpe deres ofre til at forstå, hvorfor og  

 hvordan de blev narret.  

  James  

  Randi har været tryllekunstner i hele  

 sit liv.
Han har optrådt overalt  for præsidenter og præster, i cirkus  

 og i  

 den fri natur.
Og i dag udlover han en million dollars til den første, der  

 ikke  

 blot lader som om, men kan dokumentere sine overnaturlige evner.
 Speak  

  

 : Vi har bedt  

 tre danskere med tilsammen mere end 100 års videnskabelig erfaring hjælpe med  

 at teste det overnaturlige.
Speak  

  

 : Engang troede  

 man, at man i et ansigt kunne aflæse de indre værdier.
Og der var også i  

 Danmark bred folkelig interesse for frenologi, som var navnet på den ny  

 videnskab.
Jo mindre ansigtsvinklen er, desto dummere er man.
Jo større  

 ansigtsvinkel, desto kløgtigere er man.
Ansigtslæsning var en anerkendt  

 videnskab, men den blev brugt og misbrugt som begrundelse for folkemord,  

 massakrer og fængslinger.
Ifølge schweizeren  

  Carl  

  Huters  

 gamle lærebog ser vi her en uintelligent kvinde, her en indbrudstyv og her en  

 typisk tyveknægt i videnskabelig fremstilling.  

  Carl  

  Huter  

 er død, men hans teorier lever.
På den seneste alternative messe i KB-Hallen  

 i  

 København møder vi en af  

  Carl  

  Huters elever.
Han vil gerne på  

 grundlag af hendes ansigt tyde, hvilket stof vores programmedarbejder er  

 gjort  

 af.
 [K]  

  

 : Ansigtslæsning  

 er en teknik, hvormed du kan se folks karaktertræk, forskellige sider af sig  

 selv og nogle sygdomme i ansigtet simpelthen.
Speak  

  

 :  

  Finn  

  Bojsen-Møller er 70 år og har i hele sit liv undervist  

 lægestuderende i menneskets anatomi.
Tusindvis af danske læger har gået til  

 hans forelæsninger.
Vi bad ham se og kommentere [K]s helt alternative og  

 anderledes syn på den menneskelige anatomi. Herefter vises en række sekvenser, hvor klager på  

 programmedarbejderen foretager en ansigtslæsning, som  

  Finn  

  Bojsen-Møller  

 kommenterer.
Speak  

  

 : Halvdelen af  

 året har [K] konsultation i Zürich i Schweiz.
Vi lod ham høre  

  Bojsen-Møllers kommentarer.
 [K]  

  

 : Altså der har vi  

 bare nogle forskellige måder at se på verdenen på, og  

  Bojsen-Møller  det er helt klart  hans måde at se  

 på verdenen på  det er en rent anatomisk, mens jeg kigger på nogle  

 andre ting.
 Speak  

  

 : [K] vil gerne  

 lade sig teste af det danske dommerpanel.
[K]  

  

 : Jeg er i høj  

 grad interesseret i, at et dommerpanel  uanset om det er uafhængigt,  

 eller om  

 det er afhængigt  selvfølgelig  

    

  

 er det  

 altid godt, hvis det er uafhængigt  som tester mine påstande.
I høj  

 grad.
 Speak  

  

 : Inden forsøget  

 bliver [K] og dommerne enige om de vilkår, forsøget skal udføres under.
Merethe  

  Stagetorn  

  

 :  

 Vil du kunne læse ud af nogle ansigter, om nogle mennesker havde diabetes? [K]  

  

 : Ja, det mener  

 jeg, jeg ville kunne.
Der er en god chance for, at jeg ville ramme rigtigt i  

 de  

 fleste tilfælde.
 Peter  

  Lund  

  Madsen  

  

 : Og hvad nu hvis det  

 drejer sig om, hvis nu nogle af det, du skulle bestemme, det var, hvad man nu  

 skulle sige, diabetes, det var folk, der var i insulinbehandling for  

 diabetes.
 [K]  

  

 : Ja, så er det  

 snarere lidt sværere, fordi så er den jo behandlet, ikk, og så går  

 tegnene  

 mange gange tilbage.
P.L.M.  

  

 : Men når man behandler diabetes, så  

 påvirker man jo ikke bugspytkirtlen, så giver man jo det, som bugspytkirtlen  

 laver.
Bugspytkirtlen er jo stadigvæk syg, så jeg kan ikke forstå, hvordan  

 det  

 skulle ændre ansigtsfysionomien, fordi man helbreder jo ikke bugspytkirtlen.  

 Man overtager bare dens arbejde.
 [K]  

  

 : Men det gør den  

 altså mange gange af en eller anden mærkelig grund.
Preben  

  Wilhjem  

  

 :  

 Som du selv sagde, så er det meget svært i Danmark at finde folk, hvor vi  

 ved,  

 at der er tale om diabetes, og som ikke er i behandling.
Det vil være  

 utroligt  

 vanskeligt, ikk.
 P.L.M.  

  

 : Hvis vi havde 12 personer, hvor du for  

 hver enkelt person skulle afgøre, har denne person diabetes eller er han rask  

   

 hvor mange ud af 12 tilfælde vil du selv regne med at kunne svare rigtigt.
[K]  

  

 : Jeg vil nok  

 svare rigtigt en  jeg ved det ikke P.L.M.  

  

 : Hvis jeg blev sat til det, kunne jeg  

 svare rigtigt på seks, fordi det er så ren tilfældighed, ikk.
 P.W.  

  

 : Det er rent terningkast, ikk.
 [K]  

  

 : Så kan jeg svare  

 rigtigt på 9-10 stykker i hvert fald.
 M.S.  

  

 : I hvert fald.
 [K]  

  

 : Det mener jeg.
 M.S.  

  

 : Jeg mener, vi taler om  .
 P.W.  

  

 : Okay, det vil være fint.
P.L.M.  

  

 : Hvad siger du til det? [K]  

  

 : Jeg siger, vi  

 har ikke været igennem så mange andre forslag, men jeg siger ja.
Speak  

  

 : I forsøget  

 skal [K] udpege, hvem af disse 12 mennesker, der har diabetes  altså  

 sukkersyge  og ligeså vigtigt, hvem der ikke har det.
Vi ved på  

 forhånd, at  

 disse fem har diabetes.
Hvis [K] skal bestå det aftalte forsøg, er det dem og  

 kun dem, ansigtslæsningen skal afsløre.
Efter at have gransket hvert enkelt  

 ansigt i tre minutter afbryder [K] pludselig forsøget.
Han gentager nu sit  

 forbehold.  

  

 (Speaken kører, mens forsøget  

 pågår).
[K]  

  

 : Som jeg sagde,  

 så er det meget svært, når diabetes er behandlet, at ku´ se alle tegnene.
Og  

 derfor må jeg egentlig sige, at forsøget tror jeg ikke kan gennemføres på den  

 måde.
 M.S.  

  

 : Nu er vi jo midt i forsøget og .
P.W.  

  

 : Jeg synes også, vi skal gennemføre det,  

 altså.
Vi havde jo en lang snak, og du er kommet med dine forbehold, og det  

 er  

 blevet optaget.
Der var jo både forbeholdet den vej, at hvis det først var  

 behandlet, kunne tendenserne være blevet svækket.
Men der var også  

 forbeholdet  

 den anden vej, at du kan se tendenserne, før sygdommen er brudt ud, så derfor  

 kan du komme med nogle positive, som lægerne måske ikke ville i dag sige var  

 positive.
De forbehold er sådan set registreret, ikk.
Men vi nåede også  

 frem  

 til, hvad succeskriteriet var sådan set, så jeg synes, vi skal gennemføre  

 det.
Speak  

  

 : Forsøget  

 fortsætter, og [K] beder de folk, i hvis ansigt han mener at have kunnet  

 aflæse  

 diabetes, træde et skridt frem.
Nu er forsøget færdigt. [K] har ikke udpeget  

 fem, men ni personer som sukkersyge.
Men af de ni har disse fem aldrig haft  

 diabetes.
Dommerne beder de personer, som er placeret rigtigt, række en hånd  

 i  

 vejret.
Det viser sig nu, at [K] kun har ramt rigtigt i halvdelen af  

 tilfældene.
Han har ikke fundet alle dem, der har sukkersyge, men har til  

 gengæld udpeget fem, som ikke har det.
[K]  

  

 : Jeg er ked af  

 det, men forsøget kan jo ikke udføres på den måde, så længe alle diabetikere  

 er  

 behandlet. ...
 Herefter følger en sekvens, hvor dommerpanelet vurderer forsøget  

 og konkluderer, at testen ikke er bestået.
Speak  

  

 : Efter  

 forsøget meddeler [K] et nyt forbehold.
Flere af forsøgspersonerne kan have  

 sukkersyge uden at vide det selv.
Vi sender derfor de fem raske personer, som  

[K] har udpeget som sukkersyge til nærmere undersøgelse.
Og her er deres  

 lægeattester, der viser, at de er helt raske.
 Ved brev af 19. marts 2003  altså ca. en uge før udsendelsen  

 blev bragt  klagede blandt andet klager til Danmarks Radio, idet han  

 mente, at  

 han havde været udsat for en uetisk behandling i forbindelse med optagelserne  

 til programmet.
Ved brev af 24. marts 2003 afviste Danmarks Radio klagen.
Brevet  

 var ikke forsynet med klagevejledning.
Ved brev af 22. april 2003 anmodede klager Danmarks Radio om  

 genmæle.
Klager anførte i brevet, at hans genmæle skulle bestå i en optræden  

 i  

 en fjernsynsudsendelse af mindst en halv times varighed, som skulle sendes  

 direkte.
Udsendelsen skulle sendes på samme tid som det oprindelige program  

 eller på en ligeværdig tid.
Ved brev af 1. maj 2003 afviste Danmarks Radio at bringe et  

 genmæle, idet man ikke var bekendt med, at der i udsendelsen var bragt  

 faktuelle oplysninger, der kunne indebære økonomisk eller anden skade.  

 Danmarks  

 Radio anmodede samtidig klager om at præcisere, hvilke oplysninger der var  

 forkerte  

 i forhold til ham.
Afslaget var forsynet med klagevejledning.
Klageren har anført, at tilrettelæggeren bag programmet lovede  

 ham, at der ikke ville blive sendt noget, som han ikke havde taget stilling  

 til, og som han kunne komme med sin bemærkninger til.
Dette skete på den  

 messe,  

 hvor tilrettelæggeren henvendte sig til ham.
Klager gjorde i den forbindelse  

 opmærksom på, at det var meget magtpåliggende for ham, at han hele tiden  

 havde  

 mulighed for at tage stilling til det, som skulle sendes, og han ville ikke  

 sættes i forbindelse med nogen eller noget, som ikke umiddelbart havde med  

 ansigtstydning at gøre, sådan som klager formidler den.
I så fald ville han  

 gerne have mulighed for at komme med sine bemærkninger på samme måde.  

 Tilrettelæggeren bekræftede dette, idet han sagde: Jamen klart,  

 selvfølgelig  

 da.
Vi sender ikke noget, som du ikke kan tage stilling til.
Klagers  

 sekretær  

 overhørte samtalen, og hun har i en erklæring til nævnet bekræftet den  

 aftale,  

 der blev indgået mellem klager og tilrettelæggeren.
Klager har alene fået lov  

 til at tage stilling til udsendelsens indhold én gang, hvor han blev  

 interviewet i Schweiz, men disse kommentarer blev stort set alle sammen  

 klippet  

 bort.
Klager har ikke haft mulighed for at se yderligere klip og derved gøre  

 sine  

 indsigelser gældende, således som det var aftalt.
Klageren har videre anført, at han af tilrettelæggeren fik at  

 vide, at han kun skulle stille op til en samtale med panelet om rammerne for  

 et  

 forsøg.
Det viste sig dog, at panelet drejede samtalen hen imod, at han  

 skulle  

 bevise diabetes, da der allerede stod 12 personer i kulissen, hvilket han  

 ikke  

 havde fået noget at vide om.
Så snart han har givet tilsagn om at deltage i  

 et  

 forsøg, dukkede der 12 personer op.
Dette var et klart brud på aftalen.  

 Klager  

 valgte alligevel at foretage forsøget, idet han tog alle forbehold.
Han havde  

 haft en lang diskussion med panelet om, at man kunne se tendenser, som ikke  

 var  

 målbare for lægerne, og at han havde et andet parameter i sin diagnosticering  

 end lægerne.
Desuden stolede han på, at han kunne være med til at redigere  

 det  

 endelige program som aftalt.
Klager har i den forbindelse oplyst, at han under forsøget  

 gjorde opmærksom, at dette ikke kunne gennemføres, idet det er meget svært at  

 se diabetes, når den er behandlet.
Panelet valgte imidlertid at fortsætte med  

 forsøget, tilrettelæggeren brød ikke ind, og produktionslederen var  

 efterfølgende slet ikke interesseret i klagers synspunkter, men holdt fast  

 ved,  

 at programmet skulle sendes i denne form.
Indklagede har altså sendt et  

 program, som klager ikke har givet lov til, og som viser et forsøg, hvor  

 klager  

 klart giver udtryk for, at forsøget ikke kan gennemføres som planlagt.
 Klageren har yderligere anført, at der er klippet i næsten alle  

 de ting, der er afgørende for sandhedsværdien i programmet, samt i  

 tilrettelæggerens forskellige kommentarer, hvor han bl.a. snakker om  

 diabetes,  

 mens panelet og klager rent faktisk snakker om tendensielt diabetes og  

 forbehold.
Klageren har i øvrigt anført, at udsendelsen har haft en skjult  

 dagsorden, da det drejede sig om at afsløre behandlerne.
Beviset  

 herfor er  

 bl.a. udsendelsens titel Fornemmelse for snyd.
Det er ikke  

 korrekt, at titlen  

 blev besluttet 10 dage før programstart.
Af klagers fremsendte bilag med  

 DRs  

 hjemmeside fremgår det, at titlen blev offentliggjort den 27. februar 2003.  

 Dette er på dagen en måned, før programmet blev sendt.
 Det er sammenfattende klagers opfattelse, at indklagede har  

 tilsidesat god presseskik, idet man har set bort fra klagers behov for  

 beskyttelse mod ubeføjet krænkelse, ligesom man har hindret en berettiget  

 offentliggørelse af informationer af væsentlig betydning for offentligheden.  

 Indklagede har endvidere tilsidesat punkt A.1.-4. og 7 samt B.1. og 5 i de  

 vejledende regler for god presseskik.
Klageren har videre anført, at der er bragt en række faktuelt  

 forkerte oplysninger.
Det er således usandt, når det på DRs hjemmeside  

 oplyses, at han [klager] baserer sin viden på schweizeren  

  Carl  

  Huters teorier omkring ansigtslæsning.
Det er er en  

 teori, der gennem tiderne er benyttet som begrundelse for de værste  

 folkemord,  

 massakrer og fængslinger.
Klager har aldrig haft mulighed for at tage  

 stilling  

 til dette udsagn som aftalt.
Det lykkedes klager at få udsagnet fjernet fra  

 hjemmesiden, men ikke desto mindre blev følgende udsagn fremsat i programmet:  

 Ansigtstydning var engang en anerkendt videnskab, men den blev brugt og  

 misbrugt som begrundelse for folkemord, massakrer og fængslinger.  

 Udsagnet er  

 usandt, og fejlen på tekst-tv er ikke  som af indklagede anført   

 blevet  

 rettet, idet der i udsagnet benyttes ordet brugt.
Klager har  

 heller ikke haft  

 mulighed for at tage stilling til dette udsagn.
Om udsagnet fra speakeren i udsendelsen  bred folkelig  

 interesse for frenologi, som var navnet på den ny videnskab har klager  

 anført,  

 at frenologi ikke er ansigtslæsning/tydning.
Det korrekte udtryk er  

 fysiognomik.
Klager har ej heller kunnet komme igennem med indsigelse i  

 forhold  

 til dette.
Klager har brugt meget tid på at forklare tilrettelæggeren om  

 forskellen  

 mellem fysiognomik og frenologi.
Han er i øvrigt i tvivl om, hvad indklagede  

 mener, når det i svaret til Pressenævnet anføres, at han ikke har anfægtet de  

 frenologiske termer, som  

  Bojsen-Møller  

 benytter.
Med hensyn til udsendelsens visning af et billede af en  

 skoleklasse med en raceplakat i baggrunden har dette ikke noget med  

 ansigtstydning at gøre, og klager har heller ikke fået lejlighed til at  

 kommentere dette.
Endvidere er udsagnet jo mindre ansigtsvinkel, desto  

 dummere  

 er man, jo større ansigtsvinkel desto kløgtigere er man forkert.  

 Udsagnet  

 stammer i øvrigt ikke fra  

  Carl  

  Huter, men fra en hollandsk forsker  

 ved navn  

  Peter  

  Camper.
Det er en gåde for klager, at  

 man bruger  

  Peter  

  Campers billeder i et program om  

 klager, som endvidere ikke er blevet bedt om nogen kommentarer til dette.
Han  

 var heller ikke blevet orienteret om, at man ville bruge et citat fra Familie  

 Journalen eller vise det på skærmen, og han kunne derfor heller ikke tage  

 stilling til dette.
Klageren har endelig oplyst, at programmet er dybt ærekrænkende  

 og har affødt nogle bedske mails og krænkelser fra anden side.
Han regner  

 med,  

 at hans skole er langvarigt skadet, ikke mindst økonomisk, da den menige seer  

 i  

 fremtiden bl.a. forbinder ansigtstydning med folkemord og massakrer.
Indklagede har indledningsvis oplyst, at programmet er kritisk  

 forbrugerorienteret.
Hensigten var at afprøve, om det paranormale eksisterer,  

 og om den pågældende erhvervsmæssige udøver af det paranormale kan  

 dokumentere  

 at være i besiddelse af paranormale evner samt vise resultater, der  

 sandsynliggør eksistensen eller påvirkningen af noget, der ligger ud over  

 det,  

 vi sædvanligvis erkender.
Serien har i hvert enkelt afsnit en test, hvor et  

 uvildigt dommerpanel vurderer en begivenhed med henblik på at konstatere, om  

 en  

 person har sandsynliggjort, at han eller hun har overnaturlige evner.
Indklagede har videre oplyst, at tilrettelæggeren bag programmet  

 kontaktede klager på en messe i København.
Her fremviste klager eksempler på  

 sin kunnen på en af programmets researchere som forsøgsperson.
Dette blev  

 optaget for åbent kamera.
Indklagede har bestridt, at der skulle være indgået en aftale  

 med klager om, at man ikke ville sende noget, som han ikke havde taget  

 stilling  

 til.
Tilrettelæggeren orienterede før optagelserne i KB-Hallen klager om, at  

 eventuelle kommentarer til hans ansigtstydning ville blive forelagt ham til  

 kommentar, hvilket han accepterede.
I overensstemmelse med aftalen blev  

 optagelserne fra KB-Hallen herefter vist for dr. med.  

  Finn  

  Bojsen-Møller,  

 som kommenterede dem.
Dennes kommentarer blev forelagt for klager på hans  

 kontor i Zürich, og klager fremkom med sine bemærkninger hertil.
Under samme  

 interview indvilgede klager i at lade sine evner som ansigtslæser teste af et  

 uvildigt dommerpanel.
Det blev aftalt, at han sammen med panelet skulle  

 opstille spillereglerne omkring testen og herefter deltage i udførelsen  

 overvåget af panelet.
Det blev også aftalt, at alle relevante forbehold  

 omkring  

 testen skulle vises loyalt.
Det blev fremhævet, at panelet på baggrund af den  

 indgåede aftale suverænt besluttede, om testen kunne betragtes som gennemført  

 med succes.
Indklagede har oplyst, at klager på den baggrund mødte frem på  

 Skandinavisk Film Kompagni.
Han var orienteret om, at panelet ville samle  

 opmærksomheden omkring påvisningen af diabetes alene ud fra ansigtets form  

 hos  

 tilfældigt udvalgte personer.
At det netop blev dette emne, som kom til at  

 indgå i testen, skyldtes dels at klager netop gør meget ud af denne  

 diagnosticering på sin hjemmeside, dels at det var en simpel opgave at  

 efterkontrollere, hvorvidt de udpegede personer havde diabetes eller ej.  

 Inden  

 for en time var parterne enige om præmisserne for en test.
Indklagede kan ikke genkende, at tilrettelæggeren skulle have  

 oplyst  eller forudsætningsvist givet tilsagn om  at klager kun  

 skulle give  

 møde for at deltage i en samtale om rammerne for et forsøg.
Klager  

 accepterede  

 at deltage i testen i umiddelbar forlængelse af snakken med panelet.
Det er  

 uden betydning, at deltagelsen skete på opfordring fra panelet.
Det stod  

 klager  

 frit for at vælge et andet tidspunkt.
Klager udtrykte ikke på noget tidspunkt  

 utilfredshed over den hurtige mulighed.
Som alle andre programdeltagere stod  

 det ham frit at stoppe deltagelsen eller flytte testen til et andet  

 tidspunkt.
Indklagede har i den forbindelse oplyst, at redaktionen havde  

 forberedt sig på en mulig test og derfor samlet en større kreds potentielle  

 testpersoner.
Heraf blev 12 personer, som opfyldte de kvalifikationer, som  

 parterne var blevet enige om, valgt ud.
Klager udtrykte midt under testen  

 ønske  

 om at skærpe sit forbehold om, at han kun vanskeligt kunne påvise diabetes  

 hos  

 patienter, der allerede var i behandling.
Dette klip vises loyalt, og panelet  

 accepterede at ændre forudsætningerne.
Klager fortsætter testen uden  

 yderligere  

 kommentarer.
Efterfølgende blev samtlige deltagere sendt til  

 lægeundersøgelse.  

 Det viste sig, at ingen af dem havde en ikke-opdaget diabetes eller  

 umiddelbart  

 anlæg for denne lidelse.
Klager anfægter ikke i denne forbindelse  

 redaktionens  

 fremgangmåde eller panelets konklusion.
Panelets konklusion er utvetydig:  

 klager kunne ikke demonstrere evner til at udpege personer, der opfyldte de  

 aftalte kriterier.
Indklagede har endvidere bestridt, at man har arbejdet med en  

 skjult dagsorden.
Titlen Fornemmelse for snyd blev i øvrigt først  

 opfundet og  

 besluttet 10 dage før programstart.
At titlen nåede at komme på hjemmesiden,  

 som af klager anført, skyldes, at udsendelserne blev rykket 2-4 uger i  

 forhold  

 til den oprindelige placering.
I forhold til spørgsmålet om genmæle er det korrekt, at DRs  

 tekst-tv i en periode på knap 14 dage indeholdt en faktuel fejl, nemlig at  

  Carl  

  Huter var medskyldig i folkedrab og massakrer.
Fejlen  

 blev på klagers foranledning straks rettet, så det rettelig fremgik, at det  

 var  

  Carl  

  Huters teorier omkring ansigtslæsning, der senere blev  

 groft misbrugt.
Med hensyn til spørgsmålet om anvendelsen af udtrykkene  

 frenologi og fysiognomik har indklagede oplyst, at programmet har et afsnit,  

 hvor der trækkes historiske tråde til tidligere anerkendte teorier om  

 personers  

 ansigtstræk og sammenhængen til samme persons indre værdi eller  

 sundhedstilstand.
Programmet oplyser i en speaktekst, at disse teorier i  

 forskellige situationer har været misbrugt som begrundelse for uhyrligheder  

 som  

 massedrab og fængslinger.
Det er et redaktionelt valg at trække disse  

 historiske paralleller, fordi teorierne tidligere var anerkendt  

 videnskabeligt,  

 mens de i dag betragtes som ganske uvidenskabelige.
De to begreber har været  

 brugt stort set med ens betydning, og klager har da heller ikke undervejs i  

 forløbet skelnet mellem disse to begreber.
Heller ikke i sine båndede  

 kommentarer til  

  Bojsen-Møller,  

 hvor sidstnævnte benytter sig af frenologiske termer, anfægter klager denne  

 udlægning.
Indklagede har endelig anført, at der ikke er noget ukorrekt ved  

 udsendelsens anvendelse af en raceplakat og gengivelsen en teori om  

 ansigtsvinklen.
Programmet vælger at sætte frenologi og fysiognomik ind i en  

 historisk ramme og forklarer bl.a., hvor galt det gik, da myndighederne  

 begyndte at klassificere folk på baggrund af ansigtets ydre træk.
Det samme  

 gør  

 sig gældende, hvad angår citatet fra en illustration af ansigtstydning bragt  

 i  

 Familie Journalen i begyndelsen af forrige århundrede.
Dette sker for at  

 beskrive  

 populariteten af disse teorier, inden de senere blev videnskabeligt  

 tilbagevist.
Det ændrer imidlertid ikke ved de betænkeligheder, som førende  

 anatomiske læger i dag har over for disse ubeviste teoriers videreførelse.
I sagens behandling har følgende nævnsmedlemmer deltaget: Lene  

 Pagter Kristensen, Bo Maltesen, Kaare R.
Skou og Kirsten Dyregaard.
 Pressenævnet udtaler:
Det fremgår af medieansvarslovens § 34, stk. 3, at klager over  

 blandt andet Danmarks Radios overtrædelse af god presseskik senest 4 uger  

 efter  

 offentliggørelsen skal indgives til vedkommende virksomhed.
Danmarks Radios  

 afgørelse kan indbringes for Pressenævnet senest 4 uger efter, at afgørelsen  

 er  

 kommet frem til klageren.
Efter forvaltningslovens § 25, stk. 1, skal afgørelser, som kan  

 påklages til en anden forvaltningsmyndighed, når de meddeles skriftligt, være  

 ledsaget af en vejledning om klageadgang med angivelse af klageinstans og  

 oplysning om fremgangsmåden ved indgivelse af klage, herunder med angivelse  

 af  

 eventuel tidsfrist.
Det gælder dog ikke, hvis afgørelsen fuldt ud giver den  

 pågældende part medhold.
Nævnet bemærker, at Danmarks Radio er omfattet af  

 denne bestemmelse, jf. lov om radio- og fjernsynsvirksomhed § 86, stk. 2,  

 modsætningsvis.
Da indklagede i afgørelsen til klager om tilsidesættelse af god  

 presseskik har undladt at give den klagevejledning, der efter  

 forvaltningslovens § 25 gælder i forhold til indklagede, behandler nævnet den  

 indgivne klage, uanset at den er indgivet for sent til nævnet.
Det er nævnets  

 opfattelse, at korrekt klagevejledning er af væsentlig betydning for, at en  

 klage kan indgives rettidigt.
Pressenævnet finder på baggrund af parternes modstridende  

 forklaringer ikke at kunne vurdere, hvilken aftale der blev indgået mellem  

 programmets tilrettelægger og klager med hensyn til klagers mulighed for at  

 kommentere udsendelsens oplysninger.
Nævnet finder, at klager i  

 tilstrækkeligt  

 omfang er kommet til orde i forhold til de oplysninger, der vedrører ham, og  

 nævnet finder derfor ikke grundlag for at udtale kritik i den anledning.
Nævnet finder ej heller mulighed for at vurdere, om  

 programtilrettelæggeren over for klager havde oplyst, at han kun skulle  

 stille  

 op til en samtale med panelet om rammerne for et forsøg.
Nævnet kan  

 imidlertid  

 af udsendelsen konstatere, at klager i forlængelse af samtalen med panelet  

 over  

 for dette indvilligede i at deltage i et forsøg, som umiddelbart efter blev  

 sat  

 i værk.
På den baggrund finder nævnet ikke grundlag for at udtale kritik af  

 indklagede.
Nævnet bemærker, at udsendelsen har haft til formål at afprøve,  

 om det paranormale eksisterer, herunder om nogle udvalgte personer over for  

 et  

 uvildigt panel kunne sandsynliggøre overnaturlige evner.
Nævnet finder ikke,  

 at  

 der herved er grundlag for at konstatere, at programmet skulle have haft en  

 skjult dagsorden.
Nævnet finder ej heller grundlag for at udtale kritik af  

 den  

 måde, hvorpå udsendelsen er klippet sammen.
 Det fremgår af medieansvarslovens § 36, stk. 1, at en anmodning  

 om genmæle i massemedierne over for oplysninger af faktisk karakter, som er  

 egnet til at påføre nogen økonomisk eller anden skade af betydning, og som er  

 bragt i et massemedie, skal tages til følge, medmindre oplysningernes  

 rigtighed  

 er utvivlsom.
 Det fremgår samtidig af § 38, stk. 1, at genmælets indhold i alt  

 væsentligt skal være begrænset til de nødvendige faktiske oplysninger.
Pressenævnet bemærker, at anmodningen om genmæle er fremsendt  

 til Danmark Radio, uden at det i anmodningen er anført, hvilke oplysninger  

 der  

 ønskes genmæle i forhold til.
I anmodningen anføres alene, at klager ønsker  

 at  

 komme til orde i en direkte udsendelse af samme varighed som den påklagede.  

 Nævnet finder på den baggrund, at indklagede har været berettiget til at  

 afvise  

 klagers anmodning om genmæle i den foreliggende form.
 Afsagt den 1. oktober 2003.
