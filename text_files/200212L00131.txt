Fremsat den 22. januar 2003 af  

 skatteministeren (Svend Erik Hovmand) Forslag til Lov om ændring af  

 skattestyrelsesloven (Ændret klagestruktur, styrkelse af kommunale  

 samarbejder og digital kommunikation mv.) I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 617 af 22. juli  

 2002, foretages følgende ændringer:
§ 1 1. § 1 ophæves, og i stedet indsættes:
"Kommunalbestyrelsen § 1. Kommunalbestyrelsen er ansvarlig for, at der hvert  

 år udarbejdes en plan for den kommunale skattemyndigheds  

 ligningsarbejde, og at planen følges.
Planen skal tage hensyn til de  

 anvisninger og de planer, der er nævnt i § 13.
Stk. 2. Kommunalbestyrelsen udpeger en person, der er ansat i  

 kommunen, til at have det øverste ansvar for den kommunale  

 skattemyndigheds arbejde.
Kommunalbestyrelsen kan ikke behandle den kommunale  

 skattemyndigheds afgørelser.
Samarbejde om skatteforvaltning § 1 A.
To eller flere kommunalbestyrelser kan i  

 fællesskab udpege en person, der er ansat i en af kommunerne, til at  

 have det øverste ansvar for den kommunale skattemyndigheds arbejde  

 vedrørende alle eller grupper af skattepligtige i de  

 pågældende kommuner, jf. § 1, stk. 2.
 Stk. 2. Etablering, ophævelse eller ændring af et  

 samarbejde kan kun ske fra en 1. januar eller en 1. juli.
Stk. 3. Den centrale told- og skatteforvaltning, jf.  

 § 12, skal skriftligt orienteres om samarbejdsaftalen, jf. stk. 1,  

 senest en måned, før samarbejdet iværksættes.
Det  

 samme gælder, hvis kredsen af deltagere i samarbejdet eller kredsen af  

 skattepligtige, der er henført under samarbejdet, ændres, eller  

 hvis samarbejdet ophæves.
 Stk. 4. Kommunalbestyrelser, der samarbejder om ligning, kan  

 lade udarbejde en fælles ligningsplan, jf. § 1, stk. 1.
Ligningscentre § 1 B.
To eller flere kommunalbestyrelser kan overføre  

 den kompetence, der tilkommer kommunalbestyrelsen som skattemyndighed, til  

 bestyrelsen for et kommunalt fællesskab, der er oprettet efter  

 § 60 i lov om kommunernes styrelse.
 Stk. 2. Etablering, ophævelse eller ændring af et  

 kommunalt fællesskab kan kun ske fra en 1. januar eller en 1. juli.
 Stk. 3. Den centrale told- og skatteforvaltning, jf.  

 § 12, skal skriftligt orienteres om samarbejdsaftalen senest en  

 måned, før det kommunale fællesskab begynder sit virke.  

 Det samme gælder ændringer i samarbejdsaftalen, herunder  

 opsigelse af aftalen.
Stk. 4. Det kommunale fællesskabs overordnede ledelse  

 varetages af en bestyrelse.
Bestyrelsen sammensættes af mindst en  

 repræsentant for hver af de deltagende kommunalbestyrelser.
 Stk. 5. Bestyrelsen er ansvarlig for, at der udarbejdes en  

 plan som nævnt i § 1, stk. 1. Planen udarbejdes som en  

 fælles plan for det kommunale fællesskabs ligningsarbejde.
Stk. 6. Bestyrelsen udpeger en person, der er ansat i det  

 kommunale fællesskab eller i en af de samarbejdende kommuner, til at  

 have det øverste ansvar for det arbejde, fællesskabet  

 udøver som en kommunal skattemyndighed.
Bestyrelsen kan ikke behandle  

 den kommunale skattemyndigheds afgørelser.
 Stk. 7. Fællesskabet kan udveksle oplysninger med den  

 øvrige forvaltning i de samarbejdende kommuner i samme omfang, som der  

 i en kommune kan udveksles oplysninger mellem kommunens skatteforvaltning og  

 kommunens øvrige forvaltning.
 Stk. 8. Bestyrelsen kan indgå aftale med  

 skatteministeren om forvaltning af grænsegængere, jf. § 1 C,  

 sekretariatsbetjening af skatteankenævn, jf. § 11, eller  

 udførelse af selskabsligning, jf. § 12 A.
Grænsegængercenter for  

 Øresundsområdet § 1 C.
Skatteministeren kan efter forhandling med Kommunernes  

 Landsforening, Københavns Kommune og Frederiksberg Kommune bestemme,  

 at der oprettes et center i Øresundsområdet til forvaltning af  

 de skattemæssige forhold vedrørende personer som nævnt i  

 stk. 3 og 4. Munder forhandlingerne ud i, at centret oprettes som et  

 statsligt center, kan skatteministeren indgå aftale med  

 kommunalbestyrelser eller med bestyrelsen for et center som nævnt i  

 § 1 B om at udføre denne opgave mod et vederlag.
 Stk. 2. Skatteministeren kan bestemme den måde,  

 hvorpå centret, jf. stk. 1, skal organiseres.
 Stk. 3. Efter skatteministerens nærmere bestemmelse kan  

 personer, der opfylder et af følgende kriterier, henføres til  

 skattemæssig forvaltning i centret, jf. stk. 1:
1)	Skattepligtige efter kildeskattelovens § 1, hvis primære  

 indkomst hidrører fra personligt arbejde eller selvstændig  

 erhvervsvirksomhed, der kan beskattes i Sverige.
Det samme gælder  

 indkomst som nævnt i kildeskattelovens § 5 A, stk. 2 og  

 3.
2)	Skattepligtige, der er hjemmehørende i Sverige, herunder  

 efter den nordiske dobbeltbeskatningsoverenskomst, og hvis primære  

 indkomst hidrører fra personligt arbejde eller selvstændig  

 erhvervsvirksomhed, der kan beskattes her til landet.
Det samme gælder  

 indkomst som nævnt i kildeskattelovens § 5 A, stk. 2 og  

 3.
 Stk. 4. Ægtefæller til personer som nævnt i  

 stk. 3, nr. 1, der er henført til forvaltning i centret, jf.  

 stk. 1, skal, når de er omfattet af kildeskattelovens § 4,  

 stk. 2, have deres skattemæssige forhold behandlet af samme center  

 som deres ægtefælle.
 Stk. 5. Centret kan udveksle oplysninger med den øvrige  

 forvaltning i de kommuner, der henhører under centret, i samme omfang  

 som der i en kommune kan udveksles oplysninger mellem kommunens  

 skatteforvaltning og kommunens øvrige forvaltning.
Stk. 6. På samme måde som nævnt i  

 stk. 1 kan skatteministeren bestemme, hvilket skatteankenævn der  

 skal behandle klager over centrets afgørelser.
Det kan herunder  

 bestemmes, at kommunalbestyrelser i kommuner, der henhører under  

 centret, efter regler, der svarer til § 6, skal vælge et  

 fælles skatteankenævn til at behandle klager over centrets  

 afgørelser.
Stk. 7. Centret, jf. stk. 1, og skatteankenævnet  

 som nævnt i stk. 6, finansieres af de kommuner, der  

 henhører under centret, respektive nævnet.
Oprettes centret helt  

 eller delvis som et statsligt center, bestemmer skatteministeren på  

 samme måde som nævnt i stk. 1, hvorledes statens udgift ved  

 centrets etablering og drift skal finansieres af de kommuner, der  

 henhører under centret, jf. 1. pkt." 2. I § 5 indsættes som 2. pkt.:
"Skatteministeren kan fastsætte regler om henlæggelse af  

 afgørelsen af klager over afgørelser efter § 12 A,  

 stk. 1, til skatteankenævnene." 3. § 6, stk. 2, affattes således:
"Stk. 2. To eller flere kommunalbestyrelser kan etablere  

 et fælles skatteankenævn, hvis de er enige om antallet af  

 medlemmer i nævnet og fordelingen af pladserne i nævnet mellem de  

 berørte kommuner.
Herudover er det en betingelse for nævnets  

 oprettelse, at den centrale told- og skatteforvaltning skriftligt er  

 orienteret om samarbejdsaftalen senest tre måneder før  

 funktionsperiodens begyndelse, jf. stk. 3, medmindre den centrale told-  

 og skatteforvaltning har dispenseret fra fristens overholdelse." 4. I § 6, stk. 3, indsættes som 3. og 4.  

 pkt.:
"Uanset 1. og 2. pkt. kan et fælles skatteankenævn  

 etableres i den ordinære funktionsperiode for resten af denne periode.  

 Funktionsperioden for medlemmerne af de skatteankenævn, der erstattes  

 af det fælles skatteankenævn, afkortes tilsvarende." 5. I § 10, stk. 2, 4. pkt., indsættes efter  

 "eller": ", hvis formanden ikke deltager,".
 6. § 11 ophæves, og i stedet indsættes:
 "§ 11. Skatteministeren stiller sekretariatsbetjening til  

 rådighed for skatteankenævnene.
 Stk. 2. Sekretariatsbetjeningen skal organisatorisk være  

 adskilt fra den myndighed, hvis afgørelser skatteankenævnet kan  

 prøve.
Stk. 3. Skatteministeren kan indgå aftaler med  

 kommunalbestyrelser eller bestyrelser for centre som nævnt i § 1 B  

 om udførelse af sekretariatsbetjening af skatteankenævn mod et  

 vederlag." 7. I § 12 A, stk. 1, 3. pkt., indsættes  

 efter "Landsskatteretten": ", medmindre andet er bestemt efter  

 § 5".
 8. I § 12 A, stk. 2, 1. pkt., indsættes  

 efter "en kommunalbestyrelse": ", eller en bestyrelse for et  

 kommunalt fællesskab som nævnt i § 1 B".
 9. I § 13, stk. 1, indsættes efter  

 "hvert år": "et- eller flerårige".
 10. I § 18, stk. 3, indsættes som 2.  

 pkt.:
"Det samme gælder bestyrelsen for et kommunalt fællesskab  

 som nævnt i § 1 B eller bestyrelsen for et center som nævnt  

 i § 1 C." 11. I § 20 C, stk. 1, ændres "Afslag  

 på en anmodning om bindende forhåndsbesked og  

 opgørelsen" til: "Opgørelsen".
 12. § 21, stk. 1, 1. og 2. pkt., affattes  

 således:
"Klager, der efter § 5 kan påklages til  

 skatteankenævnet, skal indgives skriftligt og begrundet til  

 skatteankenævnet." 13. I § 21, stk. 2, 1. pkt., ændres  

 "den kommunale skattemyndighed" til: "den myndighed, som har  

 truffet den påklagede afgørelse".
 14. I § 21, stk. 3, indsættes som 6.  

 pkt.:
"Skatteankenævnet kan, hvis udtalelsen ikke er afgivet inden  

 for en rimelig tid, fastsætte en frist på ikke under 14 dage for  

 afgivelse af udtalelsen." 15. I § 21 A ophæves: "den kommunale  

 skattemyndigheds", og "den kommunale skattemyndighed"  

 ændres til: "den myndighed, der har givet afslaget,".
 16. I § 23, stk. 1, nr. 1, udgår: "jf.  

 § 38, stk. 3,".
17. I § 23, stk. 1, nr. 6, udgår: ", og  

 § 20 C, stk. 1." 18. I § 23, stk. 1, nr. 8, udgår: ",  

 jf. § 38, stk. 3,".
 19. I § 23, stk. 1, indsættes som nr.  

 9:
"9)	Afgørelser, der efter skatteministerens bestemmelse  

 efter § 38 A, stk. 2, kan påklages til  

 Landsskatteretten." 20. Efter § 38 A indsættes:
"§ 38 B.
Skatteministeren kan på sit  

 sagsområde fastsætte regler om anvendelse af digital  

 kommunikation ved henvendelser fra den offentlige forvaltning, herunder  

 fravige formkrav i lovgivningen, der hindrer anvendelsen af digital  

 kommunikation.
Stk. 2. Skatteministeren kan på sit sagsområde  

 fastsætte regler om udstedelse af dokumenter uden underskrift, eller  

 med maskinelt gengiven underskrift eller på tilsvarende måde,  

 således at et sådan dokument i retlig henseende sidestilles med  

 et dokument med personlig underskrift." § 2 Stk. 1. Loven træder i kraft den 1. april 2003.
 Stk. 2. Lovens § 1, nr. 6, har først virkning fra  

 den 1. juli 2003. Kommuner, der ønsker at udføre  

 sekretariatsbetjening af skatteankenævn fra den 1. juli 2003, skal  

 senest den 1. juni 2003 have indgået aftale med Told- og  

 Skattestyrelsen herom.
Bemærkninger til lovforslaget Almindelige bemærkninger 1. Indledning Det overordnede formål med lovforslaget er at styrke  

 retssikkerheden og effektivisere skatteforvaltningen.
 Der lægges således op til at øge  

 kommunernes muligheder for at samarbejde om skatteforvaltning med bl.a.  

 forslag om, at samarbejdet kan udøves i særlige, dertil  

 oprettede forvaltningsenheder med egen bestyrelse, udskilt fra de  

 samarbejdende kommuners øvrige forvaltning.
 Der lægges op til at styrke ligningen af  

 grænsegængere mellem Danmark og Sverige med forslag om at  

 bemyndige skatteministeren til efter forhandling med de kommunale  

 repræsentanter at oprette et særligt center i  

 Øresundsområdet til ligning af disse skatteydere.
 Der lægges op til at styrke og effektivisere  

 klagesagsbehandlingen på ligningsområdet med forslag om at  

 forbedre kommunernes muligheder for at etablere fælles  

 skatteankenævn, forslag om at koncentrere sekretariatsbetjeningen af  

 skatteankenævnene på få forvaltningsenheder, der er adskilt  

 fra de kommunale skattemyndigheder, og forslag om at bemyndige  

 skatteministeren til at samle klageveje for person- og selskabsligning.
 Og der lægges op til at forbedre mulighederne for at  

 digitalisere forvaltningen med forslag om at bemyndige skatteministeren til  

 at fastsætte regler, hvorefter forvaltningen kan kommunikere digitalt  

 med borgerne.
2. Overordnede mål for organiseringen af skatteforvaltningen 2.1. Skatteforvaltningen er i dag delt i en statslig  

 og en kommunal ligning.
Den kommunale ligning omfatter personer og  

 dødsboer, mens den statslige ligning omfatter selskaber og andre  

 juridiske personer.
I praksis udfører kommunerne i vidt omfang  

 selskabsligning på statens vegne.
Derudover fører staten tilsyn  

 med den kommunale ligning.
 De kommunale ligningsafgørelser vedrørende  

 personer og dødsboer kan administrativt påklages til 224  

 kommunale skatteankenævn og derefter til Landsskatteretten.  

 Ligningsafgørelser vedrørende selskaber og lignende kan  

 administrativt kun påklages til Landsskatteretten.
2.2. Den stadigt stigende kompleksitet i samfundet  

 og de øgede krav fra borgerne til den offentlige forvaltning har  

 medvirket til, at mange kommuner de seneste år har etableret  

 samarbejder med nabokommuner om at løse skatteforvaltningsopgaven.  

 Ønsket med disse samarbejder har været at styrke det faglige  

 miljø og opnå effektiviseringsfordele.
Dertil kommer de bedre  

 muligheder, som et samarbejde kan give for at foretage den nødvendige  

 investering og udnytte de muligheder, der ligger i den digitale  

 forvaltning.
 Det er regeringens opfattelse, at denne udvikling i den  

 kommunale skatteforvaltning er god, fordi den skaber en faglig dybde og  

 styrke i den kommunale forvaltning, samtidig med at udviklingen kan medvirke  

 til at frigøre ressourcer fra skatteforvaltningen.
2.3. Det vil i de kommende år være  

 nødvendigt at flytte ressourcer fra administration til  

 velfærdsservice.
Det vil således være nødvendigt at  

 reducere ressourceforbruget til administrative funktioner, så  

 hovedparten af de kommende års begrænsede nyrekruttering kan  

 reserveres til kernefunktioner i den offentlige forvaltning.
 Det er Skatteministeriets vurdering, at  

 skatteområdet kan bidrage hertil ved en mere hensigtsmæssig  

 organisering, der samtidig kan forenkle en kompliceret struktur.
 2.4. Med de krav, der i dag stilles til  

 skatteforvaltningen, og med de muligheder, der ligger i den digitale  

 forvaltning, vil det være hensigtsmæssigt at tilskynde til en  

 udvikling, hvor indsatsen koncentreres på færre  

 skatteforvaltninger, der ikke kun kan løse skatteopgaven på en  

 stadig mere effektiv og smidig måde, men også i højere  

 grad sikre ensartede afgørelser landet over.
 Regeringen ser gerne, at der opretholdes en kommunal  

 skatteforvaltning, og at selskabsligning udføres af kommunerne, men  

 samlet set må skatteforvaltningen i Danmark være mindst lige  

 så effektiv som i vores nabolande.
 Regeringen vil gerne anerkende den store indsats, der i  

 mange kommuner gøres i disse år for at effektivisere  

 skatteforvaltningen, og understøtte en sådan udvikling.
 Derfor er det primære ønske med dette  

 lovforslag at styrke kommunernes muligheder for at samarbejde om  

 skatteforvaltningen.
Det gøres bl.a. med forslag om at tilbyde  

 kommunerne en ny samarbejdsform for skatteforvaltning; nemlig samarbejde i  

 dertil oprettede særlige forvaltningsenheder med egen bestyrelse, eget  

 budget og egen ligningsplan, jf. § 60 i lov om kommunernes styrelse.  

 Denne organisationsform skønnes at være særligt egnet til  

 samarbejde om skatteforvaltning mellem mange kommuner eller mellem kommuner  

 med mange indbyggere.
Forslaget åbner for effektiviseringer i  

 kommunerne, og forslaget er derfor omfattet af Det Udvidede  

 Totalbalanceprincip (DUT-reglerne).
 Det gøres også ved forslag om, at kommunerne  

 kan etablere fælles skatteankenævn i  

 skatteankenævnsmedlemmernes fireårige funktionsperiode; og ikke  

 som i dag kun hvert fjerde år ved udgangen af en funktionsperiode.
Det overlades således til kommunerne fortsat at  

 inddele landet i skatteankenævnsområder og vælge  

 skatteankenævnsmedlemmerne.
Men regeringen forventer en markant  

 reduktion af de 224 skatteankenævn, der findes i dag, og regeringen vil  

 følge udviklingen i skatteankenævnsstrukturen de kommende  

 år.
Regeringen ser således gerne, at skatteankenævnene  

 landet over får en sådan størrelse, at de i gennemsnit  

 behandler omkring 200 klager (skatteansættelser) hver eller  

 dækker et geografisk område med omkring 100.000 indbyggere.
 Det er regeringens klare forventning, at Kommunernes  

 Landsforening aktivt vil støtte en udvikling mod færre  

 skatteankenævn.
 Forslaget åbner for effektiviseringer i kommunerne,  

 og forslaget er derfor omfattet af Det Udvidede Totalbalanceprincip (  

 DUT-reglerne).
2.5. I dag sekretariatsbetjenes  

 skatteankenævnene af kommunerne.
Dette spreder sekretariatsbetjeningen  

 på mange forvaltninger og giver anledning til  

 habilitetsspørgsmål.
 Derfor lægges der i lovforslaget op til, såvel  

 for at styrke retssikkerheden som for at muliggøre effektiviseringer,  

 at koncentrere sekretariatsbetjeningen af skatteankenævnene på  

 få kommunale forvaltninger, der organisatorisk er adskilt fra de  

 myndigheder, hvis afgørelser skatteankenævnene kan prøve.  

 Det foreslås i forbindelse hermed, at ansvaret for  

 sekretariatsbetjeningen overgår til staten.
 Men vil kommunerne ikke påtage sig  

 sekretariatsopgaven på disse vilkår, må staten  

 udføre arbejdet.
 I og med ansvaret for sekretariatsbetjeningen flyttes fra  

 kommunerne til staten er forslaget omfattet af Det Udvidede  

 Totalbalanceprincip ( DUT-reglerne).
2.6. Den stigende internationalisering, der bl.a.  

 viser sig ved øget mobilitet blandt lønmodtagere,  

 medfører øgede krav om særlig viden i  

 skatteforvaltningerne.
Specielt i Øresundsregionen efterspørges  

 støtte til fremme af integrationen over Øresund.
 Derfor lægges der i lovforslaget op til at  

 koncentrere ligningen af skattepligtige personer, der bor her i landet, men  

 har lønindkomst eller lignende fra Sverige, eller omvendt -  

 såkaldte grænsegængere mellem Danmark og Sverige - på  

 et forvaltningscenter i Øresundsområdet.
3. Lovforslaget 3.1. Ligningen af personer og dødsboer ligger i  

 dag i kommunerne.
Ligningen ledes af en embedsmand.
Kommunerne kan med skatteministerens godkendelse gå  

 sammen om at udpege en øverste ligningsansvarlig embedsmand.
Den  

 enkelte kommunalbestyrelses ansvar for ligningen ændres ikke  

 derved.
Det foreslås, at denne godkendelsesordning erstattes  

 med en ordning, hvorefter kommuner, der indgår aftale om at udpege en  

 fælles ligningsansvarlig, blot skal orientere Told- og Skattestyrelsen  

 herom i rimelig tid inden udpegningen iværksættes.
Herved  

 tydeliggøres, at kommunalbestyrelserne har ansvaret for, at  

 skatteforvaltningen organiseres på en sådan måde, at de  

 krav, som bl.a. de øverste ligningsmyndigheder fastsætter for  

 ligningens udførelse, kan opfyldes.
 Af hensyn til ligningsplanlægningen foreslås,  

 at sådanne samarbejder kun kan etableres fra en 1. januar eller en 1.  

 juli.
 3.2. Det foreslås, at kommunalbestyrelser  

 skal kunne gå sammen om at etablere kommunale fællesskaber efter  

 § 60 i lov om kommunernes styrelse til løsning af de opgaver, der  

 i dag er henlagt til den kommunale skattemyndighed.
 Det kommunale fællesskab bliver en selvstændig  

 forvaltningsmyndighed, adskilt fra den øvrige kommunale forvaltning.  

 Fællesskabet overtager de skatteopgaver, der er henlagt til de  

 kommunalbestyrelser, der står bag oprettelsen af  

 fællesskabet.
 En aftale om etablering af et sådant kommunalt  

 fællesskab skal godkendes af den kommunale tilsynsmyndighed.
Med disse "§ 60-fællesskaber"  

 får kommuner, der ønsker at etablere et samarbejde om  

 skatteforvaltning mellem mange kommuner eller mellem kommuner med mange  

 indbyggere, et stærkt organisatorisk redskab.
Fællesskaberne skal  

 således ledes af en bestyrelse, der sammensættes af mindst  

 én repræsentant for hver af de deltagende kommuner.
Denne  

 bestyrelse overtager den enkelte kommunalbestyrelses ansvar for, at der  

 udarbejdes en ligningsplan og at planen følges, samt for at udpege en  

 embedsmand til at have ansvaret for den kommunale skattemyndigheds  

 afgørelser.
Bestyrelsen får endvidere bl.a. ansvaret for  

 fællesskabets regnskaber og budgetter, ansættelsen af ledende  

 medarbejdere i fællesskabet og organiseringen af fællesskabets  

 arbejde.
Denne organisationsform giver således en mere  

 entydig ledelse end de kommunalbestyrelsesledede samarbejder, og dermed  

 mulighed for en mere effektiv ledelse af en stor organisation med mange  

 interessenter.
Og denne organisationsform giver en klarere fokusering  

 på skatteforvaltningsopgaven end i de blandede kommunale  

 forvaltninger.
 3.3. Den stigende internationalisering, der bl.a.  

 viser sig ved øget mobilitet blandt lønmodtagere,  

 medfører øgede krav om særlig viden i  

 skatteforvaltningerne og om kontakt med fremmede staters myndigheder.  

 Specielt i Øresundsregionen efterspørges støtte til  

 fremme af integrationen over Øresund.
 Det foreslås derfor, at skatteministeren bemyndiges  

 til i samarbejde med de kommunale repræsentanter at etablere et center  

 i Øresundsområdet til ligning af skattepligtige personer, der  

 bor her i landet, men har lønindkomst eller lignende fra Sverige,  

 eller omvendt - såkaldte grænsegængere mellem Danmark og  

 Sverige.
Centret vil blive søgt oprettet som et kommunalt  

 center, men kan, hvis det ikke kan etableres på anden måde,  

 etableres som et statsligt center.
Oprettes centret som et statsligt center,  

 kan skatteministeren indgå aftale med en kommunalbestyrelse,  

 samarbejdende kommunalbestyrelser, jf. § 1 A, eller bestyrelsen for et  

 ligningscenter, jf. § 1 B, om at udføre denne opgave mod et  

 vederlag.
3.4. I dag kan kommuner kun etablere fælles  

 skatteankenævn hvert fjerde år i forbindelse med valget til  

 kommunalbestyrelsen.
Dette forhold udgør en hindring for en hurtig  

 effektivisering af skatteankenævnsstrukturen.
 Det foreslås derfor, at kommuner skal kunne etablere  

 fælles skatteankenævn i skatteankenævnsmedlemmernes  

 fireårige funktionsperiode.
 Det er tanken som opfølgning på dette forslag  

 at effektivisere reglerne for sagsbehandlingen i skatteankenævnene.
 Det er således bl.a. tanken, at klager, der kan  

 afgøres i mindelighed mellem klageren og  

 skatteankenævnssekretariatet, blot skal forelægges  

 skatteankenævnets formand til godkendelse.
Den sagsfremstilling, som skatteankenævnet skal  

 basere sin afgørelse på, skal i dag forelægges  

 skatteankenævnet med en indstilling til klagens afgørelse,  

 før begge dele sendes til klageren til udtalelse.
Det er tanken at  

 ændre denne ordning, således at sekretariatet uden  

 forelæggelse for nævnet kan foretage høring af klageren  

 over udkastet til sagsfremstillingen, og at der ved denne høring ikke  

 skal medsendes et udkast til klagens afgørelse.
3.5. I dag påklages afgørelser om  

 selskabsligning direkte til Landsskatteretten.
Derimod påklages  

 afgørelser om personligning først til det kommunale  

 skatteankenævn, og først skatteankenævnets kendelse kan  

 påklages til Landsskatteretten.
Det foreslås, at skatteministeren bemyndiges til  

 helt eller delvis at henlægge behandlingen i første instans af  

 klager over selskabsligning til skatteankenævnene.
Bemyndigelsen  

 tænkes først udnyttet, når antallet af  

 skatteankenævn er reduceret til et sådant niveau, at det enkelte  

 skatteankenævn gennemsnitligt kan påregnes at få et ikke  

 ubetydeligt antal klager over selskabsligning til behandling.
Bemyndigelsen  

 tænkes ikke udnyttet for så vidt angår de store selskaber,  

 der lignes af Selskabsrevisionen i ToldSkat.
3.6. I dag sekretariatsbetjenes  

 skatteankenævnene af kommunerne.
Dette spreder sekretariatsbetjeningen  

 på mange forvaltninger og giver anledning til  

 habilitetsspørgsmål.
 Derfor lægges der i lovforslaget op til, såvel  

 for at styrke retssikkerheden som for at muliggøre effektiviseringer,  

 at koncentrere sekretariatsbetjeningen af skatteankenævnene på  

 få forvaltninger, der organisatorisk er adskilt fra de myndigheder,  

 hvis afgørelser skatteankenævnene kan prøve.
 Det forudsættes således, at der højst  

 bliver et sekretariat for hver amt.
 Det foreslås i forbindelse hermed, at ansvaret for  

 sekretariatsbetjeningen overgår til staten.
Men regeringen ser gerne, at sekretariatsbetjeningen  

 udføres af kommunerne.
Det foreslås derfor, at skatteministeren  

 bemyndiges til at indgå aftaler med en kommunalbestyrelse,  

 samarbejdende kommunalbestyrelser, jf. § 1 A, eller bestyrelsen for et  

 ligningscenter, jf. § 1 B, om sekretariatsbetjening af skatteankenævn  

 mod et vederlag.
Udførelsen af sekretariatsopgaven i et amt kan  

 således overlades til en enkelt kommune eller til samarbejdende  

 kommuner.
Men der skal være en klar organisatorisk adskillelse mellem  

 den kommunale skattemyndighed og sekretariatet.
 Vil kommunerne ikke påtage sig sekretariatsopgaven,  

 må staten udføre opgaven, og det vil i givet fald ske på  

 den for den statslige organisation mest hensigtsmæssige måde.
 Denne ændring af sekretariatsbetjeningen  

 sættes i værk fra den 1. juli 2003.
 I og med ansvaret for sekretariatsbetjeningen flyttes fra  

 kommunerne til staten er forslaget omfattet af Det Udvidede  

 Totalbalanceprincip (DUT-reglerne).
3.7. I dag skal hver enkelt kommune årligt  

 udarbejde en plan for ligningen af kommunens borgere.
Planen skal  

 følge den overordnede plan, Ligningsrådet har godkendt for hele  

 landet for det pågældende år.
 Det foreslås, at kommuner, der samarbejder om  

 skatteforvaltning, skal kunne vælge at udarbejde fælles planer  

 for den ligning, der udføres i samarbejdet.
Det foreslås endvidere, at Ligningsrådet skal  

 kunne udarbejde flerårige landsplaner for ligningen.
Ligesom de  

 årlige ligningsplaner, Ligningsrådet udarbejder i dag, vil en  

 sådan flerårig ligningsplan være bindende for  

 kommunerne.
3.8. De gennemsnitlige sagsbehandlingstider i  

 skatteankenævn er for lange.
Det skyldes mange forhold, herunder en  

 klagers brug af en sagkyndig bistand med en "fuld kalender".
 Den, der klager til et skatteankenævn, har ikke kun  

 ret til at afgive en udtalelse over den sagsfremstilling, der skal  

 lægges til grund for skatteankenævnets afgørelse af  

 klagen, men også ret til at afgive en særlig skriftlig eller  

 mundtlig udtalelse overfor skatteankenævnet.
 Som bidrag til at nedbringe de lange sagsbehandlingstider  

 foreslås, at skatteankenævn overfor klagere, der har anmodet om  

 at fremsætte en udtalelse overfor skatteankenævnet, skal kunne  

 fastsætte en frist herfor i tilfælde, hvor det trækker ud  

 med at afgive denne udtalelse.
3.9. Den udvikling, der foregår på det  

 digitale område, indebærer store muligheder for at effektivisere  

 den offentlige forvaltning.
Men den lovgivning, der ligger til grund for den  

 offentlige forvaltning, er ikke altid fulgt med den tekniske udvikling.  

 Eksempelvis kan lovbestemte formkrav indeholde barriere for digital  

 kommunikation mellem den offentlige forvaltning og borgerne, f.eks. krav om  

 skriftlighed eller om underskrift.
 Ved lov nr. 215 af 22. april 2002 er de enkelte ministre  

 bemyndiget til på hver deres sagsområde at fastsætte regler  

 for anvendelse af digital kommunikation til den offentlige  

 forvaltning, men ikke regler for anvendelse af digital kommunikation  

fra den offentlige forvaltning.
På skatteministerens sagsområde, hvor den  

 offentlige forvaltning behandler store sagsmængder og i betydeligt  

 omfang kommunikerer med brede dele af befolkningen, er det af  

 afgørende betydning for tilrettelæggelsen af en effektiv  

 forvaltning med borgerservice, at de digitale muligheder kan udnyttes fuldt  

 ud, herunder muligheder for at kommunikere digitalt med borgerne.
På  

 den anden side skal der også tages hensyn til, at en borger skal have  

 ret til at få meddelelser fra det offentlige, der ikke er  

 digitaliserede.
 Det foreslås derfor, at bemyndige skatteministeren  

 til på sit sagsområde at fastsætte regler for digital  

 kommunikation fra den offentlige forvaltning i tilfælde, hvor  

 den pågældende borger har accepteret denne mulighed.
 I forbindelse hermed stilles der også forslag om, at  

 skatteministeren kan fastsætte regler om udstedelse af dokumenter uden  

 underskrift, eller med maskinelt gengiven underskrift eller på  

 tilsvarende måde.
 Forslagene har til formål at fjerne eventuel tvivl  

 om disse meddelelsers retlige betydning.
4. Økonomiske konsekvenser 4.1. Provenumæssige konsekvenser Som udgangspunkt har forslaget ikke direkte  

 provenumæssige konsekvenser, men de øgede muligheder for  

 kommunernes samarbejde om skatteforvaltningen og den ændrede  

 klagestruktur, der ligger i lovforslaget, vil kunne medføre en  

 forbedret og mere ensartet ligning med såvel forhøjelser som  

 nedsættelser af skatteansættelserne.
4.2. Administrative konsekvenser for det offentlige Løbende udgifter Ligningscentre Muligheden for oprettelse af kommunale ligningscentre  

 indebærer muligheder for effektivisering af den kommunale  

 skatteforvaltning.
Det er vurderingen, at der vil være et meget  

 betydeligt effektiviseringspotentiale.
De kommunaløkonomiske  

 konsekvenser af lovforslaget skal forhandles med de kommunale parter.
Skatteankenævn Forslagets målsætning om en markant reduktion  

 i antallet af skatteankenævn giver mulighed for besparelser for det  

 offentlige.
Udgifterne til de nuværende skatteankenævn  

 skønnes med usikkerhed at være ca. 25 mio. kr.
Med en reduktion  

 af antallet af skatteankenævn til f.eks. 50 skønnes de samlede  

 udgifter at kunne reduceres til ca. 10 mio. kr.
Omlægningen  

 indebærer derfor en potentiel besparelse for det offentlige i  

 størrelsesordenen 15 mio. kr. årligt.
Lovforslaget åbner  

 mulighed for effektiviseringer i kommunerne.
De kommunaløkonomiske  

 konsekvenser af lovforslaget skal forhandles med de kommunale parter.
Sekretariatsbetjening af skatteankenævnene Nedlæggelsen af de kommunale  

 skatteankenævnssekretariater skønnes med usikkerhed at give  

 kommunerne en årlig besparelse på ca. 120 mio. kr., der er  

 omfattet af DUT-reglerne.
Oprettelsen af højst 16 nye statslige  

 skatteankenævnssekretariater skønnes at give staten en  

 årlig merudgift på ca.  82 mio. kr.  

 Omlægningen af sekretariatsbetjeningen skønnes derfor med  

 usikkerhed at give en samlet årlig offentlig besparelse i  

 størrelsesordenen 38 mio. kr.
De kommunaløkonomiske  

 konsekvenser af lovforslaget skal forhandles med de kommunale parter.
Såfremt antallet af ankenævn væsentligt  

 overstiger 50, vil der være en mindre stigning i udgifterne til  

 sekretariatsbetjeningen på op til 4 mio. kr. årligt som  

 følge af bl.a. øget rejseaktivitet.
Da der i givet fald er tale  

 om merudgifter, som staten påføres af kommunerne, vil udgifterne  

 ud fra DUT-lignende betragtninger blive medtaget ved forhandlingerne med de  

 kommunale parter om de kommunaløkonomiske konsekvenser.
Selskabsligning Såfremt bemyndigelsen til at lade klager over  

 afgørelser vedrørende selskaber behandle af  

 skatteankenævnene som 1. klageinstans udnyttes, skønnes det at  

 medføre øgede udgifter i størrelsesordenen 7 mio. kr.  

 årligt.
Beløbet fremkommer som nettovirkningen af, at der skal  

 anvendes flere årsværk til sekretariatsbetjening af  

 skatteankenævnene, og færre årsværk til  

 sagsbehandling i Landsskatteretten.
Digital forvaltning Det er ikke muligt på det foreliggende grundlag at  

 skønne over eventuelle administrative konsekvenser af en udnyttelse af  

 bemyndigelsen vedrørende digital forvaltning.
Engangsudgifter for ToldSkat Muligheden for at oprette kommunale ligningscentre  

 skønnes at medføre engangsudgifter på 3,5 mio. kr. til  

 tilretning af edb-systemer.
 Omlægning af klagestrukturen skønnes at  

 medføre engangsudgifter på 3,9 mio. kr. til tilretning af  

 edb-systemer.
 Oprettelse af et center for ligning af  

 grænsegængere mellem Danmark og Sverige skønnes at  

 medføre engangsudgifter på 4,4 mio. kr. til tilretning af  

 edb-systemer.
Ovenstående skøn er afgivet under  

 forudsætning af, at løsningerne for alle disse dele af loven  

 gennemføres som én samlet løsning.
Udskydes eller  

 fravælges gennemførelsen af dele af lovforslaget, vil  

 gennemførelsen af de enkelte dele blive omkring 20 pct. dyrere.
 Det er endvidere en forudsætning, at omkostningerne  

 ved oprettelse eller ophør af kommunale samarbejder afholdes af de  

 berørte kommuner.
5. Erhvervsøkonomiske og erhvervsadministrative konsekvenser Lovforslaget skønnes ikke at have  

 erhvervsøkonomiske eller erhvervsadministrative konsekvenser.
6. Miljømæssige konsekvenser Lovforslaget har ikke miljømæssige  

 konsekvenser.
7. Administrative konsekvenser for borgerne Lovforslaget skønnes ikke at have administrative  

 konsekvenser for borgerne.
8. Forhold til EU-retten Lovforslaget har ikke EU-retlige aspekter.
9. Høring Et udkast til lovforslaget har været sendt til  

 høring i Kommunernes Landsforening, Københavns Kommune,  

 Frederiksberg Kommune, Foreningen af Danske Skatteankenævn, Den Danske  

 Skatteborgerforening, Landbrugets Rådgivningscenter ved Århus,  

 Håndværksrådet, Advokatrådet, Foreningen af  

 Registrerede Revisorer, Foreningen af Statsautoriserede Revisorer, Danske  

 Revisorer, Skattechefforeningen, Skatterevisorforeningen og HK-Kommunal.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og kommuner Som udgangspunkt har forslaget ikke direkte  

 provenumæssige konsekvenser, men de øgede muligheder for  

 kommunernes samarbejde om skatteforvaltningen og den ændrede  

 klagestruktur, der ligger i lovforslaget, vil kunne medføre en  

 forbedret og mere ensartet ligning med såvel forhøjelser som  

 nedsættelser af skatteansættelserne.
Administrative konsekvenser for stat, amt og  

 kommuner Ligningscentre Muligheden for oprettelse af kommunale ligningscentre indebærer  

 muligheder for effektivisering af den kommunale skatteforvaltning.
Det er  

 vurderingen, at der vil være et meget betydeligt  

 effektiviseringspotentiale.
De kommunaløkonomiske konsekvenser af  

 lovforslaget skal forhandles med de kommunale parter.
Skatteankenævn Forslagets målsætning om en markant reduktion i antallet af  

 skatteankenævn indebærer en potentiel besparelse for det  

 offentlige i størrelsesordenen 15 mio. kr. årligt.
Lovforslaget  

 åbner mulighed for effektiviseringer i kommunerne.
De  

 kommunaløkonomiske konsekvenser af lovforslaget skal forhandles med de  

 kommunale parter.
Sekretariatsbetjening af skatteankenævnene Omlægningen af sekretariatsbetjeningen skønnes med usikkerhed  

 at give en samlet årlig offentlig besparelse i størrelsesordenen  

 38 mio. kr.
De kommunaløkonomiske konsekvenser af lovforslaget skal  

 forhandles med de kommunale parter.
Såfremt antallet af ankenævn væsentligt overstiger 50,  

 vil der være en mindre stigning i udgifterne til  

 sekretariatsbetjeningen på op til 4 mio. kr. årligt.
Udgifterne  

 vil ud fra DUT-lignende betragtninger blive medtaget ved forhandlingerne med  

 de kommunale parter om de kommunaløkonomiske konsekvenser.
Selskabsligning Såfremt bemyndigelsen til at lade klager over afgørelser  

 vedrørende selskaber behandle af skatteankenævnene som 1.  

 klageinstans udnyttes, skønnes det at medføre øgede  

 udgifter i størrelsesordenen 7 mio. kr. årligt.
Engangsudgifter for ToldSkat Muligheden for oprettelse af kommunale ligningscentre skønnes at  

 medføre engangsudgifter på 3,5 mio. kr. til tilretning af  

 edb-systemer.
 Omlægningen af klagestrukturen skønnes at medføre  

 engangsudgifter på 3,9 mio. kr. til tilretning af edb-systemer.
 Oprettelse af centre til ligning af grænsegængere  

 skønnes at medføre engangsudgifter på 4,4 mio. kr. til  

 tilretning af edb-systemer.
 Udskydes eller fravælges gennemførelsen af dele af  

 lovforslaget, vil gennemførelsen af de enkelte dele blive omkring 20  

 pct. dyrere.
 Det er endvidere en forudsætning, at omkostningerne ved oprettelse  

 eller ophør af kommunale samarbejder afholdes af de berørte  

 kommuner.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forhold til EU-retten Lovforslaget indeholder ikke EU-retlige aspekter Bemærkninger til de enkelte  

 bestemmelser Til § 1 Til nr. 1 Ad § 1 og § 1 A: Den gældende  

 § 1 indeholder bestemmelser om kommunalbestyrelsens ansvar for  

 ligningsplanen og for udpegningen af en ligningsansvarlig embedsmand.  

 Derudover indeholder bestemmelsen regler om etablering af fælles  

 skatteforvaltning mellem kommuner med skatteministerens godkendelse.
 Det foreslås, at bestemmelsen redaktionelt opdeles i  

 to paragraffer; § 1 og § 1 A.
Det foreslås i den forbindelse præciseret, at  

 det sagsområde, som den ligningsansvarlige embedsmand har ansvaret for,  

 ikke kun er de sagsområder, der er opregnet i § 2, men alle de  

 sagsområder, der ved lov eller skatteministerens bestemmelse (det vil  

 normalt sige i Sagsudlægningsbekendtgørelsen) er henlagt til den  

 kommunale skattemyndighed.
Herved inddrages forskudsregistrering og en  

 række dispensationskompetencer under denne persons  

 ansvarsområde.
Efter den gældende § 1, stk. 3, kan  

 udpegning af en fælles ligningsansvarlig for flere kommuner kun ske med  

 skatteministerens godkendelse.
Det foreslås, at dette godkendelseskrav  

 erstattes af en pligt til blot skriftligt at orientere Told- og  

 Skattestyrelsen eller den, Told- og Styrelsen bemyndiger dertil, om aftalen  

 om en fælles ligningsansvarlig.
Underretningen skal gives senest en  

 måned før, aftalen sættes i værk.
Baggrunden for forslaget er, at det overordnede ansvar for  

 organiseringen af ligningen af personer og dødsboer i den enkelte  

 kommune som udgangspunkt ligger hos kommunalbestyrelsen.
Dette gælder  

 også i samarbejdssituationer.
Denne placering af ansvaret ønskes  

 der ikke ændret på.
 I forslaget om underretning ligger tillige, at Told- og  

 Skattestyrelsen eller den, Told- og Styrelsen bemyndiger dertil, skriftligt  

 skal orienteres senest en måned, før en kommune enten  

 udtræder af eller indtræder i et eksisterende samarbejde, eller  

 kredsen af skattepligtige, der er henført under samarbejdet,  

 ændres.
 Manglende overholdelse af denne underretningspligt kan  

 indebære, at der ikke kan åbnes for, at samarbejdet elektronisk  

 kan trække på oplysninger i de registre, som Told- og  

 Skattestyrelsen administrerer.
 Det foreslås, under hensyntagen til  

 ligningsplanlægningen og den korte varslingsfrist på kun en  

 måned, at et sådant samarbejde om en fælles  

 ligningsansvarlig kun kan etableres, ændres eller ophæves fra en  

 1. januar eller en 1. juli.
I adgangen til at udpege en fælles ligningsansvarlig  

 ligger ikke en adgang til at opdele den ligningsansvarliges opgaver.
Den  

 fælles ligningsansvarlige har alle den kommunale  

 skattemyndigheds beføjelser overfor de borgere, der er henført  

 under samarbejdet.
Men en kommune kan vælge kun at overføre en  

 gruppe af skattepligtige under samarbejdet, f.eks. kun de  

 erhvervsdrivende.
 Det foreslås, at kommunalbestyrelser, der har  

 etableret fælles skatteforvaltning, får ret til at lave  

 fælles ligningsplaner for samarbejdet, jf. forslaget til § 1 A,  

 stk. 3. Af systemmæssige årsager, og fordi muligheden for at  

 udtræde af et samarbejde må bevares, vil bl.a.  

 udsøgningskriterier dog fortsat skulle indberettes på hver  

 enkelt af de samarbejdende kommuner.
Denne samarbejdsmulighed fritager ikke den enkelte  

 kommunalbestyrelse for ansvaret efter § 1, stk. 1, for, at der  

 udarbejdes en plan for ligningen af kommunes borgere, og at planen  

 følges.
Den enkelte kommunalbestyrelse skal således godkende den  

 fælles ligningsplan og i fornødent omfang sikre sig, at planen  

 følges.
 En fælles ligningsplan åbner for, at det  

 ligningsarbejde, der udføres af den fælles skatteforvaltning,  

 kan tilrettelægges mere effektivt, herunder at man i visse år kan  

 vælge at koncentrere ligningsindsatsen på skatteydere i nogle af  

 de samarbejdende kommuner med den virkning, at skatteydere i andre af disse  

 kommuner midlertidigt ikke kontrolleres lige så grundigt.
 Ad § 1 B: Det foreslås, at kommuner, der  

 ønsker at samarbejde om skatteforvaltning, skal kunne danne et  

 kommunalt fællesskab efter § 60 i lov om kommunernes styrelse til  

 løsning af denne opgave.
Det indebærer, at der dannes en ny  

 forvaltningsmyndighed, der overtager alle kommunalbestyrelsens opgaver som  

 kommunal skattemyndighed.
Der kan således ikke som ved  

 "løse" samarbejder efter § 1 A foretages en delvis  

 overførsel af skattepligtige under fællesskabet.
 Baggrunden for forslaget er, at det  

 "løse" samarbejde, som kommuner kan etablere efter § 1  

 A, skønnes ikke at skabe mulighed for dannelse af en organisation, der  

 er tilstrækkelig stærk til effektivt at styre store  

 samarbejder.
Efter § 60 i lov om kommunernes styrelse kræver  

 "aftaler om samarbejde mellem kommuner, som vil medføre  

 indskrænkning i de enkelte deltagende kommunalbestyrelsers  

 beføjelser efter denne lov, . . . tilsynsmyndighedens godkendelse,  

 medmindre andet særligt er hjemlet i lovgivningen." Det følger af bestemmelsen, at aftaler om  

 etablering af kommunale fællesskaber skal godkendes af de for hvert amt  

 nedsatte tilsynsråd, jf. den kommunale styrelseslovs § 48,  

 stk. 1. Aftaler, hvori Bornholms Kommune, Frederiksberg Kommune eller  

 Københavns Kommune deltager, skal alene godkendes af  

 indenrigsministeren, jf. den kommunale styrelseslovs § 60, stk. 1,  

 2. pkt.
 Ved den kommunale tilsynsmyndigheds godkendelse sikres  

 bl.a., at samarbejdet er lovligt, og at samarbejdsaftalen i fornødent  

 omfang indeholder bestemmelser om den kommunale tilsynsmyndigheds godkendelse  

 af visse dispositioner, særligt beslutninger vedrørende  

 ændring eller ophævelse af aftalen og om ind- eller  

 udtræden af fællesskabet.
 Bestyrelsen for et kommunalt fællesskab, der dannes  

 efter den kommunale styrelseslovs § 60, får bevillingsmyndigheden  

 på det forvaltningsområde, der overføres til  

 fællesskabet, jf. den kommunale styrelseslovs § 40, stk. 2,  

 1. pkt., i stedet for de deltagende kommunalbestyrelser.
 Efter forslaget kan etablering af et sådant  

 kommunalt fællesskab, eller en kommunes indtræden i eller  

 udtræden af et sådant kommunalt fællesskab, kun ske med  

 virkning fra en 1. januar eller en 1. juli.
 Det foreslås, på linie med forslaget til  

 § 1 A om udpegning af en fælles ligningsansvarlig, at de  

 kommunalbestyrelser, der opretter et kommunalt fællesskab, blot  

 skriftligt skal orientere Told- og Skattestyrelsen eller den, Told- og  

 Skattestyrelsen bemyndiger dertil, om etableringen senest en måned  

 før, aftalen sættes i værk.
 I underretningsordningen ligger tillige, at Told- og  

 Skattestyrelsen eller den, Told- og Skattestyrelsen bemyndiger dertil,  

 skriftligt skal orienteres senest en måned før eventuelle  

 ændringer i samarbejdsaftalen sættes i værk, eller  

 samarbejdsaftalen bringes til ophør.
 Manglende overholdelse af underretningspligten kan  

 indebære, at der ikke kan åbnes for, at det kommunale  

 fællesskab elektronisk kan trække på oplysninger i de  

 registre, som Told- og Skattestyrelsen administrerer.
Efter forslaget skal det kommunale fællesskab ledes  

 af en bestyrelse, der sammensættes af mindst én  

 repræsentant for hver af de deltagende kommuner.
Antallet af medlemmer,  

 herunder sammensætningen af bestyrelsen fastsættes i  

 samarbejdsaftalen.
 De kommuner, der etablerer fællesskabet, bestemmer  

 selv, om der er kommuner, der skal repræsenteres i bestyrelsen af mere  

 end én repræsentant.
Den enkelte kommunalbestyrelse bestemmer selv, om den  

 person, der repræsenterer kommunen i bestyrelsen, tillige skal  

 være medlem af kommunalbestyrelsen.
Kommunalbestyrelsen har  

 instruktionsbeføjelse over for repræsentanten, uanset om den  

 pågældende er kommunalbestyrelsesmedlem.
Kommunalbestyrelsen  

 bestemmer selv, i hvilket omfang repræsentanten i sit  

 bestyrelsesarbejde skal undergives instruktion, og i hvilket omfang  

 repræsentanten skal orientere kommunalbestyrelsen om arbejdet i det  

 kommunale fællesskab.
Fællesskabets bestyrelse overtager de enkelte  

 kommunalbestyrelsers ansvar efter § 1 for ligningsplanen og ansvaret for  

 udpegningen af en ligningsansvarlig embedsmand.
Bestyrelsen overtager  

 også kommunalbestyrelsernes ansvar for den kommunale skatteforvaltning  

 i øvrigt, men naturligvis ikke kompetencen til at udskrive skatter.  

 Bestyrelsens opgaver bliver bl.a. at godkende det kommunale fællesskabs  

 regnskaber og budgetter, ansætte ledende medarbejdere og godkende  

 organisationen af fællesskabet.
Bestyrelsen kan ikke behandle  

 afgørelser, der er truffet under den ligningsansvarlige embedsmands  

 ansvarsområde, eksempelvis afgørelser om  

 skatteansættelser.
 Ud over at løse de deltagende kommuners  

 skatteforvaltningsopgaver, kan et kommunalt fællesskab efter denne  

 bestemmelse også indgå aftale med skatteministeren om at forvalte  

 grænsegængere mellem Danmark og Sverige efter § 1 C,  

 udføre sekretariatsbetjening af skatteankenævn eller ligning af  

 selskaber.
Mellemregninger mellem Told- og Skattestyrelsen og de  

 kommuner, der deltager i det kommunale fællesskab, foretages med den  

 pågældende kommune og ikke med fællesskabet.
Aftaler om et  

 kommunalt fællesskab, herunder om fælles ligningsplaner  

 ændrer således ikke ved reglerne for statens afregning til de  

 enkelte kommuner.
Vederlag for sekretariatsbetjening af skatteankenævn  

 eller selskabsligning mv., der foretages af et kommunalt fællesskab,  

 afregnes dog over for det kommunale fællesskab.
De medarbejdere, som det kommunale fællesskab  

 beskæftiger, kan være ansat i de samarbejdende kommuner, men  

 udlånt til fællesskabet.
I så fald skal fællesskabets  

 ledelse have de fulde instruktionsbeføjelser vedrørende  

 arbejdets udførelse over for den pågældende  

 medarbejder.
 Selv om et kommunalt fællesskab som dette  

 udgør en selvstændig forvaltningsenhed, adskilt fra de  

 deltagende kommuners øvrige forvaltninger, forslås de  

 almindelige regler for udveksling af oplysninger mellem en kommunes  

 forskellige forvaltningsgrene opretholdt i forholdet mellem  

 fællesskabet og de deltagende kommuner.
I relation til Told- og Skattestyrelsens edb-systemer  

 oprettes fællesskabet ikke som en ny myndighed, men etableres med et  

 teknisk "myndighedsnummer". Oplysninger om borgere mv. registreres  

 som hidtil under den enkelte kommunes nummer.
Begrundelsen herfor er, at den  

 enkelte kommune skal kunne vælge at udtræde af  

 fællesskabet.
 Det er tanken, at der i samarbejde mellem  

 Indenrigsministeriet, Skatteministeriet, Kommunernes Landsforening,  

 Frederiksberg Kommune og Københavns Kommune vil blive udarbejdet en  

 vejledende standardvedtægt for etablering af kommunale  

 fællesskaber som nævnt i § 1 B.
Ad § 1 C: Informationsbarriererne på  

 skatteområdet er en af de barrierer for integration, der oftest peges  

 på i Øresundsregionen.
Der peges på, at der er behov for  

 bedre information af borgere og virksomheder, således at der kan gives  

 klare og entydige svar på tolkningen af samspillet mellem danske og  

 svenske regler.
I den forbindelse skal det bemærkes, at et lands  

 skatteregler ofte spiller sammen med regler på andre  

 forvaltningsområder, f.eks. sociale regler.
 Ligningen af personer, der bor i et land og arbejder i et  

 andet land, de såkaldte "grænsegængere", er som  

 udgangspunkt mere kompleks end ligningen af personer, der bor og arbejder i  

 samme land, og denne ligning kræver ofte kontakt mellem  

 forvaltningsmyndigheder over landegrænsen.
Det foreslås derfor, at der etableres et  

 videnscenter vedrørende de skattemæssige forhold for  

 grænsegængere mellem Danmark og Sverige.
Centret skal kunne  

 besvare spørgsmål om disse forhold og foretage ligning mv. af  

 sådanne personer.
 Efter forslaget kan skatteministeren efter forhandling med  

 de kommunale repræsentanter bestemme, at der skal oprettes et  

 sådan center i Øresundsområdet, herunder hvilke kommuner,  

 der skal henføres under centrets kompetence.
 Centrets drift finansieres af de kommuner, der  

 henhører under centret.
Det center, der oprettes, kan oprettes som et kommunalt  

 center eller som et blandet kommunalt/statsligt center.
Kan skatteministeren  

 ikke nå til en forståelse med de kommunale repræsentanter,  

 kan centret oprettes som et rent statsligt center.
Oprettes centret med  

 statslig deltagelse, bestemmer skatteministeren efter forhandling med de  

 kommunale repræsentanter, hvorledes statens udgift ved centrets  

 etablering og drift skal finansieres af de kommuner, der henhører  

 under centret, idet kommunerne også i dette tilfælde skal  

 finansiere centrets etablering og drift.
 Oprettes centret som et statsligt center, kan  

 skatteministeren eller den, ministeren bemyndiger dertil, indgå aftale  

 med en kommunalbestyrelse, med kommunalbestyrelser der samarbejder om  

 skatteforvaltning som nævnt i § 1 A, eller med bestyrelsen for et  

 ligningscenter som nævnt i § 1 B om udførelse af denne  

 opgave mod et vederlag.
 Efter bestemmelsen bestemmer skatteministeren den  

 måde, hvorpå centret skal organiseres.
 Oprettes centret som et kommunalt center, kan  

 skatteministeren bestemme, om centret skal henlægges under  

 skatteforvaltning i en bestemt kommune, herunder et "løst"  

 kommunalt samarbejde som nævnt i § 1 A, eller et ligningscenter  

 som nævnt i § 1 B, eller om der efter reglerne i § 60 i  

 kommunestyrelsesloven skal oprettes en særlig forvaltningsenhed til at  

 løse denne opgave.
 Oprettes centret som et samarbejde mellem staten og  

 kommuner, kan skatteministeren bestemme, at centret skal oprettes som en  

 selvstændig forvaltningsenhed med en bestyrelse, der sammensættes  

 af repræsentanter for staten og kommunerne.
 Oprettes centret som et rent statsligt center, kan  

 skatteministeren bestemme, at centret skal henlægges under en regional  

 told- og skattemyndighed.
 Afgrænsningen af hvilke personer, der kan  

 henføres til ligning i et sådan center, er foretaget i loven.  

 Det er fysiske personer, der opfylde et af følgende  

 kriterier:
1)	Skattepligtige efter kildeskattelovens § 1, hvis primære  

 indkomst hidrører fra personligt arbejde eller selvstændig  

 erhvervsvirksomhed, der kan beskattes i Sverige.
Det samme gælder  

 indkomst som nævnt i kildeskattelovens § 5 A, stk. 2 og  

 3.
2)	Skattepligtige, der er hjemmehørende i Sverige, herunder  

 efter den nordiske dobbeltbeskatningsoverenskomst, og hvis primære  

 indkomst hidrører fra personligt arbejde eller selvstændig  

 erhvervsvirksomhed, der kan beskattes her til landet.
Det samme gælder  

 indkomst som nævnt i kildeskattelovens § 5 A, stk. 2 og  

 3.
 Denne afgrænsning af personkredsen svarer til den,  

 der anvendes i den fælles dansk-svenske pendlerstatistik, hvorefter der  

 ca. er 3.200 svensk bosatte pendlere med arbejde i den danske del af  

 Øresundsregionen, mens der er godt 200 dansk bosatte, der arbejder i  

 den svenske del af Øresundsregionen (Øresundsregionen er i  

 denne forbindelse defineret som Danmark Øst for Storebælt og  

 Skåne Len).
 De indkomster, der kan kvalificere til ligning i centret,  

 er de samme indkomster, der anses for at være kvalificeret indkomst  

 efter grænsegængerreglerne i kildeskattelovens afsnit 1 A.  

 Kvalificeret indkomst efter grænsegængerreglerne er ud over  

 indkomst fra personligt arbejde (såvel i som uden for tjenesteforhold)  

 og selvstændig erhvervsvirksomhed, jf. kildeskattelovens § 5 A,  

 stk. 1, også arbejdsløshedsdagpenge, strejke- og  

 lockoutgodtgørelse samt dagpenge ved sygdom og fødsel, jf.  

 kildeskattelovens § 5 A, stk. 2. Tilsvarende anses pensioner,  

 ventepenge o.l. for at være kvalificeret indkomst, jf.  

 kildeskattelovens § 5 A, stk. 3.
 Skatteministeren kan inden for denne afgrænsning  

 fastsætte nærmere regler for, hvilke personer der skal  

 henføres til ligning i centret.
I det omfang centret træffer afgørelser om  

 personligning, skal centrets afgørelser kunne påklages til et  

 skatteankenævn.
Det er herved forudsat, at klager over centrets  

 afgørelser koncentreres på kun et skatteankenævn.
Efter forslaget kan skatteministeren efter forhandling med  

 de kommunale repræsentanter bestemme, hvilket skatteankenævn der  

 skal behandle klager over centrets afgørelser.
Udgiften ved det  

 merarbejde, der herved påføres det pågældende  

 skatteankenævn, afholdes af de kommuner, hvis borgere henhører  

 under nævnet.
Alternativt kan skatteministeren efter forhandling med de  

 kommunale repræsentanter bestemme, at kommuner, der henhører  

 under centret, kan etablere et fælles skatteankenævn til  

 behandling af klager over centrets afgørelser.
I så fald finder  

 reglerne i § 6 om etablering af fælles skatteankenævn  

 tilsvarende anvendelse.
Til nr. 2 Ligningen af selskaber og andre juridiske personer,  

 bortset fra dødsboer, er statens ansvar, men ligningen udføres  

 i vidt omfang af kommuner efter aftale med Told- og Skattestyrelsen.
Klager  

 over afgørelser om ligning af selskaber mv. påkendes af  

 Landsskatteretten.
Det foreslås, at skatteministeren bemyndiges til at  

 ændre denne klagevej, således at afgørelser om ligning af  

 selskaber mv. skal indgives til skatteankenævnet, og først  

 derefter kan forelægges Landsskatteretten til afgørelse.
Herved  

 muliggøres en samling af klageveje vedrørende person- og  

 selskabsligning.
 Baggrunden for forslaget om en bemyndigelse er, at landets  

 inddeling i skatteankenævnsområder er overladt til de enkelte  

 kommuner.
Vælger kommunerne at inddele landet i mange  

 skatteankenævn, vil bemyndigelsen ikke blive udnyttet, fordi det  

 enkelte skatteankenævn i givet fald i gennemsnit kun vil få nogle  

 få selskabssager til prøvelse.
Det skønnes ikke  

 hensigtsmæssigt at henlægge afgørelsen af klager over  

 ligning af selskaber mv. til nævn med kun lidt erfaring med  

 selskabssager.
 Bemyndigelsen forventes derfor ikke udnyttet  

 foreløbig.
Bemyndigelsen kan anvendes således, at kun  

 afgrænsede grupper af selskaber mv. henlægges til  

 skatteankenævnene.
Det er således ikke tanken at henlægge  

 klager over ligning af de selskaber, der lignes af Selskabsrevisionen i  

 ToldSkat, til skatteankenævn.
Til nr. 3 og 4 Det foreslås, at lempe de gældende betingelser  

 for etablering af fælles skatteankenævn mellem kommuner.
 Det foreslås, at kommunalbestyrelser får en  

 umiddelbar ret til at etablere fælles skatteankenævn, når  

 visse i loven nærmere angivne betingelser er opfyldt.  

 Kommunalbestyrelserne skal således ikke som i dag søge om  

 skatteministerens godkendelse hertil.
Det foreslås, at der åbnes for, at  

 fælles skatteankenævn skal kunne etableres inde i den  

 ordinære fireårige funktionsperiode for resten af denne periode.  

 En sådan ændring i funktionsperioden indebærer, at  

 funktionsperioden for medlemmerne af de skatteankenævn, der  

 nedlægges, afkortes tilsvarende.
Men der vil kunne foretages genvalg  

 som medlem af det nye skatteankenævn.
 Det foreslås, at den gældende betingelse,  

 hvorefter et fælleskommunalt skatteankenævn kun kan etableres  

 mellem kommuner, der ligger i samme told- og skatteregion, opgives,  

 således at kommuner kan gå sammen om etablering af et  

 fælles skatteankenævn på tværs af grænserne for  

 landets inddeling i told- og skatteregioner.
Det foreslås, at kommuner, der ønsker at  

 etablere et fælles skatteankenævn, stilles frit med hensyn til  

 fordelingen af pladserne i nævnet.
Kommunerne vil således f.eks.  

 kunne vælge mellem at fordele pladserne efter "hoveder eller  

 høveder", eller en kombination heraf.
Af hensyn til, at skatteministeren skal stille  

 sekretariatsbetjening til rådighed for skatteankenævnet, skal  

 Told- og Skattestyrelsen skriftligt orienteres om samarbejdsaftalen senest  

 tre måneder før skatteankenævnet begynder sit virke,  

 således at Told- og Skattestyrelsen får tid til at  

 tilrettelægge sekretariatsbetjeningen, herunder tid til at indgå  

 eventuel aftale med kommuner om sekretariatsbetjeningen.
Told- og  

 Skattestyrelsen vil dog efter forslaget kunne dispensere fra denne frist.
Til nr. 5 Formanden eller næstformanden skal deltage i alle  

 skatteankenævnets afgørelser, og i tilfælde af  

 stemmelighed er deres stemmer udslagsgivende.
 Det foreslås præciseret, at hvis såvel  

 formanden som næstformanden deltager, er det alene formandens stemme,  

 der er udslagsgivende.
Til nr. 6 Efter bestemmelsen ligger ansvaret for  

 sekretariatsbetjeningen hos skatteministeren, men skatteministeren, eller den  

 ministeren bemyndiger dertil, kan indgå aftaler med kommunalbestyrelser  

 eller bestyrelser for ligningscentre om at løse denne opgave mod  

 betaling.
Det er tanken, at der højst skal være et  

 sekretariat for hver amt; i alt højst 16 sekretariater.
Det  

 indebærer, at kommunal sekretariatsbetjening som udgangspunkt må  

 ske i et samarbejde mellem kommunerne i et amt.
Men alle amtets kommuner  

 behøver ikke at deltage i arbejdet.
En enkelt kommune eller et  

 samarbejde mellem enkelte kommuner i amtet kan få opgaven for hele  

 amtet.
 Omfatter et skatteankenævn kommuner i flere amter,  

 bestemmer skatteministeren, hvilket sekretariat der skal betjene  

 nævnet.
Denne koncentration af sekretariatsbetjeningen skal ikke  

 betyde ringere borgerservice end i dag.
Sekretariaternes medarbejdere vil  

 derfor komme ud i lokalområderne, hvor skatteankenævnene holder  

 deres møder.
Efter bestemmelsen skal sekretariatsbetjeningen  

 organisatorisk være adskilt fra den myndighed, hvis afgørelser  

 skatteankenævnet kan klagebehandle.
Det skyldes, at der ikke må  

 kunne stilles spørgsmål ved sekretariaternes habilitet.
 Det vil således blive en forudsætning for en  

 aftale om kommunal sekretariatsbetjening, at kommunen eller kommunerne kan  

 tilbyde en organisation, hvor sekretariatet ikke er underlagt chefen for en  

 kommunal skatteforvaltning, og personalet i sekretariatet organisatorisk er  

 klart adskilt fra personalet i en kommunal skatteforvaltning.
Som i dag vil sekretariaterne af økonomiske grunde  

 ikke få adgang til at indberette skatteankenævnenes kendelser til  

 Told- og Skattestyrelsens terminalsystemer.
Denne indberetning må  

 foretages af den kommune, hvor klageren bor.
Men sekretariaterne vil få  

 forespørgselsadgang til disse systemer.
I det omfang kommunerne ikke ønsker at påtage  

 sig sekretariatsopgaven, vil opgaven blive udført af den statslige  

 told- og skatteforvaltning på den for denne forvaltning mest  

 hensigtsmæssige måde.
Statslig sekretariatsbetjening kan  

 således koncentreres på kun få sekretariater.
Til nr. 7 Der henvises til det ovenfor anførte til nr. 2.
Til nr. 8 Efter § 12 A, stk. 2, kan skatteministeren eller  

 den, ministeren bemyndiger dertil, indgå aftale med en  

 kommunalbestyrelse om udførelse af selskabsligning på statens  

 vegne.
 Det foreslås præciseret, at en sådan  

 aftale om kommunal ligning af selskaber også kan indgås med  

 bestyrelsen for et ligningscenter som nævnt i § 1 B.
 Forslaget berører ikke de eksisterende aftaler  

 mellem Told- og Skattestyrelsen og kommuner om selskabsligning.
Til nr. 9 Det foreslås, at der åbnes for, at  

 Ligningsrådet kan vælge at fastsætte flerårige planer  

 for ligningen.
 De kommunale ligningsplaner vil i givet fald skulle  

 indrettes derefter.
Til nr. 10 Der er tale om en konsekvensændring som følge  

 af forslagene under § 1, nr. 1, om adgang til at etablere kommunale  

 fællesskaber om skatteforvaltning (§ 1 B) og et kommunalt  

 grænsegængercenter (§ 1 C).
Til nr. 11 Der er i dag modstrid mellem § 20 C, stk. 1, og  

 § 23, stk. 1, nr. 6.
Efter § 20 C, stk. 1, kan afslag på  

 anmodning om bindende forhåndsbesked og myndighedernes opgørelse  

 af tidsforbruget ved besvarelsen af en bindende forhåndsbesked ikke  

 påklages til anden administrativ myndighed.
Efter § 23,  

 stk. 1, nr. 6, kan der klages til Landsskatteretten over sådanne  

 afgørelser.
Det foreslås præciseret, at der ikke kan  

 klages administrativt over myndighedernes opgørelse af tidsforbruget  

 ved besvarelse af en bindende forhåndsbesked.
Det svarer til  

 retstilstanden før ændringen af § 23 ved lov nr. 1098 af  

 29. december 1997.
 Det foreslås samtidig præciseret, at  

 Ligningsrådets afvisning af at give en bindende forhåndsbesked  

 kan påklages til Landsskatteretten.
Til nr. 12 Der henvises til det ovenfor anførte til nr. 2.
Til nr. 13 Forslaget er af redaktionel karakter.
Til nr. 14 I § 21, stk. 3, sidste pkt., er det forudsat, at  

 den, der har klaget til skatteankenævnet, har ret til   udover den  

 begrundelse, der er givet ved klagens indgivelse, og udover de  

 bemærkninger, der gives til den sagsfremstilling, nævnet lader  

 udarbejde   at fremføre sine synspunkter vedrørende klagen  

 overfor skatteankenævnet, enten skriftligt eller mundtligt, inden  

 nævnet afgør klagen.
I praksis har det vist sig, at det kan være  

 forbundet med vanskeligheder at få en udtalelse indenfor en rimelig  

 tid, specielt når det drejer sig om et møde med  

 skatteankenævnet, fordi klageren eller dennes sagkyndige bistand ofte  

 har en fyldt kalender.
Foretræde for skatteankenævnet må jo  

 normalt ske på et af skatteankenævnets ordinære  

 møder, bl.a. fordi skatteankenævnet er et kollegialt organ.
Som bidrag til at muliggøre en hurtigere  

 sagsbehandling i skatteankenævnene foreslås det derfor, at  

 skatteankenævnet bemyndiges til i den enkelte sag at fastsætte en  

 frist for afgivelse af en sådan udtalelse overfor nævnet.
Fristen  

 kan efter forslaget ikke fastsættes til under 14 dage, og fristen kan  

 kun fastsættes på grundlag af en konkret bedømmelse af  

 behovet i den enkelte sag for en sådan frist.
 Det er tanken i forretningsordenen for  

 skatteankenævn at bemyndige det enkelte skatteankenævn til at  

 henlægge denne beføjelse til formanden for nævnet.
Til nr. 15 og 16 Forslagene er af redaktionel karakter.
Til nr. 17 Det foreslås præciseret, at  

 Ligningsrådets afvisning af at give en bindende forhåndsbesked  

 kan påklages til Landsskatteretten.
 I øvrigt henvises til bemærkningerne ovenfor  

 til nr. 11.
Til nr. 18 Forslaget er af redaktionel karakter.
Til nr. 19 Efter forslaget præciseres, at skatteministeren  

 efter § 38 A, stk. 2, administrativt kan henlægge  

 klagekompetence til Landsskatteretten.
Forslaget skal ses i lyset af det  

 ønskelige i at samle klageveje.
Til nr. 20 Bestemmelsen i stk. 1 skal ses i sammenhæng med  

 § 32 a i forvaltningsloven, hvorefter de enkelte ministre er bemyndiget  

 til på hver deres sagsområde at fastsætte regler for  

 anvendelse af digital kommunikation til den offentlige  

 forvaltning.
 Med den her foreslåede bestemmelse bemyndiges  

 skatteministeren til på sit sagsområde at fastsætte regler  

 for anvendelse af digital kommunikation fra den offentlige  

 forvaltning.
Bestemmelsen forudsættes udnyttet under hensyntagen  

 til, at den enkelte borger skal have ret til at fravælge digital  

 kommunikation, således at de meddelelser, den offentlige forvaltning  

 sender til den pågældende, ikke er digitaliserede.
Dette hensyn  

 tænkes varetaget på den måde, at den enkelte borger skal  

 tilvælge muligheden for at modtage digitale meddelelser fra  

 skatteforvaltningen, før denne mulighed kan anvendes over for den  

 pågældende.
 Den nærmere anvendelse af bemyndigelsen vil bero  

 på udviklingen i de digitale muligheder.
Bestemmelsen i stk. 2 har bl.a. baggrund i, at skatte  

 og afgiftsmyndighederne udsender mange standardskrivelser.
Det kan være  

 uhensigtsmæssigt at skulle påføre hvert af disse  

 dokumenter en underskrift.
 Ved Højesterets dom af 7. juni 2001, hvorefter en  

 standardiseret henvendelse fra Erhvervs- og Selskabsstyrelsen til en  

 skifteret om opløsning af et selskab blev erklæret for  

 utilstrækkelig, er der skabt usikkerhed om den retlige betydning af  

 standardskrivelser uden en egentlig underskrift.
 Med forslaget skabes der mulighed for at fjerne en  

 sådan tvivl vedrørende nærmere angivne typer af  

 standardskrivelser.
Til § 2 Det foreslås, at den del af loven, der  

 vedrører ændringen af sekretariatsbetjeningen af  

 skatteankenævnene, først tillægges virkning fra den 1.  

 juli 2003.
 Af hensyn til forberedelsen af denne ændring vil  

 Told- og Skattestyrelsen i forbindelse med lovforslagets fremsættelse  

 skrive til kommunalbestyrelserne i landets kommuner med oplysning om de  

 generelle vilkår for at få en aftale med skatteministeren om  

 kommunal sekretariatsbetjening.
 Det vil i brevet blive anført, at kommuner, der er  

 interesseret i at påtage sig denne opgave, skriftligt skal meddele  

 dette til Told- og Skattestyrelsen senest den 1. april 2003. Det er derefter  

 planen i løbet af april og maj måneder at forhandle aftaler om  

 sekretariatsbetjening på plads med disse kommuner.
 Det må påregnes, at ikke alle kommuner, der  

 får en aftale med skatteministeren om sekretariatsbetjening, vil kunne  

 nå at gennemføre de fornødne organisatoriske  

 ændringer inden den 1. juli 2003. Derfor vil der kunne blive givet  

 disse kommuner mulighed for indtil udgangen af kalenderåret 2003 at  

 fortsætte med den hidtidige sekretariatsbetjening, men fra den 1. juli  

 2003 mod vederlæggelse fra staten.
Bilag 1 Organisation Bemærkninger Kommentar Kommunernes Landsforening Foreningen udtrykker støtte til udviklingen mod flere større  

 enheder på skatteområdet gennem kommunale samarbejder.
Foreningen anerkender, at der skabes mulighed for at opnå  

 effektiviseringsgevinster, når rammerne for kommunalt samarbejde om  

 skatteopgaven forbedres.
Men en eventuel effektiviseringsgevinst skal efter  

 foreningens opfattelse forblive i kommunerne, hvilket også er en del af  

 grundlaget for aftalen om kommunernes økonomi for 2003.
 Det er regeringens opfattelse, at aftalen om kommunernes økonomi  

 for 2003 ikke er til hinder for, at DUT-reglerne finder anvendelse i relation  

 til effektiviseringsgevinster i kommunerne.
Efter foreningens opfattelse er der ingen faglig begrundelse for forslaget  

 om grænsegængercentre.
Med forslaget lægges der op til at  

 samle dele af personligningen og ligningen af Transfer-Pricing-selskaberne.  

 Foreningen udtrykker bekymring for, at der hermed er tale om  

 indførelse af en enstrenget skattestruktur ad  

 "bagdøren".
Forslaget om grænsegængercentre bærer efter foreningens  

 opfattelse præg af manglende opmærksomhed på værdien  

 af samarbejdet i den kommunale enhedsforvaltning.
De personer, forslaget  

 retter sig imod, vil ofte have en række andre relationer til det  

 offentlige   boliganvisning, børnepasning, socialområdet   hvor  

 det er kommunernes opgave at håndtere borgernes samlede situation.
Modsat høringsforslaget stilles der nu alene forslag om oprettelse  

 af et center i Øresundsområdet til ligning mv. af  

 grænsegængere mellem Danmark og Sverige.
Og muligheden for at  

 overføre selskabsligning, herunder ligningen af selskaber med transfer  

 pricing transaktioner, til grænsecentre, udgået.
Der er igangsat  

 et udredningsarbejde mht. kontrollen med transfer pricing transaktioner.  

 Spørgsmålet om, hvem der skal foretage ligningen af transfer  

 pricing-selskaberne, bør indgå i dette arbejde.
Regeringen har som mål at forbedre integration i  

 Øresundsregionen.
Aktørerne i Øresundsregionen har ofte  

 efterspurgt en bedre information og mere ensartet ligning i regionen.
Det er  

 Skatteministeriets opfattelse, at information om beskatningen af den enkelte  

 som udgangspunkt bør foretages af den myndighed, som skal  

 udføre slutligningen af skatteyderen; ellers er der risiko for forskel  

 mellem rådgivning og ligning.
Foreningen anerkender, at der kan være områder, der i perioder  

 kræver en forøget opmærksomhed, f.eks.  

 grænsegængere i Øresundsområdet.
Men det er ikke en  

 acceptabel løsning, at der etableres nye strukturer, hver gang der  

 opstår behov for særlig fokus på et område.
Den  

 overordnede myndighedsstruktur må være så fleksibel, at den  

 kan rumme en opprioritering af et område, når det ønskes.  

 Det er foreningens opfattelse, at såvel problematikken  

 vedrørende grænsegængere som Transfer Pricing kan og  

 bør løses ved de ønskede prioriteringer indenfor den  

 nuværende struktur.
Foreningen deltager gerne i udviklingen af nye samarbejdsformer.  

 Også samarbejdsformer, der involverer medarbejdere fra såvel  

 staten som kommunerne.
Det er imidlertid foreningens opfattelse, at disse  

 samarbejder skal etableres på en måde, der sikrer en hensyntagen  

 til de samlede myndighedsopgaver, der berøres af sådanne  

 samarbejder   og med udgangspunkt i en prioritering af borgernes  

 situation.
Foreningen forventer, at forsøg på at indføre en  

 enstrenget skattestruktur stoppes nu.
En eventuel strukturdiskussion  

 bør afvente resultatet af Strukturkommissionens arbejde.
Forslaget skal ikke ses som en kritik af indsatsen i de enkelte  

 ligningskontorer.
Men de mange enheder gør det vanskeligt at oparbejde  

 og fastholde den fornødne viden på et specielt område som  

 f. eks. de dansk-svenske skatteforhold.
Det foreslåede grænsegængercenter vil   ligesom  

 skatteforvaltningerne i kommunerne eller i et ligningscenter   skulle  

 samarbejde med kommunernes øvrige forvaltningsgrene, og i  

 øvrigt med andre forvaltninger i regionen på begge sider af  

 grænsen.
Langt hovedparten af de skatteydere, der vil skulle lignes i  

 et Øresundsgrænsegængercenter, vil have bopæl i  

 Sverige.
Mere end 90 pct. af grænsegængerne i  

 Øresundsregionen bor således i dag i Sverige.
De svensk  

 bosiddende har ikke i samme omfang brug for kontakt med kommunens  

 øvrige forvaltningsgrene.
Foreningen kan ikke støtte forslaget om statslige  

 skatteankenævnssekretariater.
Det vil være en svækkelse af  

 klagestrukturen og tilsynsmyndighedens uafhængighed.
Statens overtagelse af ansvaret for sekretariatsbetjeningen af  

 skatteankenævnene vil sikre, at der sker en effektiv adskillelse mellem  

 skatteankenævnene og de myndigheder, hvis afgørelser  

 skatteankenævnene behandler.
Overtagelsen af dette ansvar kan ske, uden  

 en samtidig svækkelse af den uafhængighed, der skal være  

 knyttet til det statslige tilsyn med skatteankenævnenes arbejde, idet  

 størrelsen af den statslige organisation gør det muligt at  

 holde disse opgaver adskilt.
 Foreningen finder det ubegrundet at kræve, at fælles kommunal  

 sekretariatsbetjening kun kan udføres af fællesskaber, der er  

 oprettet efter § 60 i lov om kommunernes styrelse.
Lovforslaget er nu ændret på dette punkt, således at det  

 vil bero på en konkret bedømmelse, om en kommune eller et  

 kommunalt samarbejde vil kunne få en aftale med staten om  

 udførelsen af sekretariatsbetjeningen i et område.
Ved denne  

 bedømmelse vil det blive tillagt afgørende betydning, om  

 kommunen/kommunerne kan tilbyde en organisation, hvor sekretariatet ikke er  

 underlagt chefen for en kommunal skatteforvaltning, og personalet i  

 sekretariatet organisatorisk er klart adskilt fra personalet i en kommunal  

 skatteforvaltning.
Med forslaget lægges der op til en væsentlig forrykkelse af  

 magtbalancen mellem skatteankenævnene og sekretariaterne.
Forslaget  

 betyder, at skatteankenævnenes selvstændige kompetence og  

 troværdighed som garant for en fair og reel klagebehandling mindskes  

 og der sker dermed en væsentlig svækkelse af det læge  

 element.
Det er rigtigt, at der i forslagene til ændrede  

 sagsbehandlingsprocedurer i skatteankenævnene ligger en marginal  

 forskydning af kompetencerne mellem skatteankenævnet og  

 sekretariaterne.
Men forslagene indebærer effektiviseringsfordele, der  

 bl.a. andet kan medvirke til at nedbringe sagsbehandlingstiderne i  

 skatteankenævnene   og retssikkerhed er også et  

 spørgsmål om rimelige sagsbehandlingstider.
Foreningens tager skarpt afstand fra ministeriets skøn over  

 besparelsespotentialet.
Foreningens beregning viser, at ministeriets  

 skøn over kommunernes ressourceforbrug er op mod 60 pct. for  

 højt.
Skatteministeriet er ikke enig i foreningens beregning.
Der er  

 stærke interesser forbundet med disse opgørelser, og derfor  

 bør det ikke undre, at foreningen når til et andet  

 ressourceforbrug end ministeriet.
I sidste ende bliver det et  

 forhandlingsspørgsmål under kommende DUT-forhandlinger.
Københavns Kommune Kommunen er enig i, at den del af lovforslaget, der udvider kommunernes  

 muligheder for at danne kommunale fællesskaber, bør  

 gennemføres.
Den øvrige del af lovforslaget er kommunen ikke enig i.
Samtidig  

 vedrører det forhold, der må antages at komme under behandling i  

 Strukturkommissionen.
En gennemførelse af disse forslag synes  

 både forhastet og stridende mod det helhedssyn, som behandlingen i  

 Strukturkommissionen må forventes at medføre.
Strukturkommissionens arbejde skønnes kun at får marginal  

 indflydelse på sekretariatsbetjeningen af skatteankenævn.
Der er  

 jo allerede i dag fuld gang i etableringen af kommunale samarbejder om  

 skatteforvaltning, og en kommunalreform vil næppe give et bedre  

 grundlag for dannelse af højst 16  

 skatteankenævnssekretariater.
Kommunen tager afstand fra det skønnede besparelsespotentiale ved  

 en ændret sekretariatsbetjeningen af skatteankenævnene, idet det  

 må antages, at de enkelte sekretariater i dag har en størrelse  

 og bemanding, der nøje er afpasset til sagerne efter aftale med  

 skatteankenævnet uden mulighed for stordriftsfordele.
Kommunen tager  

 afstand fra, at gennemsnitsberegninger lægges til grund for beregninger  

 på landsplan.
 Der henvises til kommentaren til bemærkningerne fra Kommunernes  

 Landsforening.
Kommunen er ikke enig i, at den måde, sekretariatsbetjeningen af  

 skatteankenævnene er organiseret på i dag, giver grundlag for at  

 rejse spørgsmål om habilitet.
Forslaget om ændret  

 sekretariatsbetjening vil i væsentlig grad reducere den fleksibilitet  

 og effektivitet, der er indbygget i den nuværende ordning, og som var  

 et af de væsentligste argumenter for at vedtage den nuværende  

 ordning.
Dette forslag bør derfor opgives.
De habilitetskrav, der stilles i dag, er større end for 10 år  

 siden, da den nuværende skatteankenævnsstruktur blev besluttet.
I  

 dag er forventningen, at der end ikke må kunne være mistanke om  

 inhabilitet.
 Kommunen finder det ikke hensigtsmæssigt, at opretholdelsen af en  

 kommunal sekretariatsbetjening af Københavns Skatteankenævn  

 gøres betinget af, at der kan indgås en aftale mellem  

 Københavns og Frederiksberg kommuner om dannelse af et  

 "§ 60-fællesskab" til udførelse af denne  

 sekretariatsbetjening.
 Lovforslaget er nu ændret, således at forudsætningen om  

 et fælles sekretariat for skatteankenævnene i Københavns  

 og Frederiksberg kommuner er udgået.
Kommunen er af den opfattelse, at der kan være visse  

 stordriftsfordele i at samle opgaverne for en  

 "Øresundsbeskatning" i et eller to centre.
Kommunen er  

 derfor enig i forslaget om grænsegængercentre.
Skattechefforeningen Foreningen kan støtte forslagene om at styrke kommunernes  

 muligheder for at samarbejde om skatteforvaltning (§ 1 A og § 1 B).  

 Foreningen foreslår, at der åbnes for, at etablering ikke kun kan  

 foretages pr. 1/7, men også pr. 1/1.
 Denne mulighed indgår nu i lovforslaget.
 Foreningen kan støtte en reduktion i antallet af  

 skatteankenævn, men det bør ske ad frivillighedens vej under  

 respekt af de lokalpolitiske forhold.
Foreningen ser ikke noget sagligt belæg for, at kommunerne ikke  

 fortsat skal sekretariatsbetjene skatteankenævnene.
Foreningen  

 står uforstående over for det skøn, at kommunerne i dag  

 bruger 120 mio. kr. årligt på sekretariatsbetjeningen.
Det  

 rigtige tal er 74 mio. kr.
 Der henvises til kommentaren til bemærkningerne fra Kommunernes  

 Landsforening.
 Foreningen kan støtte forslaget om at samle klagevejene for person-  

 og selskabsligning.
Foreningen er betænkelig ved forslaget om at etablere  

 grænsegængercentre.
Den igangværende udvikling i kommunerne  

 mod større enheder skaber den fornødne faglighed.
En samling af  

 alle sager om udlandsforhold på få enheder vil skade  

 opgavevaretagelsen i de kommunale forvaltninger.
Det vil være forbundet  

 med betydelige vanskeligheder at afgrænse den personkreds, der skal  

 henføres under grænsegængercentrene, og der vil blive en  

 betydelig udskiftning i denne personkreds.
Det er nu præciseret i lovforslaget, at der kan etableres et center,  

 og at det kun er skattepligtige med bopæl i Danmark, som optjener den  

 overvejende del af indkomsten i Sverige som følge af f.eks. fast  

 arbejde i Sverige, og skattepligtige med bopæl i Sverige, som i  

 overvejende grad har lønindkomst eller indkomst fra selvstændig  

 erhvervsvirksomhed i Danmark, som skal overføres til  

 grænsegængercentret.
Der vil således være tale om at  

 overføre langt færre skatteydere, end foreningen  

 forudsætter.
 For så vidt angår spørgsmålet om udskiftningen i  

 denne personkreds, vil udskiftningen begrænse sig til de personer, som  

 ophører eller begynder med at grænsependle, fordi de skifter  

 arbejde eller bopæl på tværs af grænsen.
Skatterevisorforeningen Foreningen ser forslagene vedrørende kommunale fællesskaber  

 (§ 1 A og § 1 B) som en fordel for den samlede løsning af  

 skatteopgaven.
Foreningen finder, at etableringen af grænsegængercentre som  

 foreslået hverken vil give fordele for skattemyndighederne eller for  

 skatteyderne.
Der vil ske en udtynding af opgaverne i de almindelige  

 skatteforvaltninger, og afgrænsningen af skatteydere, der skal  

 overføres til centrene, vil blive problematisk.
Dertil bliver  

 afstandene mellem forvaltningen og borgerne stor.
 Der henvises til kommentaren til bemærkningerne fra Kommunernes  

 Landsforening.
 Foreningen skønner, at den fastsatte frist for omorganisering af  

 skatteankenævnssekretariaterne er for kort.
 Foreningens synspunkt er delvis imødekommet ved en ændring af  

 lovforslagets ikrafttrædelsesbestemmelse.
Den Danske Skatteborgerforening Ingen Ingen Advokatrådet Ingen Ingen Foreningen af Registrerede Revisorer Foreningen er tilfreds med forslaget om at første klageinstans for  

 selskaber fremover skal være skatteankenævnene, således at  

 klageadgangen bliver ens for alle.
 Forslaget er for størstedelens vedkommende baseret på  

 kommunernes eget initiativ, hvorfor der bør fastlægges en  

 evaluering af lovforslaget efter en kort årrække, f.eks. 2  

 år.
Der er ikke planer om en særlig evaluering efter en  

 årrække.
Den samlede skatteforvaltning overvåges jo  

 løbende.
 Foreningen efterlyser en offentliggørelse af alle  

 skatteankenævnskendelser for derigennem at øge retssikkerheden  

 og gøre kendelserne mere ensartede.
 Værdien af at offentliggøre omkring 10.000  

 skatteankenævnskendelser årligt vil næppe stå  

 mål med de omkostninger, der vil være forbundet dermed.
 Foreningen kan støtte forslaget om at skatteankenævnene skal  

 kunne fastsætte en frist på ikke under 14 dage for afgivelse af  

 en udtalelse (§ 1, nr. 14), men ønsker at påpege, at  

 tidsfristen bør afpasses efter den svartid, som skatteyderen kan  

 forvente af skatteankenævnet.
 Efter forsalget kan en sådan frist ikke fastsættes generelt,  

 men alene i særlige tilfælde på grundlag af et konkret  

 skøn over behovet herfor.
Foreningen af Statsautoriserede Revisorer Foreningen hilser forslaget om at styrke retssikkerheden gennem  

 øget kommunalt samarbejde på skatteområdet og en styrkelse  

 og effektivisering af klagesagsbehandlingen velkommen.
Det samme gælder  

 oprettelsen af ligningscentre vedrørende  

 grænsegængere.
 Foreningen finder anledning til at understrege betydningen af de  

 kvalitetskrav til skatteankenævnsarbejdet, der i bemærkningerne  

 er indlagt som en forudsætning for forslaget er om at bemyndige  

 skatteministeren til at henlægge klager over selskabsligning til  

 skatteankenævnene (§ 1, nr. 2, 7 og 12).
 Foreningen er betænkelig ved forslaget om at skatteankenævnene  

 kan fastsætte en frist for afgivelse af en udtalelse over for  

 nævnet (§ 1, nr. 14). Under alle omstændigheder må den  

 foreslåede frist på 14 dag anses for at være for kort, og  

 fristen må i øvrigt afpasses, så den står i rimeligt  

 forhold til den tid, skatteankenævnet har anvendt på  

 sagsbehandlingen.
 Efter forslaget kan en sådan frist ikke fastsættes generelt,  

 men alene i særlige tilfælde på grundlag af et konkret  

 skøn over behovet herfor.
Danske Revisorer Foreningen forventer, at en gennemførelse af forslaget vil  

 øge afstanden mellem forvaltningen og borgerne, hvilket formentlig kan  

 afholde en del borgere fra at klage.
 Generelt deles denne forventning ikke i et samfund, hvor den enkelte har  

 gode transportmuligheder og gode muligheder for at kommunikere over  

 afstande.
 Foreningen udtrykker bekymring for, at den politiske indflydelse på  

 forvaltningen bliver for stærk.
 Disse bekymringer savner begrundelser.
 Foreningen udtrykker bekymring for, at sekretariatsbetjeningen bliver Told  

 & Skats forlængede arm.
Foreningen af Danske Skatteankenævn Foreningen finder det uforståeligt, at man med dette lovforslag  

 forsøger at nedbryde et yderst velfungerende klagesystem.
Dette  

 så meget mere, da det er åbenbart, at formålet med tiltaget  

 alene er begrundet i et ønske om at opfylde ministeriets egne  

 sparekrav ved at overføre en velfungerende og økonomisk  

 effektiv opgavevaretagelse fra kommunalt regi til en mindre effektiv og uvis  

 fremtid i statslig regi.
Der er ikke tale om at nedbryde det nuværende klagesystem, der har  

 fungeret godt.
Med forslaget lægges der derimod op til at styrke dette  

 klagesystem gennem tilvejebringelse af større erfaring i  

 skatteankenævnene med klagesagsbehandling, og gennem styrkelse af  

 sekretariaternes faglighed og upartiskhed.
Skatteankenævnsstrukturen  

 må jo trods alt også tilpasses samfundsudviklingen.
 Foreningen er overrasket over, at man med timingen af forslaget har valgt  

 at sætte sig ud over såvel den strukturtilpasning ad  

 frivillighedens vej, der allerede er godt i gang i forhold til såvel  

 skatteankenævn som sekretariater, som den strukturtilpasning, der inden  

 for en overskuelig fremtid bliver en konsekvens af Strukturkommissionens  

 arbejde.
 Der er ikke grund til at vente med at gennemføre forslag, der  

 både styrker retssikkerheden og giver besparelser.
 I øvrigt henvises til kommentaren til bemærkningerne fra  

 Københavns Kommune.
Foreningen er tilfreds med, at skatteankenævnene forbliver  

 kommunale, og at det overlades til kommunerne, med baggrund i lokale forhold,  

 at reducere antallet af skatteankenævn.
Men foreningen er ikke enig i  

 målsætningen om at reducere de nuværende 228  

 skatteankenævn til omkring 50. En så markant reduktion vil  

 indebære:
 1)	Ringere mulighed for en hensigtsmæssig og  

 retssikkerhedsmæssig betryggende behandling af den enkelte borgers  

 klage, herunder ringere mulighed for borgerens personlige foretræde for  

 skatteankenævnet.
 2)	Risiko for betydelige afstande mellem borgere og klageinstans.
 3)	Tab af lokalkendskab.
 4)	Stor belastning af de erhvervsaktive lægmænd i  

 skatteankenævnene. 200 sager pr. år svarer således til en  

 gennemsnitlig arbejdsindsats på ca. 400 timer pr. år eller 1 dag  

 pr. uge.
Færre skatteankenævn vil stille større krav til de  

 enkelte skatteankenævnsmedlemmer, men vil også give medlemmerne  

 større erfaring med klagesagsbehandling.
De flere sager i det enkelte  

 nævn skal ses i sammenhæng med tankerne om at effektivisere  

 klagesagsbehandlingen i skatteankenævnene.
De 200 klager  

 (skatteansættelser), der er nævnt i lovforslaget, svarer  

 når der fraregnes de klager, hvor der kan gives fuldt medhold, og de  

 klager, der vedrører samme forhold i flere indkomstår   til  

 betydeligt færre egentlige skatteankenævnssager end 200.
Spørgsmålet om afstande og lokalkendskab er i dag af mindre  

 betydning end tidligere.
Og ideelt set skulle det jo også gerne  

 være sådan, at en klage i alt overvejende grad bliver afgjort  

 på det objektive grundlag, der fremgår af  

 sagsfremstillingen.
 Foreningen er af den opfattelse, at sekretariatsbetjeningen af et  

 kommunalt nævn som udgangspunkt må være en kommunal opgave.  

 Da der efter foreningens opfattelse hverken er økonomiske eller  

 retssikkerhedsmæssige fordele ved en statslig model for  

 sekretariatsbetjening af skatteankenævnene, tager foreningen afstand  

 fra forslaget.
Målet om en organisatorisk adskillelse mellem  

 skatteankenævnssekretariaterne og de myndigheder, hvis  

 afgørelser skatteankenævnene behandler, og målet om at  

 koncentrere sekretariatsbetjeningen på få enheder, opnås  

 mest hensigtsmæssigt ved at lade staten overtage ansvaret for  

 sekretariatsbetjeningen.
Men det er også et mål, at  

 sekretariatsopgaven fortsat udføres af kommunerne.
Foreningen er enig i regeringens ønske om at markere  

 sekretariaternes tilknytning til skatteankenævnsinstitutionen og  

 uafhængighed i forhold til de øvrige myndighedsopgaver på  

 skatteområdet.
Men da de statslige myndighedsopgaver både  

 omfatter tilsyn med den kommunale ligning og tilsyn med den kommunale  

 klagebehandling, vil det være en svækkelse af klagestrukturen og  

 tilsynsmyndighedernes uafhængighed at flytte sekretariatsbetjeningen  

 til staten.
 Om tilsynsmyndighedens uafhængighed henvises til kommentaren til  

 bemærkningerne fra Kommunernes Landsforening.
Foreningen er af den opfattelse, at kun 15  

 skatteankenævnssekretariater vil give betydelige afstande mellem  

 sekretariat og nævn, og dermed vanskeliggøre  

 hensigtsmæssige samarbejdsmuligheder.
Dertil vil afstanden  

 medføre betydelig omkostningskrævende og uproduktiv transporttid  

 for medarbejderne i sekretariaterne, med længere sagsbehandlingstider  

 til følge.
Den øgede fysiske afstand mellem skatteankenævn og  

 sekretariat, der ligger i forslaget, vil stille øgede krav til  

 arbejdstilrettelæggelsen i det enkelte skatteankenævn.
Men der er  

 ikke belæg for påstanden om, at dette vil give længere  

 sagsbehandlingstider.
Efter foreningens skøn vil en gennemførelse af forslaget  

 medføre, at de samlede sekretariatsomkostninger stiger med mellem 8 og  

 12 mio. kr. årligt.
Erfaringerne viser, at der som hovedregel ikke er  

 knyttet stordriftsfordele til sekretariatsbetjeningen af skatteankenævn  

   snarere tvært imod.
Foreningens skøn bygger på samme tal som oplyst af  

 Kommunernes Landsforening.
Skatteministeriet er ikke enig i dette  

 skøn.
Der henvises i øvrigt til kommentaren til  

 bemærkningerne fra Kommunernes Landsforening.
Foreningen finder det ubegrundet at kræve, at fælles kommunal  

 sekretariatsbetjening kun kan udføres af fællesskaber, der er  

 oprettet efter § 60 i lov om kommunernes styrelse.
Der er behov for, at  

 kommunerne med udgangspunkt i lokale forhold kan organisere  

 sekretariatsopgaven på forskellige måder.
 Der henvises til kommentaren til bemærkningerne fra Kommunernes  

 Landsforening.
 Foreningen kan ikke støtte forslagene til omlægning af  

 klagebehandlingsproceduren (at sekretariatet laver sagsfremstilling, og at  

 sekretariatet kan afslutte klagesager i mindelighed med klager), fordi  

 forslaget ikke vil effektivisere klagebehandling, men på en  

 uhensigtsmæssig måde svække nævnenes  

 selvstændige kompetence og troværdighed som garant for en fair og  

 reel klagebehandling.
 Der henvises til kommentaren til bemærkningerne fra Kommunernes  

 Landsforening.
Landbrugets Rådgivningscenter Centret efterlyser initiativer, der kan reducere sagsbehandlingstiderne i  

 det offentlige.
 Der arbejdes løbende med denne problemstilling.
 Centret anser det for en fordel, at der etableres større  

 sekretariater, der kan betjene flere skatteankenævn.
 Centret nærer bekymring for, at de forskellige muligheder for  

 kommunale samarbejder og specialistcentre vil kunne skabe forvirring om,  

 hvilken skattemyndighed den enkelte skatteyder egentlig skal referere  

 til.
HK-Kommunal, Skatteudvalget Udvalget kan støtte forslagene vedrørende kommunalt  

 samarbejde om ligning, men har vanskeligt ved at se et betydeligt  

 besparelsespotentiale i dannelsen af ligningscentre.
Udvalget er af den  

 opfattelse, at en eventuel besparelse bør overføres til  

 ligningsopgaven og dermed bidrage til et større skatteprovenu.
Udvalget kan ikke se fordele ved forslaget om  

 grænsegængercentre.
Med denne konstruktion vil den ekspertise  

 på området, der i dag findes i kommunerne, gå tabt,  

 medmindre de pågældende medarbejdere overføres til  

 centrene.
Samtidig vil nærhedsprincippet blive tabt for de skatteydere,  

 der overføres under disse centre.
Og udvalget finder det besynderligt,  

 hvis staten kort efter indgåelse af aftaler om kommunal selskabsligning  

 vil opsige disse aftaler for at koncentrere ligningen af  

 Transfer-Pricing-selskaberne.
 Der henvises til kommentaren til bemærkningerne fra Kommunernes  

 Landsforening.
 Udvalget støtter en udvikling mod færre skatteankenævn.  

 Men udvalget mener, at det som i dag bør ske ad frivillighedens  

 vej.
Det samme gælder skatteankenævnssekretariaterne.
Men  

 skatteankenævnssekretariaterne bør efter udvalgets opfattelse  

 fortsat være kommunale.
Udvalget ser gerne, at sekretariatsopgaven  

 lægges over i et fysisk adskilt fællessekretariat, og gerne som  

 et "§ 60-fællesskab", fordi det vil kunne sikre borgere  

 og virksomheders retssikkerhed.
 Der henvises til kommentaren til bemærkningerne fra Kommunernes  

 Landsforening.
 Udvalget støtter tanken om at overføre klager over  

 selskabsligning til skatteankenævnene, men ser gerne at det sker  

 straks, og ikke først efter en evaluering af skatteankenævnenes  

 arbejde.
 Det er vurderingen, at der i dag er for stor forskel mellem de enkelte  

 skatteankenævn til generelt at overføre klager over  

 selskabsligning til skatteankenævnene.
 Udvalget kan ud fra et retssikkerhedsmæssigt synspunkt ikke  

 støtte tankerne om at klager kan afgøres i mindelighed mellem  

 sekretariat og klager.
 Der henvises til kommentaren til bemærkningerne fra Kommunernes  

 Landsforening.
 Udvalget er betænkelig ved forslaget om elektronisk kommunikation  

 fra forvaltningen til borgerne.
Håndværksrådet Ingen Ingen Frederiksberg Kommune Kommunen mener ikke, at oprettelsen af grænsegængercentre vil  

 styrke ligningen af disse personer.
Sådanne centre vil give en  

 betydelig dobbeltadministration, bl.a. fordi sagsbehandlingen må  

 påbegyndes i kommunen, der må afgøre, hvilke sager der  

 skal overføres til centret.
 Der henvises til kommentaren til bemærkningerne fra Kommunernes  

 Landsforening.
 Og borgerne vil blive usikre på, hvem der har  

 ligningskompetencen.
Men afgrænses den personkreds, der overføres til centret,  

 efter den gængse forståelse af begrebet  

 "grænsegænger", vil der kun være tale om et  

 beskedent antal personer.
Disse personer er i forvejen samlet i kommuner, der  

 har et indgående kendskab til netop disse sager.
 Kommunen efterlyser i øvrigt en adgang for ligningsmyndighederne  

 til selv at kontakte udenlandske forvaltningsmyndigheder.
Det er kommunens opfattelse, at Frederiksberg Kommune, der også er  

 en amtskommune, skal have sig eget skatteankenævnssekretariat, og ikke  

 som foreslået et fælles sekretariat sammen med Københavns  

 Kommune.
Kommunen er i øvrigt enig i, at sekretariatsbetjeningen  

 organisatorisk skal være adskilt fra den myndighed, hvis  

 afgørelser skatteankenævnet skal behandle.
Lovforslaget er nu ændret, således at forudsætningen om  

 et fælles sekretariat for skatteankenævnene i Københavns  

 og Frederiksberg kommuner er udgået.
Men der er ikke hermed taget  

 stilling til, om skatteankenævnet i Frederiksberg Kommune skal have et  

 eget sekretariat.
Det må bero på de kommunale forhandlinger med  

 kommunerne.
 Kommunen er enig i, at klager over selskabsligning bør føres  

 tilbage til skatteankenævnene   eventuelt bortset fra de store  

 selskaber.
Bilag 2 Lovforslaget sammenholdt med gældende lov Gældende formulering Lovforslaget § 1 1. § 1 ophæves, og i stedet indsættes:
Kommunalbestyrelsen "Kommunalbestyrelsen § 1. Kommunalbestyrelsen er ansvarlig for, at der hvert  

 år udarbejdes en plan for den kommunale skattemyndigheds  

 ligningsarbejde, og at planen følges.
Planen skal tage hensyn til de  

 anvisninger og den plan, der er nævnt i § 13.
§ 1. Kommunalbestyrelsen er ansvarlig for, at der hvert  

 år udarbejdes en plan for den kommunale skattemyndigheds  

 ligningsarbejde, og at planen følges.
Planen skal tage hensyn til de  

 anvisninger og de planer, der er nævnt i § 13.
 Stk. 2. Kommunalbestyrelsen udpeger en person, der er ansat i  

 kommunen, til at have det øverste ansvar for den kommunale  

 skattemyndigheds ligningsarbejde, jf. § 2. Kommunalbestyrelsen kan ikke  

 behandle den kommunale skattemyndigheds afgørelser.
Stk. 3. Med skatteministerens godkendelse kan to eller flere  

 kommunalbestyrelser udpege en person, der er ansat i en af kommunerne, til at  

 have det øverste ansvar for den kommunale skattemyndigheds  

 ligningsarbejde vedrørende alle eller grupper af skattepligtige i de  

 pågældende kommuner.
Skatteministeren kan med et passende varsel  

 tilbagekalde en godkendelse af en fælleskommunal administration, hvis  

 skatteministeren skønner, at forudsætninger for godkendelsen  

 ikke opfyldes.
Stk. 2. Kommunalbestyrelsen udpeger en person, der er ansat i  

 kommunen, til at have det øverste ansvar for den kommunale  

 skattemyndigheds arbejde.
Kommunalbestyrelsen kan ikke behandle den kommunale  

 skattemyndigheds afgørelser.
Samarbejde om skatteforvaltning § 1 A.
To eller flere kommunalbestyrelser kan i  

 fællesskab udpege en person, der er ansat i en af kommunerne, til at  

 have det øverste ansvar for den kommunale skattemyndigheds arbejde  

 vedrørende alle eller grupper af skattepligtige i de  

 pågældende kommuner, jf. § 1, stk. 2.
 Stk. 2. Etablering, ophævelse eller ændring af et  

 samarbejde kan kun ske fra en 1. januar eller en 1. juli.
Stk. 3. Den centrale told- og skatteforvaltning, jf.  

 § 12, skal skriftligt orienteres om samarbejdsaftalen, jf. stk. 1,  

 senest en måned, før samarbejdet iværksættes.
Det  

 samme gælder, hvis kredsen af deltagere i samarbejdet eller kredsen af  

 skattepligtige, der er henført under samarbejdet, ændres, eller  

 hvis samarbejdet ophæves.
 Stk. 4. Kommunalbestyrelser, der samarbejder om ligning, kan  

 lade udarbejde en fælles ligningsplan, jf. § 1, stk. 1.
Ligningscentre § 1 B.
To eller flere kommunalbestyrelser kan overføre  

 den kompetence, der tilkommer kommunalbestyrelsen som skattemyndighed, til  

 bestyrelsen for et kommunalt fællesskab, der er oprettet efter  

 § 60 i lov om kommunernes styrelse.
 Stk. 2. Etablering, ophævelse eller ændring af et  

 kommunalt fællesskab kan kun ske fra en 1. januar eller en 1.  

 juli.
 Stk. 3. Den centrale told- og skatteforvaltning, jf.  

 § 12, skal skriftligt orienteres om samarbejdsaftalen senest en  

 måned, før det kommunale fællesskab begynder sit virke.  

 Det samme gælder ændringer i samarbejdsaftalen, herunder  

 opsigelse af aftalen.
Stk. 4. Det kommunale fællesskabs overordnede ledelse  

 varetages af en bestyrelse.
Bestyrelsen sammensættes af mindst en  

 repræsentant for hver af de deltagende kommunalbestyrelser.
 Stk. 5. Bestyrelsen er ansvarlig for, at der udarbejdes en  

 plan som nævnt i § 1, stk. 1. Planen udarbejdes som en  

 fælles plan for det kommunale fællesskabs ligningsarbejde.
Stk. 6. Bestyrelsen udpeger en person, der er ansat i det  

 kommunale fællesskab eller i en af de samarbejdende kommuner, til at  

 have det øverste ansvar for det arbejde, fællesskabet  

 udøver som en kommunal skattemyndighed.
Bestyrelsen kan ikke behandle  

 den kommunale skattemyndigheds afgørelser.
 Stk. 7. Fællesskabet kan udveksle oplysninger med den  

 øvrige forvaltning i de samarbejdende kommuner i samme omfang, som der  

 i en kommune kan udveksles oplysninger mellem kommunens skatteforvaltning og  

 kommunens øvrige forvaltning.
 Stk. 8. Bestyrelsen kan indgå aftale med  

 skatteministeren om forvaltning af grænsegængere, jf. § 1 C,  

 sekretariatsbetjening af skatteankenævn, jf. § 11, eller  

 udførelse af selskabsligning, jf. § 12 A.
Grænsegængercenter for  

 Øresundsområdet § 1 C.
Skatteministeren kan efter forhandling med Kommunernes  

 Landsforening, Københavns Kommune og Frederiksberg Kommune bestemme,  

 at der oprettes et center i Øresundsområdet til forvaltning af  

 de skattemæssige forhold vedrørende personer som nævnt i  

 stk. 3 og 4. Munder forhandlingerne ud i, at centret oprettes som et  

 statsligt center, kan skatteministeren indgå aftale med  

 kommunalbestyrelser eller med bestyrelsen for et center som nævnt i  

 § 1 B om at udføre denne opgave mod et vederlag.
 Stk. 2. Skatteministeren kan bestemme den måde,  

 hvorpå centret, jf. stk. 1 skal organiseres.
 Stk. 3. Efter skatteministerens nærmere bestemmelse kan  

 personer, der opfylder et af følgende kriterier, henføres til  

 skattemæssig forvaltning i centret, jf. stk. 1:
1)	Skattepligtige efter kildeskattelovens § 1, hvis primære  

 indkomst hidrører fra personligt arbejde eller selvstændig  

 erhvervsvirksomhed, der kan beskattes i Sverige.
Det samme gælder  

 indkomst som nævnt i kildeskattelovens § 5 A, stk. 2 og  

 3.
2)	Skattepligtige, der er hjemmehørende i Sverige, herunder  

 efter den nordiske dobbeltbeskatningsoverenskomst, og hvis primære  

 indkomst hidrører fra personligt arbejde eller selvstændig  

 erhvervsvirksomhed, der kan beskattes her til landet.
Det samme gælder  

 indkomst som nævnt i kildeskattelovens § 5 A, stk. 2 og  

 3.
 Stk. 4. Ægtefæller til personer som nævnt i  

 stk. 3, nr. 1, der er henført til forvaltning i centret, jf.  

 stk. 1, skal, når de er omfattet af kildeskattelovens § 4,  

 stk. 2, have deres skattemæssige forhold behandlet af samme center  

 som deres ægtefælle.
 Stk. 5. Centret kan udveksle oplysninger med den øvrige  

 forvaltning i de kommuner, der henhører under centret, i samme omfang  

 som der i en kommune kan udveksles oplysninger mellem kommunens  

 skatteforvaltning og kommunens øvrige forvaltning.
Stk. 6. På samme måde som nævnt i  

 stk. 1 kan skatteministeren bestemme, hvilket skatteankenævn der  

 skal behandle klager over centrets afgørelser.
Det kan herunder  

 bestemmes, at kommunalbestyrelser i kommuner, der henhører under  

 centret, efter regler, der svarer til § 6, skal vælge et  

 fælles skatteankenævn til at behandle klager over centrets  

 afgørelser.
Stk. 7. Centret, jf. stk. 1, og skatteankenævnet  

 som nævnt i stk. 6, finansieres af de kommuner, der  

 henhører under centret, respektive nævnet.
Oprettes centret helt  

 eller delvis som et statsligt center, bestemmer skatteministeren på  

 samme måde som nævnt i stk. 1, hvorledes statens udgift ved  

 centrets etablering og drift skal finansieres af de kommuner, der  

 henhører under centret, jf. 1. pkt." § 5. Skatteankenævnene behandler efter reglerne i  

 § 21, § 21 A, § 22 og § 24 klager over de kommunale  

 skattemyndigheders afgørelser som nævnt i § 2.
 2. I § 5 indsættes som 2. pkt.:
"Skatteministeren kan fastsætte regler om henlæggelse af  

 afgørelsen af klager over afgørelser efter § 12 A,  

 stk. 1, til skatteankenævnene." § 6. - - - - Stk. 2. Skatteministeren kan efter anmodning godkende  

 etablering af et fælleskommunalt skatteankenævn for en  

 funktionsperiode.
Følgende betingelser skal alle være opfyldte,  

 for at en godkendelse kan gives:
 1)	At kommunalbestyrelserne i samtlige de kommuner, der vil blive  

 omfattet af det fælleskommunale skatteankenævn, er enige om  

 etableringen.
 2)	At det fælleskommunale skatteankenævn alene dækker  

 kommuner, der ligger i samme told- og skatteregion.
 3. § 6, stk. 2, affattes således:
Stk. 2. To eller flere kommunalbestyrelser kan etablere et  

 fælles skatteankenævn, hvis de er enige om antallet af medlemmer  

 i nævnet og fordelingen af pladserne i nævnet mellem de  

 berørte kommuner.
Herudover er det en betingelse for nævnets  

 oprettelse, at den centrale told- og skatteforvaltning skriftligt er  

 orienteret om samarbejdsaftalen senest tre måneder før  

 funktionsperiodens begyndelse, jf. stk. 3, medmindre den centrale told-  

 og skatteforvaltning har dispenseret fra fristens overholdelse." 3)	At kommunalbestyrelserne er enige om antallet af medlemmer i det  

 fælleskommunale skatteankenævn og om fordelingen af pladserne  

 mellem de berørte kommuner i forhold til antallet af indbyggere i  

 kommunerne.
 4)	At kommunalbestyrelserne er enige om, hvorledes det  

 fælleskommunale skatteankenævn sekretariatsbetjenes, herunder om  

 afholdelse af udgifterne til sekretariatsbetjeningen.
Stk. 3. Skatteankenævnets medlemmer og  

 stedfortrædere vælges blandt de personer, der er valgbare til  

 kommunalbestyrelsen.
Valget sker på kommunalbestyrelsens konstituerende  

 møde og har virkning for kommunalbestyrelsens funktionsperiode.
 4. I § 6, stk. 3, indsættes som 3. og 4.  

 pkt.:
"Uanset 1. og 2. pkt. kan et fælles skatteankenævn  

 etableres i den ordinære funktionsperiode for resten af denne periode.  

 Funktionsperioden for medlemmerne af de skatteankenævn, der erstattes  

 af det fælles skatteankenævn, afkortes tilsvarende." § 10. - - - - Stk. 2. For at det samlede skatteankenævn kan afsige  

 kendelse, skal mindst halvdelen af nævnets medlemmer eller deres  

 stedfortrædere deltage i afgørelsen.
For at et besluttende led  

 kan afsige kendelse, skal mindst 3 medlemmer eller deres stedfortrædere  

 deltage i afgørelsen.
Formanden eller en næstformand skal  

 deltage i alle afgørelser.
I tilfælde af stemmelighed er  

 formandens eller næstformandens stemme afgørende.
Ethvert medlem  

 kan kræve en sag forelagt for det samlede skatteankenævn.
Stk. 3-6. - - - - 5. I § 10, stk. 2, 4. pkt., indsættes efter  

 "eller": ", hvis formanden ikke deltager,".
 6. § 11 ophæves, og i stedet  

 indsættes:
§ 11. Den kommunale skattemyndighed yder sekretariatsbistand  

 til skatteankenævnet.
Nævnet kan anmode sekretariatet om at  

 være repræsenteret ved nævnets møder.
 Stk. 2. Den, som tidligere har deltaget i en afgørelse  

 om ansættelse eller i øvrigt har medvirket ved behandlingen af  

 en sag efter § 2, må ikke yde sekretariatsbistand til  

 skatteankenævnet ved behandling af en klage til skatteankenævnet  

 over samme afgørelse.
 "§ 11. Skatteministeren stiller sekretariatsbetjening til  

 rådighed for skatteankenævnene.
 Stk. 2. Sekretariatsbetjeningen skal organisatorisk være  

 adskilt fra den myndighed, hvis afgørelser skatteankenævnet kan  

 prøve.
Stk. 3. Skatteministeren kan indgå aftaler med  

 kommunalbestyrelser eller bestyrelser for centre som nævnt i § 1 B  

 om udførelse af sekretariatsbetjening af skatteankenævn mod et  

 vederlag." Stk. 3. En kommune, der ikke kan sikre den i stk. 2  

 foreskrevne habilitet hos sit personale, skal anvende ekstern  

 sekretariatsbistand.
§ 12 A.
Told- og skatteforvaltningen foretager  

 skatteansættelser af indkomst og ansættelse af underskud og tab,  

 der kun kan modregnes i skattepligtig indkomst fra kilder af samme art, som  

 underskuddet eller tabet vedrører, for juridiske personer bortset fra  

 dødsboer. § 3, stk. 4 og 5, og § 21, stk. 3, 1.-4.  

 pkt., finder tilsvarende anvendelse.
Afgørelser i 1. instans efter 1.  

 pkt. påklages til Landsskatteretten.
 7. I § 12 A, stk. 1, 3. pkt., indsættes  

 efter "Landsskatteretten": ", medmindre andet er bestemt efter  

 § 5".
Stk. 2. Skatteministeren kan indgå aftale med en  

 kommunalbestyrelse om udførelse af ligning af juridiske personer,  

 bortset fra dødsboer, med dertil hørende administrative  

 opgaver.
I aftalen kan indgå bestemmelser om ydelse af vederlag til  

 kommunen.
 8. I § 12 A, stk. 2, 1. pkt., indsættes  

 efter "en kommunalbestyrelse": ", eller en bestyrelse for et  

 kommunalt fællesskab som nævnt i § 1 B".
 § 13. Den centrale told- og skatteforvaltning udarbejder hvert  

 år planer for den almindelige ligning af fysiske personer og  

 dødsboer samt planer for tilsynet med dette arbejde.
Stk. 2 og 3. - - - - 9. I § 13, stk. 1, indsættes efter  

 "hvert år": "et- eller flerårige".
§ 18. - - - - Stk. 3. I de tilfælde, hvor en kommune gentagne gange  

 ikke har opnået de forventede resultater af ligningsarbejdet, kan  

 Ligningsrådet efter indstilling fra den centrale told- og  

 skatteforvaltning give kommunen bindende direktiver for ligningsarbejdet,  

 herunder pålæg om, at nærmere angivne dele af dette arbejde  

 skal udføres af eksterne sagkyndige for kommunens regning.
Stk. 4. - - - - 10. I § 18, stk. 3, indsættes som 2.  

 pkt.:
"Det samme gælder bestyrelsen for et kommunalt fællesskab  

 som nævnt i § 1 B eller bestyrelsen for et center som nævnt  

 i § 1 C." § 20 C.
Afslag på en anmodning om bindende  

 forhåndsbesked og opgørelsen af tidsforbruget efter § 20 B,  

 stk. 3, kan ikke påklages til anden administrativ myndighed.
Stk. 2 og 3. - - - - 11. I § 20 C, stk. 1, ændres "Afslag  

 på en anmodning om bindende forhåndsbesked og  

 opgørelsen" til: "Opgørelsen".
§ 21. Klager over den kommunale skattemyndigheds  

 afgørelse efter § 2 indgives til skatteankenævnet.
Klagen  

 skal være skriftlig og begrundet.
Klagen skal være modtaget i  

 skatteankenævnet senest en måned fra modtagelsen af den  

 afgørelse, der klages over, eller, hvor særskilt underretning om  

 afgørelsen er undladt, jf. § 3, stk. 4, fra modtagelsen af  

 årsopgørelsen.
For sømænd m.v., der sejler i  

 udenrigsfart, er klagefristen dog 3 måneder regnet fra  

 afgørelsens dato.
 12. § 21, stk. 1, 1. og 2. pkt., affattes  

 således:
"Klager, der efter § 5 kan påklages til  

 skatteankenævnet, skal indgives skriftligt og begrundet til  

 skatteankenævnet." Stk. 2. Forinden skatteankenævnet afgør en klage,  

 skal der indhentes en udtalelse over klagen fra den kommunale  

 skattemyndighed.
Udtalelsen skal afgives inden 14 dage.  

 Skatteankenævnet kan efter anmodning give en længere frist, hvis  

 omstændighederne ved den påklagede afgørelse i  

 særlig grad taler derfor.
 13. I § 21, stk. 2, 1. pkt., ændres  

 "den kommunale skattemyndighed" til: "den myndighed, som har  

 truffet den påklagede afgørelse".
Stk. 3. Forinden skatteankenævnet afgør en klage,  

 skal der udarbejdes en sagsfremstilling.
Sagsfremstillingen skal indeholde en  

 redegørelse for de oplysninger vedrørende sagens faktiske  

 forhold, der påtænkes tillagt betydning ved afgørelsen.  

 Hvis ikke nævnet fuldt ud kan imødekomme klagerens  

 påstand, sendes sagsfremstillingen til klageren med opfordring til at  

 fremkomme med bemærkninger til fremstillingen inden 14 dage.  

 Stk. 2, 3. pkt., finder tilsvarende anvendelse.
Klageren oplyses  

 samtidig om, at klageren i øvrigt har ret til at udtale sig skriftligt  

 eller mundtligt over for skatteankenævnet, før klagen  

 afgøres.
Stk. 4 og 5. - - - - 14. I § 21, stk. 3, indsættes som 6.  

 pkt.:
"Skatteankenævnet kan, hvis udtalelsen ikke er afgivet inden  

 for en rimelig tid, fastsætte en frist på ikke under 14 dage for  

 afgivelse af udtalelsen." § 21 A.
Ved klage over den kommunale skattemyndigheds afslag  

 på en anmodning efter § 34, stk. 2, eller § 35, om  

 genoptagelse af en skatteansættelse kan skatteankenævnet  

 vælge, hvis klageren er enig deri og genoptagelse findes berettiget, at  

 genoptage skatteansættelsen i stedet for at pålægge den  

 kommunale skattemyndighed at genoptage skatteansættelsen.
 15. I § 21 A ophæves: "den kommunale  

 skattemyndigheds", og "den kommunale skattemyndighed"  

 ændres til: "den myndighed, der har givet afslaget,".
 § 23. Landsskatteretten påkender klager over  

 afgørelser af:
 1)	Spørgsmål om skatteansættelse af indkomst efter  

 § 2, nr. 1, jf. § 5, § 12 A, jf. § 38, stk. 3,  

 § 14, stk. 4, og § 19, stk. 1.
 16. I § 23, stk. 1, nr. 1, udgår: "jf.  

 § 38, stk. 3,".
2)-5) - - - - 6)	Spørgsmål om bindende forhåndsbesked efter  

 § 20 A, jf. § 17, stk. 3, 2. pkt., og § 20 C,  

 stk. 1.
17. I § 23, stk. 1, nr. 6, udgår: ", og  

 § 20 C, stk. 1." 7) - - - - 8)	Spørgsmål om ansættelse efter § 2, nr. 5,  

 jf. § 5, og § 12 A, jf. § 38, stk. 3, af underskud og  

 tab, der kun kan modregnes i skattepligtig indkomst fra kilder af samme art,  

 som underskuddet eller tabet vedrører.
 18. I § 23, stk. 1, nr. 8, udgår: ",  

 jf. § 38, stk. 3,".
Stk. 2. - - - - 19. I § 23, stk. 1, indsættes som nr.  

 9:
"9)	Afgørelser, der efter skatteministerens bestemmelse  

 efter § 38 A, stk. 2, kan påklages til  

 Landsskatteretten." 20. Efter § 38 A indsættes:
"§ 38 B.
Skatteministeren kan på sit  

 sagsområde fastsætte regler om anvendelse af digital  

 kommunikation ved henvendelser fra den offentlige forvaltning, herunder  

 fravige formkrav i lovgivningen, der hindrer anvendelsen af digital  

 kommunikation.
