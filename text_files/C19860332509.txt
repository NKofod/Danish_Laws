 Fortsættelse i et senere trin af en trindelt uddannelse ved ny  

 uddannelsesaftale mellem de samme aftaleparter og i umiddelbar fortsættelse  

 af en aftale om et tidligere trin anses for en fortsættelse af  

 uddannelsesforholdet, hvilket har den betydning, at der ikke indtræder ny  

 prøvetid, og at en ansøgning om tilskud fra Arbejdsgivernes Elevfusion for  

 opretholdelse eller forøgelse af antallet af lære- og praktikpladser  

 behandles som en ansøgning om tilskud til det samlede uddannelsesforhold og  

 skal afgøres på baggrund af en gennemsnitsberegning ved oprettelsen af den  

 første aftale mellem parterne.
 Dette betyder, at hvis der udbetales tilskud i henhold til bekendtgørelse  

 nr. 329, så kan en umiddelbar fortsættelse af en uddannelsesforhold på et  

 efterfølgende trin - for så vidt at betingelserne i øvrigt er opfyldt - alene  

 medføre omberegning fra et evt. tilskud på kr. 18.000 til kr. 30.000, d.v.s.  

 at der kan udbetales yderligere kr. 12.000. De kr. 12.000 udbetales med kr.  

 8.000 ved den nye aftales godkendelse/registrering og de resterende kr. 4.000  

 udbetales, når uddannelsen er gennemført.
 Hvis der udbetales tilskud i henhold til bekendtgørelse nr. 629, så kan en  

 umiddelbar fortsættelse af et uddannelsesforhold på et efterfølgende trin -  

 for så vidt at betingelserne i øvrigt er opfyldt - alene medføre omberegning  

 fra et evt. tilskud på kr. 9.000 til kr. 15.000 (normaltilskud), d.v.s. at  

 der kan udbetales yderligere kr. 6.000. De kr. 6.000 udbetales på een gang  

 ved den nye aftales godkendelse/registrering.
 Ved forhøjet tilskud i henhold til § 11 i bekendtgørelse nr. 629 er  

 udbetalingsproceduren den samme som efter bekendtgørelse nr. 329.
 Vedrørende den vejledende fortolkning af fortsatte uddannelsesforhold  

 henvises til EMU 2-4, EMU-cirkulære nr. 108/86.
 Hvis uddannelsen fortsættes med 2. eller senere kompetencegivende trin ved  

 aftale med en ny virksomhed er der derimod tale om oprettelse af et nyt  

 uddannelsesforhold og ikke et fortsat uddannelsesforhold.
 P.D.V.
 E.B.
