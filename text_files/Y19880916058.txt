Udtalt, at internt materiale, der fremsendes til den almindelige  

 kommunale tilsynsmyndighed, formentlig må antages at bevare sin interne  

 karakter, men spørgsmålet er dog tvivlsomt.
Der henvises herved til den  

 kommenterede offentlighedslov af Asbjørn Jensen m.fl., side 111.
 Det må dog anses for utvivlsomt, at interne arbejdsdokumenter ikke  

 mister deres interne karakter ved en videregivelse til den almindelige  

 kommunale tilsynsmyndighed i forbindelse med en klage over afslag på  

 aktindsigt, når fremsendelsen sker med henblik på tilsynsmyndighedens  

 vurdering af, hvorvidt materialet har kunnet undtages fra aktindsigt, jf.  

 pkt. 30 i Justitsministeriets vejledning om lov om offentlighed i  

 forvaltningen.
 Det må ligeledes anses for utvivlsomt, at internt materiale, der  

 udleveres i henhold til en udtrykkelig anmodning herom fra den kommunale  

 tilsynsmyndighed til brug for myndighedens legalitetskontrol med kommunens  

 virksomhed, ikke herved mister sin interne karakter.
Folketingets Ombudsmand har senere i skrivelse af 2. juni  

 1989 udtalt, at internt materiale, der afgives til den kommunale  

 tilsynsmyndighed, efter ombudsmandens opfattelse herved mister sin interne  

 karakter.
Bortset fra de tilfælde hvor fremsendelsen sker i forbindelse med  

 en klage over afslag på aktindsigt, jf. ovenfor.
 Indenrigsministeriet har herefter i skrivelse af 6. juli 1989 meddelt  

 ombudsmanden, at ministeriet har taget ombudsmandens opfattelse til  

 efterretning.
Københavns Borgerrepræsentation Sekretariatet I skrivelse af 14. april 1988 (BR.
S. j.nr. 07-204) har sekretariatet  

 anmodet om ministeriets bekræftelse på, at det stenografiske referat af  

 borgerrepræsentationens forhandlinger under mødet for lukkede døre den 6.  

 marts 1986 angående en ansøgning fra Landsforeningen af bøsser og lesbiske om  

 modtagelse på rådhuset i forbindelse med afholdelse af en international  

 konference blev fremsendt til landsforeningen efter udtrykkelig aftale med  

 borgerrepræsentationens sekretariat.
 Endvidere har sekretariatet anmodet om ministeriets bekræftelse på, at et  

 referat fra et dagsordenspunkt, der forhandles for lukkede døre i  

 kommunalbestyrelsen, aldrig videresendes til en klager, uden at der  

 foreligger samtykke fra vedkommende kommunalbestyrelse.
 I denne anledning skal Indenrigsministeriet oplyse, at det fremgår af  

 ministeriets sag, at borgerrepræsentationens sekretariat ved sekretariatschef  

 Bent Dalgaard under en telefonsamtale den 6. august 1986 med fuldmægtig Jann  

 Larsen, Indenrigsministeriet, gav samtykke til, at ministeriet blandt andet  

 fremsendte det stenografiske referat til foreningen.
Endvidere skal Indenrigsministeriet oplyse, at et stenografisk referat fra  

 et kommunalbestyrelsesmøde må anses for internt materiale, jf.  

 forvaltningslovens § 13, stk. 1, nr. 1, og offentlighedslovens § 7, stk. 1,  

 nr. 1. Internt materiale, der fremsendes til den almindelige kommunale  

 tilsynsmyndighed, må formentlig antages at bevare sin interne karakter, men  

 spørgsmålet er dog tvivlsomt.
Der henvises herved til den kommenterede  

 offentlighedslov af Asbjørn Jensen mfl., side 111.
 Det må dog anses for utvivlsomt, at interne arbejdsdokumenter ikke mister  

 deres interne karakter ved en videregivelse til den almindelige kommunale  

 tilsynsmyndighed i forbindelse med en klage over afslag på aktindsigt, når  

 fremsendelsen sker med henblik på tilsynsmyndighedens vurdering af, hvorvidt  

 materialet har kunnet undtages fra aktindsigt, jf. pkt. 30, i  

 Justitsministeriets vejledning om lov om offentlighed i forvaltningen.
 Efter Indenrigsministeriets opfattelse må det ligeledes anses for  

 utvivlsomt, at internt materiale, der udlevers i henhold til en udtrykkelig  

 anmodning herom fra den kommunale tilsynsmyndighed til brug for myndighedens  

 legalitetskontrol med kommunens virksomhed, ikke herved mister sin interne  

 karakter.
 Hvis det fremsendte interne arbejdsmateriale, herunder referater fra møder  

 for lukkede døre, må antages at have bevaret sin interne karakter, vil  

 Indenrigsministeriet ikke videresende materialet til en klager, medmindre der  

 foreligger samtykke fra vedkommende kommunalbestyrelse.
Med venlig hilsen Jann Larsen Indenrigsministeriets afgørelser og udtalelser om kommunale forhold 1988  

 8.5.
