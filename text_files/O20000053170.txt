Resumé  



  

 En grundejer klagede den 11. marts 2000 over at Otterup Kommune ikke havde  

 besvaret hans ansøgning af 26. september 1998 om tilladelse til opstilling af  

 en vindmølle.
Kommunen svarede først endeligt den 3. maj 2000.
Ombudsmanden udtalte at kommunens sagsbehandling havde været  

 meget kritisabel.
Selv om sagen afventede behandlingen af en nabos ansøgning,  

 burde kommunen have undersøgt hvor langt denne sag var nået, og hvornår den  

 blev afsluttet.
I øvrigt kunne ansøgningerne med fordel have været behandlet  

 under ét.
 Kommunen burde desuden have søgt at undgå forsinkelser i  

 sagsbehandlingen som følge af personaleudskiftninger og sygdom.
 Endvidere burde kommunen på et tidligere tidspunkt have  

 orienteret grundejeren om at sagens behandling blev forsinket, og om  

 hvornår svar kunne forventes. (J.nr.  

 2000-0897-100).
Kommunes sagsbehandlingstid i sag om opstilling af vindmølle.  

 Videresendelse til rette myndighed A ansøgte den 18. september  

 1998 Otterup Kommune om godkendelse af opstilling af en vindmølle på As  

 ejendom.
A havde erfaret at der højst kunne opstilles tre møller i området  

 ifølge kommunens vindmølleplan, og han bad derfor om at den ene af de tre  

 møller som naboen havde søgt opstillet, blev opstillet hos ham.
Kommunen svarede den 24.  

 september 1998 at As nabo havde ansøgt om at få opstillet tre  

 vindmøller, og  

 at kommunen ikke kunne pålægge naboen at lade den ene mølle opføre på  

 As  

 ejendom.
A ville få mulighed for at gøre indsigelse mod projektet i  

 forbindelse  

 med offentliggørelse af en eventuel landzonetilladelse til naboen fra Fyns  

 Amt.
I brev af 26. september 1998  

 fremsendte B på As vegne en ansøgning til Otterup Kommune om  

 byggetilladelse  

 til opstilling af en vindmølle på As ejendom.
Ansøgningen var vedlagt  

 en  

 ansøgning om landzonetilladelse til Fyns Amt.
Det fremgik af den trykte  

 ansøgningsblanket at ansøgningen skulle indgives til teknisk forvaltning i  

 beliggenhedskommunen.
Kommunen svarede i brev af  

 16. oktober 1998 at kommunen ikke i øjeblikket kunne behandle ansøgningen da  

 der allerede var modtaget en anden ansøgning om tilladelse til opstilling af  

 tre vindmøller.
Kommunen havde det princip at ansøgningerne blev behandlet i  

 den rækkefølge de tilgik kommunen.
Hvis den anden ansøger fik tilladelse til  

 at  

 opstille tre møller, ville der ifølge kommunens vindmølleplan ikke være  

 mulighed for at opstille flere vindmøller i det pågældende område.
 I brev af 26. oktober 1998  

 kvitterede Fyns Amt for modtagelse af Bs ansøgning af 1. oktober 1998  

 om  

 opstilling af en vindmølle på As grund.
 Den 29. oktober 1998 skrev B  

 til kommunen og bad om at sagen blev forelagt for medlemmerne af teknisk  

 udvalg  

 på udvalgets møde den 2. november 1998.
Med brev af 3. november 1998  

 til Fyns Amt sendte B kopi af brevet af 29. oktober 1998 til kommunen til  

 brug  

 for amtets vurdering af den tidligere fremsendte ansøgning.
Det oplystes  

 desuden i brevet at kommunen havde vedtaget at indstille naboens ansøgning  

 til  

 godkendelse.
 Den 19. november 1998 sendte  

 B kopi af tidligere fremsendt ansøgning og diverse korrespondance til  

 kommunen.
 I brev af 19. marts 1999  

 meddelte Fyns Amt A på forespørgsel bl.a. følgende:
 Situationen er den, at  

 Amtet ved brev af 8. oktober 98 fra (B) (kopi vedlægges) er blevet orienteret  

 om, at firmaet på Deres vegne har fremsendt en landzoneansøgning til Otterup  

 Kommune, om tilladelse til opførelse af en vindmølle på Deres ejendom.
 Det fremgår endvidere af  

 dette brev, at Fyns Amt på et senere tidspunkt vil modtage  

 landzoneansøgningen  

 med dertil hørende bilag fra Otterup Kommune.
Fyns Amt har p.t. ikke  

 modtaget landzoneansøgningen fra Otterup Kommune.
Dette er baggrunden for, at  

 sagen p.t. ikke er under behandling i Fyns Amt. Den 25. marts 1999 modtog  

 kommunen en kopi af As brev af 24. marts 1999 til Naturklagenævnet  

 vedrørende  

 klagesagen over naboens landzonetilladelse.
 Den 3. januar 2000 skrev  

 kommunen således til A:
Under henvisning til Deres  

 telefonsamtale med Borgmester ( ), om svar på ovennævnte ansøgning dateret  

 26/9  

 1998, skal jeg hermed meddele at kommuneingeniør ( ) er fratrådt den 1. dec.  

 1999 og vores souschef ( ) er sygemeldt, men vi vil vende tilbage snarest  

 muligt. Herefter klagede A i brev af  

 11. marts 2000 til mig over at han trods adskillige rykkere endnu ikke havde  

 modtaget svar fra kommunen på sin ansøgning af 26. september 1998.
 Otterup Kommune udtalte i  

 brev af 30. marts 2000 til mig bl.a. følgende:
Otterup Kommune modtager  

 den 21. september 1998 ansøgning fra (A) om opstilling af en vindmølle.
Der  

 er  

 imidlertid allerede indkommet ansøgning fra dennes nabo om opstilling af 3  

 vindmøller indenfor samme udlagte vindmølleområde.
 (A) meddeles den 24.  

 september 1998 af daværende kommuneingeniør ( ), at hans ansøgning afventer  

 den  

 allerede indgået ansøgning om 3 vindmøller på det udlagte vindmølleområde.
Kommunen modtager dernæst på  

 vegne af (A) fra (B) ansøgning om opførelse af én vindmølle.
Sagsbehandleren  

 oplyser ansøger, at ansøgningen ikke p.t. kan behandles, idet man allerede  

 har  

 modtaget ansøgning om 3 møller indenfor samme udlagte vindmølleområde.
Det  

 oplyses ved samme lejlighed, at ansøger ikke kan forvente, at opnå tilladelse  

 til opførelse af én mølle, dersom der gives tilladelse til de allerede  

 ansøgte  

 3 vindmøller.
 Herefter afventer sagen  

 behandlingen i Fyns Amt.
I den efterfølgende periode  

 opstår der i kommunalt regi, flere på hinanden følgende uheldige  

 omstændigheder, bl.a. udskiftning af sagsbehandler, længerevarende sygdom  

 samt  

 endelig udskiftning af teknisk chef. I brev af 10. april 2000 bad  

 jeg kommunen om en supplerende udtalelse om hvad der var sket i sagen i  

 perioden 29. oktober 1998 til 3. januar 2000. Jeg bad desuden om en mere  

 specificeret redegørelse for de omstændigheder der var årsag til den lange  

 sagsbehandlingstid, og en forklaring på hvorfor der endnu ikke var afgivet  

 endeligt svar i sagen.
 I brev af 3. maj 2000  

 udtalte kommunen supplerende bl.a. følgende:
 I fortsættelse af Deres  

 skrivelse af den 10. april 2000 skal jeg i det følgende prøve at uddybe  

 sagsforløbet i ovennævnte sag.
 Udskiftning af sagsbehandler  

 samt chefskifte har vanskeliggjort min redegørelse for sagsforløbet i denne  

 sag, og ved gennemgang af sagen må jeg dybt beklage tidsforløbet samt  

 sagsgangen.
 I det følgende er  

 kommentarer af undertegnede for overskueligheden skrevet i kursiv.
 Sagsforløb:
 21.09.1998: Otterup Kommune  

 modtager skrivelse af d. 18.9.98 fra (A) hvori han ansøger om at komme i  

 betragtning med opstilling af et stk. vindmølle.
 28.09.1998: Otterup Kommune  

 modtager ansøgning af d. 26.09.98 om opstilling af vindmølle fra firmaet (B),  

 der søger på vegne af (A). Der er vedlagt kopi af ansøgningsskema for  

 landzonetilladelse.
 16.10.1998Kommunens  

 daværende sagsbehandler besvarer (B), at ansøgningen ikke i øjeblikket kan  

 behandles grundet allerede indkommet ansøgning fra nabo.
 Vor daværende sagsbehandler vælger formodentlig at lade ansøgningen  

 afvente behandling af naboens allerede indkomne ansøgning om opstilling af 3  

 vindmøller, da dette vil umuliggøre tilladelse til opstilling af yderligere  

 vindmøller i området, og det er sandsynligvis årsagen til at han ikke  

 fremsender  

 ansøgningsskema til Fyns Amt for landzonetilladelse og derved starter  

 sagsforløbet'.
 26.10.1998: Otterup Kommune  

 modtager kopi af kvittering fra Fyns Amt for modtagelse af ansøgning fra (B).
 29.10.1998: Otterup Kommune  

 modtager pr. fax d. 30.10.98 supplement til tidligere ansøgning fremsendt af  

 (B), som anmoder om fremlæggelse af sagen for Teknisk Udvalg.19.11.1998:  

 Otterup Kommune modtager pr. fax d. 19.11.98 kopi af orienterende skrivelse  

 til  

 Fyns Amt fra (B).
 25.03.1999: Otterup Kommune  

 modtager kopi af skrivelse til Naturklagenævnet. (A) kommenterer heri Fyns  

 Amts  

 svarskrivelse.
 'I april måned 1999 rejser sagsbehandleren til en anden kommune, og det  

 formodes at sagen fejlagtigt er blevet vurderet som færdigbehandlet og  

 herefter  

 er blevet arkiveret'.  

  

 01.06.1999: Genbesættes stillingen som sagsbehandler  

 af undertegnede.
Medio december 1999:  

  

 'Undertegnede modtager henvendelse fra et af  

 vore medlemmer i Udvalget for Teknik og Miljø, vedr. vort manglende svar til  

 (A), og jeg får derigennem kendskab til sagen, som umiddelbart virker  

 vanskelig  

 at afdække.
Jeg vurderer, at der skal indsamles afklarende oplysninger.
 Vor forvaltningschef fratrådte medio november sin stilling og grundet  

 min rolle som stedfortræder med deraf større arbejdsbyrde, var det umuligt  

 for  

 mig at overkomme opgaven, hvorfor sagen måtte afvente normale tilstande i  

 forvaltningen.
 Herefter kom jeg mellem Jul og Nytår ud for et voldsomt trafikuheld,  

 som medførte at jeg blev sygemeldt i en længerevarende periode'.
03.01.2000: Otterup Kommune  

 fremsender svarskrivelse til (A), idet denne har henvendt sig til  

 Borgmesteren  

 for at få svar på sin ansøgning.
Personalet i Teknisk Forvaltning meddeler  

 ansøger at sagsbehandleren er syg samt at der er udskiftet chef.
 15.03.2000: Undertegnede  

 tilbage efter sygdom.
 21.03.2000: Otterup Kommune  

 modtager skrivelse af den 20.03.2000 fra Ombudsmanden.
 30.03.2000: Undertegnede  

 fremsender redegørelse for hændelsesforløbet i sagen til Ombudsmanden.
 11.04.2000: Otterup Kommune  

 modtager skrivelse af d. 10.04.2000 fra Ombudsmanden, som udbeder sig  

 yderligere oplysninger.
'Der tages kontakt til Fyns Amt for om muligt at afdække yderligere  

 omkring sagsforløbet.
Amtet kan supplere med skrivelse af 19. marts 1999  

 hvori  

 det oplyses at kommunen ikke har fremsendt ansøgning om landzonetilladelse'.
03.05.2000: Otterup Kommune  

 fremsender endeligt afslag til (A), samt nærværende redegørelse til  

 Ombudsmanden. Ombudsmandens udtalelse Der er ikke i forvaltningsloven fastsat generelle regler om  

 myndighedernes sagsbehandlingstid.
Spørgsmålet om på hvilket tidspunkt en  

 myndigheds sagsbehandlingstid overskrider det acceptable, kan derfor ikke  

 besvares generelt.
 Ved vurderingen af en myndigheds sagsbehandlingstid må man således ud over  

 den absolutte sagsbehandlingstid desuden tage andre forhold i betragtning,  

 herunder sagens karakter, omfanget af de undersøgelser myndigheden skal  

 foretage, den sædvanlige sagsbehandlingstid samt de løbende ekspeditioner i  

 sagen.
 Fra De den 26. september 1998 indgav ansøgning til kommunen og til De klagede  

 til mig den 11. marts 2000, havde sagen været indbragt for kommunen i et år  

 og fem en halv måned.
I denne periode sendte kommunen to breve til Dem, nemlig brevet af 16.  

 oktober 1998 og brevet af 3. januar 2000. Kommunen ses ikke herudover at have  

 foretaget sig noget i sagen.  

 Jeg anser det for meget kritisabelt at kommunen ikke foretog nogen  

 sagsbehandlingsskridt overhovedet i så lang tid.
Selv om sagen afventede  

 behandlingen af naboens ansøgning, burde kommunen have undersøgt hvor langt  

 denne sag var nået, og hvornår den blev afsluttet således at kommunen kunne  

 give et endeligt svar på Deres ansøgning.
Jeg kan til orientering oplyse at  

 Naturklagenævnet har oplyst til en af mine medarbejdere at nævnet afsluttede  

 sin behandling af klagesagen den 28. maj 1999. Hvis kommunen havde orienteret  

 sig herom, kunne sagen have været afsluttet ca. et år tidligere end sket.
Selv om der forelå en  

 politisk beslutning om at behandle ansøgningerne i den rækkefølge de indkom,  

 kunne ansøgningerne fra Dem og Deres nabo efter min opfattelse med fordel  

 have  

 været behandlet under ét således at det blev afgjort samlet hvis ansøgning  

 der  

 kunne imødekommes.
Herved havde man undgået berostillelsen af Deres ansøgning  

 og dermed også den lange  

 sagsbehandlingstid.
Jeg har forståelse for at  

 der kan opstå en vis forsinkelse i sagsbehandlingen i perioder med  

 udskiftninger i det personale som sagen hører under, og som følge af sygdom.  

 Kommunen har imidlertid en forpligtelse til under alle omstændigheder at  

 drage  

 omsorg for en forsvarlig sagsbehandling af kommunens sager, herunder en  

 forsvarlig bemanding.
Det endelige ansvar for indretningen af kommunens  

 administration påhviler kommunalbestyrelsen, men borgmesteren skal påse at  

 sagerne ekspederes uden unødig forsinkelse.
Jeg henviser til § 17, stk. 6, og  

 §  

 31, stk. 2, i den kommunale styrelseslov og § 4, stk. 3, i  

 normalstyrelsesvedtægt for kommuner.
 Otterup Kommune burde derfor  

 have søgt at imødegå forsinkelser i sagsbehandlingen som følge af  

 personaleudskiftning og sygdom.  

 Sagen  

 efterlader desuden det indtryk at kommunen ikke har haft et effektivt  

 opfølgningssystem.
Af Justitsministeriets  

 vejledning om forvaltningsloven (1986) fremgår det af punkt 206 og 207 at  

 hvis  

 en forvaltningsmyndighed ikke kan træffe afgørelse inden kortere tid efter  

 sagens modtagelse, bør myndigheden give den der er part i sagen, underretning  

 om hvorpå sagen beror, og så vidt muligt oplysning om hvornår myndigheden  

 regner med at afgørelsen kan foreligge.
Desuden bør myndigheden give parten  

 underretning når behandlingen af den konkrete sag på grund af særlige  

 omstændigheder vil tage længere tid end sædvanligt.
 Kommunen burde i  

 overensstemmelse hermed på et tidligere tidspunkt have orienteret Dem om dels  

 at sagens behandling blev forsinket, dels hvornår et svar kunne forventes.
 Endvidere burde kommunen  

 have besvaret Deres anmodning af 29. oktober 1998 om at sagen blev forelagt  

 for  

 det tekniske udvalg.
For så vidt angår Deres  

 ansøgning til Fyns Amt om landzonetilladelse, blev denne fremsendt til  

 Otterup  

 Kommune som ikke videresendte den til Fyns Amt.
Efter forvaltningslovens § 7,  

 stk. 2, har en forvaltningsmyndighed som modtager en skriftlig henvendelse  

 der  

 ikke vedrører dens sagsområde, pligt til at videresende henvendelsen til  

 rette  

 myndighed.
Ansøgningen blev af Dem korrekt indsendt til kommunen med henblik  

 på  

 at kommunen kunne videresende ansøgningen til amtet med sine bemærkninger.  

 Selv  

 om kommunen ikke kunne støtte ansøgningen, var kommunen efter min opfattelse  

 ikke berettiget til at tilbageholde denne.
 Sammenfattende er det min  

 opfattelse at Otterup Kommunes sagsbehandling har været meget kritisabel.
