Varemærket LET SMØR (figurmærke), ansøgt registreret for alle varer i  

 klasse 29, fundet at stride imod bestemmelsen i § 10, stk. 2, i  

 bekendtgørelse om smør, nr. 663 af 20. december 1993. Ansøgningen derfor  

 afslået År 1993, den 11. oktober afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende  KENDELSE i sagen j.nr.
V 70/91: Klage fra Margarinefabrikken ALFA-SOLO A/S, Vejen,  

 v/Patentbureau Budde, Schou & Co.
A/S over Patentdirektoratets afgørelse  

 af 23. august 1991 af varemærke- ansøgning nr.
VA 3262/89 efter indsigelse  

 fra De Danske Mejeriers Fællesorganisation, København, v/Patentbureau Chas.  

 Hude.
 Den 5. maj 1989 indleverede klageren en ansøgning om registrering af  

 varemærket LET SMØR (figurmærke) for alle varer i klasse 29.
 Ansøgningen blev den 27. december 1989 bekendtgjort i Dansk  

 Varemærketidende.
 Patentdirektoratet udtalte i skrivelse af 21. februar 1990 følgende:
 »Under henvisning til, at ovennævnte varemærkeansøgning er blevet  

 bekendtgjort i Dansk Varemærketidende, skal vi meddele, at sagen, efter  

 udløbet af indsigelsesfristen den 27 feb 1990, vil blive taget op til fornyet  

 overvejelse, idet mærket er uegnet til registrering i medfør af bestemmelsen  

 i § 14, stk. 1, nr. 3, jf. lovbekendtgørelse nr. 249 af 17 apr 1989.
Begrundelsen herfor er, at mærket indeholder betegnelsen »LET  

 SMØR«, som er i strid med bestemmelsen i § 10, stk. 2 i bekendtgørelse  

 om smør, nr. 663 af 20 dec 1983.' Ved skrivelse af 26. februar 1990 nedlagde De Danske Mejeriers  

 Fællesorganisation v/Patentbureau Chas.
Hude i medfør af varemærkelovens §  

 20, stk. 2, indsigelse mod det ansøgte mærkes registrering.
 Som indsigelsesbegrundelse anførtes følgende:
 »Indsigelsen nedlægges under henvisning til varemærkelovens § 14,  

 stk. 1, nr. 3, idet det ansøgte mærke strider mod anden lovgivning.
Det er i denne forbindelse betegnelsen LET SMØR, der findes at være  

 ulovlig, eftersom den strider imod smørbekendtgørelsen (Landbrugsministeriets  

 Bekendtgørelse nr. 663 af 20. december 1983 om smør m.v.) Bekendtgørelsen  

 indeholder nærmere regler for, hvilke betegnelser der må anvendes for  

 smørprodukter her i landet, og betegnelsen LET SMØR omfattes ikke af  

 bekendtgørelsen.
Hvis der er tale om et lavfedtholdigt smørprodukt med et  

 indhold af mælkefedt på 40% i modsætning til normalt 80%, er den korrekte  

 betegnelse nu »smør 40«, hvilket bl.a. fremgår af skrivelse fra  

 Landbrugsministeriet til Veterinærdirektoratet af 5. maj 1989.
Jeg er klar over, at det har været drøftet, om betegnelsen LET SMØR eller  

 Let Smør 40 kunne accepteres som en generel betegnelse på et lavfedtholdigt  

 smørprodukt med 40% mælkefedt, men pt. er der ikke givet tilladelse til  

 anvendelse af betegnelsen LET SMØR, hvorfor det ansøgte varemærke må  

 betragtes som værende i strid med lovgivningen.
Det er klart - og fremgår  

 iøvrigt af ovenstående - at det ansøgte mærke ikke vil kunne anvendes på  

 markedet for et smørprodukt.
 I denne forbindelse skal jeg anføre, at jeg er bekendt med, at ansøgerne  

 anvender betegnelsen SMØR 40 på deres aktuelle lavfedtholdige smørprodukt.
Den offentliggjorte ansøgning bør herefter afslås i sin helhed.  

 Alternativt skal jeg anmode om, at der indsættes disclaimer for betegnelsen  

 LET SMØR, således at det er klart for enhver, at ansøgerne ikke ved en  

 registrering opnår eneret til betegnelsen LET SMØR.
Betegnelsen LET SMØR er  

 ikke i sig selv i besiddelse af varemærkemæssigt særpræg, idet det  

 umiddelbart vil være beskrivende for et lavfedtholdigt smørprodukt.
Imidlertid løser en disclaimer ikke det principielle problem, at mærket er  

 i strid med Landbrugsministeriets bekendtgørelse, og jeg skal derfor på  

 indsigernes vegne fastholde indsigelsen støttet på varemærkelovens § 14, stk.  

 1, nr. 3.' I skrivelse af 28. februar 1990 udtalte Direktoratet:
 »Efter indsigelsesfristens udløb i ovennævnte varemærkeansøgning skal  

 det meddeles, at direktoratet i medfør af bestemmelsen i § 21 i  

 varemærkeloven, har taget nærværende ansøgning op til fornyet behandling.
 Mærket er herefter fundet uegnet til registrering i medfør af bestemmelsen  

 i § 14, stk. 1, nr. 3 i varemærkeloven, jf. lovbekendtgørelse nr. 249 af 17  

 apr 1989.
 Begrundelsen herfor er, at mærket indeholder betegnelsen »LET  

 SMØR«, som er strid med bestemmelsen i § 10, stk. 2 i bekendtgørelse om  

 smør, nr. 663 af 20 dec 1983.
Hvis De ønsker at udtale Dem i anledning af den trufne afgørelse, må det  

 ske inden udløbet af ovennævnte svarfrist, da ansøgningen ellers vil blive  

 afslået.' Klageren anførte i skrivelse af 7. maj 1990 følgende:
 »Vi henviser til den med direktoratets skrivelse af 7. marts 1990  

 modtagne indsigelse nedlagt for De Danske Mejeriers Fællesorganisation og  

 baseret på Varemærkelovens § 14 stk. 1, nr. 3), idet det ansøgte mærke skulle  

 være i strid med anden lovgivning.
Ansøgerne er fuldt ud bekendt med indholdet af Landbrugsministeriets  

 Bekendtgørelse Nr. 663 af 20. december 1983 om smør m.v., men ansøgerne  

 ønsker at fastholde ansøgningen og begærer indsigelsen afvist med følgende  

 begrundelse.
Netop inden for området for spiselige fedtstoffer er der for  

 tiden en stærk udvikling i lovgivningen nødvendiggjort af og afpasset efter  

 fælles EF-regler.
Indholdet af Bekendtgørelse Nr. 663 er da også i opbrud og  

 afvigelser derfra tillades.
Som følge deraf b53r en påberåbelse af  

 Bekendtgørelse Nr. 663 ikke kunne medføre, at det ansøgte mærke afvises fra  

 registrering.
Reglen i Varemærkelovens § 14 stk. 1, nr. 3) anvendes meget sjældent og  

 der må for indsigerne være tænkt på det forhold, at anvendelse af det ansøgte  

 mærke ville være retsstridig.
Gennemførslen af en varemærkeregistrering i  

 Danmark stiller ikke noget krav til ansøgerne om, at mærket skal have været  

 taget i anvendelse eller skal tages i anvendelse.
Registrering af et  

 »forrådsmærke« er fuldt legalt.
En registrering af det ansøgte  

 mærke vil således ikke i sig selv medføre, at der sker anvendelse af det  

 pågældende mærke, og det er retsstridigheden af et mærkes anvendelse, der kan  

 føre til afvisning efter § 14 stk. 1, nr. 3).
Ansøgerne mener ikke, den påberåbte lovregel er relevant i nærværende  

 tilfælde.
Der henvises i øvrigt til, at der uafladeligt registreres  

 varemærker, hvis umiddelbare anvendelse vil være retsstridig.
Der tænkes her  

 på varemærker for farmaceutiske præparater.
En anvendelse af disse varemærker  

 for et farmaceutisk præparat, før dette er godkendt efter anden lovgivning -  

 optagelse i Specialitetsregisteret - ville være klart retsstridig.
Der  

 stilles imidlertid ikke krav til en forhåndsgodkendelse til optagelse i  

 Specialitetsregisteret, før varemærket kan optages i Varemærkeregisteret.
Indsigerne synes at være inde på, at der kun bør registreres varemærker  

 inden for vareområdet for Bekendtgørelse Nr. 663, såfremt varemærket er  

 afpasset til reglerne i Bekendtgørelsen.
Ansøgerne er af den opfattelse, at  

 der principielt bør kunne registeres varemærker, uanset at disse ikke  

 umiddelbart kan tages i anvendelse, og specielt mener man, at reglen i § 14  

 stk. 1, nr. 3) bør fortolkes ens, uanset om der er tale om varemærker for  

 farmaceutiske produkter eller for spiselige fedtstoffer.
En imødekommelse af  

 indsigelsen ville trække en linie til fordel for et enkelt vareområde, og det  

 har næppe været lovgivers mening.' Ved skrivelse af 28. juni 1990 anførte klageren følgende:
 »Vi henviser til direktoratets skrivelse af 28. februar 1990, hvorved  

 det meddeles, at ansøgningen har været optaget til fornyet behandling, og at  

 det ansøgte mærke herefter er fundet uegnet til registrering i medfør af  

 bestemmelsen i Varemærkelovens § 14 stk. 1, nr. 3), idet betegnelsen LET  

 SMØR, der indeholdes i mærket, må anses i strid med bestemmelsen i § 10 stk.  

 2 i Bekendtgørelse Nr. 663 af 20. december 1983.
Ansøgerne er som fabrikanter af spiselige fedtstoffer fuldt ud bekendt med  

 indholdet af Landbrugsministeriets Bekendtgørelse Nr. 663 om smør m.v.
Inden  

 for området for spiselige fedtstoffer er der for tiden en stærk udvikling i  

 lovgivningen nødvendiggjort af og afpasset efter fælles EF-regler.
Indholdet  

 af Bekendtgørelse nr. 663 er da også i opbrud og afvigelser derfra tillades.  

 Direktoratets påberåbelse af den pågældende Bekendtgørelse efter dens  

 umiddelbare ordlyd er i dag for vidtgående, når der henses til, hvilke  

 afvigelser fra Bekendtgørelsens indhold der tillades.
Ansøgerne tillader sig endvidere at henvise til den besvarelse, man har  

 indleveret i anledning af den for De Danske Mejeriers Fællesorganisation  

 nedlagte indsigelse mod ovennævnte mærkes registrering.
Det deri fremførte  

 bedes også taget i betragtning ved direktoratets yderligere vurderinger i  

 denne sag.« Indsigeren fastholdt indsigelsen ved skrivelse af 24. juli  

 1990 og anførte følgende:
»På indsigernes vegne skal jeg fastholde, at det ansøgte mærke som  

 følge af betegnelsen LET SMØR ikke bør registreres, jf. varemærkelovens § 14,  

 stk. 1, nr. 3. Denne bestemmelse i varemærkeloven tager netop sigte på et  

 tilfælde af den foreliggende art, hvor varemærket netop på grund af  

 betegnelsen LET SMØR er i strid med Landbrugsministeriets Bekendtgørelse nr.  

 663 af 20. december 1983 om smør m.v. (Smørbekendtgørelsen). Under disse  

 omstændigheder ses der ikke at være hjemmel til at acceptere et  

 »forrådsmærke«, og der kan heller ikke trækkes nogen parallel til  

 varemærker for Farmaceutiske præparater, eftersom disse ikke umiddelbart vil  

 stride imod anden lovgivning.
Der kræves blot efterfølgende en yderligere  

 godkendelse af hensyn til reglerne omkring specialitets-registrering m.v.
Jeg henstiller herefter endnu en gang høfligst til Direktoratet, det  

 ansøgte mærke afslås i medfør af bestemmelsen i Varemærkelovens § 14, stk. 1,  

 nr. 3. Subsidiært henstiller jeg, at der inden registrering indsættes  

 disclaimer for betegnelsen LET SMØR, jf. indsigelsesbegrundelsen af 26.  

 februar 1990.' I skrivelse af 28. september 1990 fastholdt klageren ansøgningen og  

 anførte følgende:
»I anledning af indsigernes subsidiære henstilling, at der i  

 ansøgningen skal indsættes en disclaimer for betegnelsen LET SMØR, tillader  

 ansøgerne sig at henvise til, at der i nærværende tilfælde næppe »er  

 særlig anledning til at antage, at mærkets registrering kan medføre tvivl med  

 hensyn til varemærkerettens omfang«, jfr.
Varemærkelovens § 15, stk. 2,  

 idet en sådan tvivl ikke forekommer i nærværende tilfælde.
Der er her tale om  

 det ganske almindelige adjektiv »let«, der i dag er særdeles meget  

 anvendt i forbindelse med fødevarer og indgår i mange varemærkeregistreringer  

 bestående af kombinerede mærker, samt det generiske ord »smør«, der  

 må siges at være kendt af enhver.
Indsættelse af en disclaimer i nærværende  

 ansøgning må således anses for ganske overflødig, og en sådan vurdering vil  

 også være i overensstemmelse med Direktoratets sædvanlige restriktive praksis  

 på dette område.
Vi henviser i øvrigt til, at Direktoratet endnu ikke har  

 reageret på vor skrivelse af 28. juni 1990 i anledning af Direktoratets  

 afslag på registrering af nærværende ansøgning.
Det henstilles således fortsat, at den nedlagte indsigelse tilbagevises,  

 og det ansøgte mærke nu føres til registrering.' Ved skrivelse af 16. november 1990 forespurgte Patentdirektoratet  

 Landbrugsministeriet om registrering af det ansøgte mærke ville stride mod  

 Landbrugsministeriets bekendtgørelse om smør nr. 363 af 20. december 1983.
 Landbrugsministeriet udtalte hertil i skrivelse af 21. december 1990  

 følgende:
 »Patentdirektoratet har ved skrivelse af 16/11-90 anmodet  

 Landbrugsministeriet om at oplyse, om en registrering af et varemærke  

 indeholdende betegnelsen LET SMØR vil stride mod smørbekendtgørelsen.
Det fremgår af den vedlagte kopi af figurmærket, at ordene »LET  

 SMØR« er planlagt at stå alene.
Desuden har Patentdirektoratet over for  

 Landbrugsministeriet oplyst, at varemærket er begæret klassificeret i klasse  

 29, som er den internationale klassificering af bl.a. mælk og  

 mejeriprodukter.
Markedsføring af lavfedtholdigt smør kræver dispensation fra  

 Veterinærdirektoratet, som bl.a. vil tage stilling til produktets  

 varebenævnelse.
Det må forventes, at betegnelsen »LET SMØR« ikke  

 vil blive godkendt, idet der tidligere er truffet beslutning om at benævne  

 lavfedtholdige smørprodukter »smør x«, hvor »x« angiver  

 mælkefedtprocenten.
På denne baggrund skal man meddele Patentdirektoratet, at figurmærket med  

 påtegningen »LET SMØR« som eneste benævnelse vil stride mod  

 smørbekendtgørelsens § 10, stk. 2.' Klageren anførte herefter i skrivelse af 22. april 1991 følgende:
 »På ansøgernes vegne skal vi meddele, at man fortsat ønsker at  

 fastholde ansøgningen.
 Samtidig kan vi meddele, at ansøgningen ønskes begrænset til kun at  

 omfatte Klasse 29: lavfedtholdige spiselige fedtstoffer.
 Under henvisning til Landbrugsministeriets bemærkning om, at det må  

 forventes, at betegnelsen LET SMØR ikke vil blive godkendt i forbindelse med  

 markedsføring af lavfedtholdigt smør, tillader vi os at henvise til, at det  

 er ansøgernes opfattelse, at dette forhold ikke bør have indflydelse på,  

 hvorvidt der kan foretages en varemærkeregistrering af det ansøgte mærke, da  

 det må anses fuldt legalt at ønske at registrere et forrådsmærke til mulig  

 fremtidig anvendelse.
Vi henviser her til vort brev af 7. maj 1990, hvor vi nærmere har  

 behandlet spørgsmålet om forrådsmærker.
Endvidere henviser vi til indholdet  

 af vort brev af 28. september 1990 i forbindelse med indsigernes anførsel af,  

 at man ville være villige til at acceptere registrering af det ansøgte mærke,  

 såfremt en registrering blev gennemført med en disclaimer for ordene LET  

 SMØR.
Da indsigerne således ikke har anfægtet mærkets principielle  

 registrerbarhed, mener ansøgerne, at Direktoratet nu efter en samlet  

 vurdering af alle sagens aspekter bør tillade registrering, da ønsket om  

 registrering af et forrådsmærke er helt legalt.« Patentdirektoratet traf afgørelse i sagen den 23. august 1991 og afslog  

 ansøgningen med følgende begrundelse: »Det skal herefter meddeles, at  

 direktoratet fastholder sin afgørelse af 28 feb 1990, hvorefter mærket er  

 fundet uegnet til registrering i medfør af bestemmelsen i § 14 stk. 1 nr. 3 i  

 varemærkeloven, hvorefter et varemærke ikke må registreres, når mærket f.eks.  

 strider mod lov.
 Ansøgningen afslås derfor under henvisning til nævnte lovbestemmelse, da  

 mærket indeholder betegnelsen Let Smør, og dette er i strid med bestemmelsen  

 i Smørbekendtgørelse nr. 363 af 20 dec 1983 § 10 stk. 2. Denne afgørelse er  

 også i overensstemmelse med Landbrugsministeriets skrivelse hertil.
Der er samtidigt taget stilling til den nedlagte indsigelse, der herefter  

 er taget til følge for så vidt angår bestemmelsen i § 14 stk. 1 nr. 3.« Denne afgørelse har klageren ved skrivelse af 22. oktober 1991 indbragt  

 for Patentankenævnet med påstand om, at Patentdirektoratet pålægges at omgøre  

 afgørelsen.
Som ankebegrundelse har klageren anført følgende:
»Det er klagernes opfattelse, at afvisningen af nærværende ansøgning  

 på basis af Varemærkelovens § 14, stk 1, nr. 3, bør omgøres.
Afvisningen er  

 nærmere begrundet ved henvisning til, at det ansøgte mærke indeholder  

 betegnelsen LET SMØR, som er i strid med bestemmelsen i § 10, stk. 2, i  

 Bekendtgørelse om smør nr. 363 af 20. december 1983.
Patentdirektoratet har indhentet en udtalelse fra Landbrugsministeriet i  

 sagen og ministeriet har ved skrivelse af 21. december 1990 meddelt, at  

 markedsføring af lavfedtholdigt smør vil kræve dispensation fra  

 Veterinærdirektoratet.
Det meddeles yderligere, at »det må forventes, at  

 betegnelsen LET SMØR ikke vil blive godkendt, idet der tidligere er truffet  

 beslutning om at benævne lavfedtholdige smørprodukter »smør x«,  

 hvor »x« angiver mælkefedtprocenten.' Som påpeget af klagerne over for Patentdirektoratet under sagens  

 behandling, er der et opbrud i fortolkningen af Bekendtgørelse nr. 363, og  

 der er givet vidtgående dispensationer i forhold til Bekendtgørelsens  

 indhold.
Bekendtgørelsen kan således i dag ikke udelukkende læses og  

 fortolkes i henhold til sit indhold men må også ses i lyset af de allerede  

 givne dispensationer derfra.
Patentdirektoratets afvisning af den verserende  

 ansøgning under henvisning til, at den må anses at stride mod anden  

 lovgivning, her konkret Bekendtgørelse nr. 363 må tilbagevises, idet ingen i  

 dag med sikkerhed ville kunne sige, hvorledes en mulig fremtidig ansøgning om  

 dispensation fra Bekendtgørelsens regler vil blive afgjort.
Landbrugsministeriets udtalelse om, at det må forventes, at betegnelsen  

 LET SMØR ikke vil blive godkendt, er efter ansøgernes mening ret hypotetisk.  

 Presset for en fuldstændig ophævelse af Bekendtgørelse nr. 363 under hensyn  

 til gennemførelsen af EF's indre marked må i de nærmeste år forventes at  

 blive særdeles stærkt.
Landbrugsministeriets forventninger til, hvad der vil  

 blive givet tilladelse til fremover kan vise sig hurtigt at miste  

 forudsætningsgrundlaget.
På denne baggrund finder klagerne det ganske  

 urimeligt, at man afskæres muligheden for at få registreret det ansøgte mærke  

 som et såkaldt forrådsmærke.
Klagerne er fuldt ud bekendt med, at man i dag  

 ikke ville kunne markedsføre et lavfedtholdigt spiseligt fedtstof under det  

 ansøgte varemærke.
Imidlertid er det fuldt legalt at foretage en  

 varemærkeregistrering af et mærke til eventuel fremtidig brug.
Det har været  

 påpeget over for Patentdirektoratet, at der konstant foretages registrering  

 af varemærker, der ikke umiddelbart vil kunne tages i anvendelse af hensyn  

 til anden lovgivning.
Der henvises her til varemærker for farmaceutiske  

 produkter, hvor markedsføringen af de omhandlede produkter først kan ske  

 efter nærmere godkendelse af produkterne og optagelse i det såkaldte  

 Specialitetsregister.
Principielt ses der ikke at være forskel på, om et  

 produkt kun kan markedsføres under en given betegnelse efter nærmere  

 dispensation fra Veterinærdirektoratet, eller om produktet kan kræves optaget  

 i Specialitetsregisteret, før markedsføring kan finde sted.
I begge tilfælde  

 bør registrering af produktets varemærke kunne finde sted.
 Under sagens behandling i Patentdirektoratet har der også foreligget en  

 indsigelse indgivet på vegne De Danske Mejeriers Fællesorganisation.  

 Indsigerne har påpeget, at såfremt ansøgningen ikke kunne afvises på grundlag  

 af Varemærkelovens § 14, stk. 1, nr. 3, ville man subsidiært kræve, at  

 registrering kun gennemførtes med en disclaimer for ordene LET SMØR i mærket.
Det synes således at være Fællesorganisationens opfattelse, at det måtte  

 være tvivlsomt, om der var hjemmel til at afvise det ansøgte mærke  

 fuldstændigt fra registrering.
Over for nævnte indsigeres subsidiære påstand  

 har klageren fremført, at en disclaimer for ordene LET SMØR må anses ganske  

 overflødig, da det vil være indlysende, at der ved en registrering af det  

 ansøgte mærke ikke for ansøgerne ville være opnået nogen eneret til  

 henholdsvis det generiske ord SMØR og heller ikke ordet LET, hvor sidstnævnte  

 danner bestanddel af særdeles mange registrerede varemærker inden for  

 fødevareområdet.
Endvidere er disclaimere for mærkebestanddele usædvanlige  

 for dansk varemærkepraksis.' Indsigeren har ved skrivelse af 11. maj 1992 anmodet om stadfæstelse af  

 afgørelsen og har bl.a. anført følgende:
 »På vegne indsigerne, Danske Mejeriers Fællesorganisation, skal jeg  

 herved høfligst anføre, at en registrering af det under VA 3262/1989 ansøgte  

 varemærke indeholdende betegnelsen LET SMØR fortsat ville være i strid med  

 bestemmelsen i varemærkelovens § 14, stk. 1, nr. 3, jf. lov nr. 211 af 11.  

 juni 1959 med senere ændringer. Årsagen er som anført i Patentdirektoratets  

 skrivelse af 23. august 1991, at betegnelsen LET SMØR vil være i strid med  

 bestemmelsen i Landbrugsministeriets bekendtgørelse om smør nr. 363 af 20.  

 december 1983 § 10, stk. 2.
Danske Mejeriers Fællesorganisation kan således i det hele tilslutte sig  

 Patentdirektoratets afgørelse af 23. august 1991, hvorefter  

 varemærkeansøgning VA 3262/1989 afslås.
Foruden til Patentdirektoratets  

 nævnte skrivelse henvises især til undertegnedes indsigelse med begrundelse  

 af 26. februar 1990 samt yderligere indlæg dateret den 24. juli 1990.
Det anføres i ankebegrundelsen, side 1 sidste afsnit, at »ingen i dag  

 med sikkerhed ville kunne sige, hvorledes en mulig fremtidig ansøgning om  

 dispensation fra bekendtgørelsens regler vil blive afgjort«, men det kan  

 ikke med rimelighed begrunde, at smørbekendtgørelsens klare regel, således  

 som den fortolkes i dag, ikke skulle anvendes.
Det anføres videre, at  

 Landbrugsministeriets udtalelse vedrørende betegnelsen LET SMØR er ret  

 hypotetisk, men det må bero på en misforståelse, eftersom det hypotetiske  

 udelukkende ligger i, at der ikke foreligger en konkret ansøgning for  

 Landbrugsministeriet.
Hvis en sådan ansøgning blev indleveret, ville svaret  

 være klart, nemlig at betegnelsen LET SMØR ikke kunne godkendes, da den var i  

 strid med smørbekendtgørelsens regel i § 10, stk. 2.
Klagerne angiver da også at være fuldt ud bekendt med, at man ikke i dag  

 ville kunne markedsføre et lavfedtholdigt spiseligt fedtstof under anvendelse  

 af det ansøgte varemærke.
Varemærket er altså i strid med gældende regler, og  

 det er netop, hvad bestemmelsen i varemærkelovens § 14, stk. 1, nr. 3 skal  

 tage højde for.
Henvisningen til varemærker for farmaceutiske produkter er ikke relevant,  

 eftersom sådanne varemærker også ville kunne afvises under henvisning til  

 varemærkelovens § 14, stk. 1, nr. 3, såfremt det klart var i strid med  

 gældende bestemmelser.
En efterfølgende godkendelse af Sundhedsstyrelsen kan  

 ikke sidestilles med en dispensation fra de gældende regler i  

 smørbekendtgørelsen.
Der er i smørbekendtgørelsen ikke givet dispensationsmulighed, for så vidt  

 angår betegnelsen LET SMØR, men der er givet dispensation til at fremstille  

 f.eks. smør med 40% fedtindhold.
Der er ingen usikkerhed med hensyn til,  

 hvordan fremtidige ansøgninger vedrørende betegnelsen LET SMØR vil blive  

 afgjort i henhold til smørbekendtgørelsens bestemmelser.
Det anføres i  

 ankebegrundelsen, side 2, næstsidste afsnit, at Danske Mejeriers  

 Fællesorganisation synes at være af den opfattelse, »at det måtte være  

 tvivlsomt, om der var hjemmel til at afvise det ansøgte mærke fuldstændigt  

 fra registrering«.
Denne opfattelse er klart urigtig, idet Danske  

 Mejeriers Fællesorganisation ikke et øjeblik er i tvivl om, at der i  

 lovgivningen er hjemmel til at afvise det ansøgte mærke fuldstændigt fra  

 registrering.
I forbindelse med, at der fra EF's side om nogle år forventes at ville  

 blive udstedt et direktiv vedrørende bl.a. smør, blandingsprodukter og  

 margarine, vil der utvivlsomt blive fastsat regler for lovligt anvendelige  

 betegnelser og for krav til sammensætninger.
Af de arbejdsdokumenter, der  

 foreligger, fremgår det klart, at der som i den gældende danske  

 smørbekendtgørelse vil blive fastsat regler for anvendelse af diverse  

 betegnelser.
For et produkt med 40% fedt er benævnelsen i det foreløbige  

 EF-arbejdsdokument »fedtfattigt smør« eller »smør 40«.  

 Der er således intet, der peger i retning af, at betegnelsen LET SMØR skulle  

 blive lovliggjort af EF.' Patentankenævnet har behandlet sagen på sit møde den 25. juni 1993.
 Ingen gav møde.
 Ankenævnet skal udtale:
I forarbejderne til varemærkeloven af 1959 hedder det om lovens § 14, stk.  

 1, nr. 3, at »ved mærker, som strider mod lov, sigtes såvel til mærker,  

 hvis udseende er i strid med gældende lovgivning, som til sådanne, hvis  

 anvendelse vil være retsstridig.« Med denne bemærkning og i det hele af de af Patentdirektoratet anførte  

 grunde bestemmes:
 Patentdirektoratets afgørelse stadfæstes.
Grønning-Nielsen.
Hans Chr.
Thomsen.
J.C.
Warnich-Hansen.
