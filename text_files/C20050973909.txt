 Cirkulærskrivelse  

 om behandling af sager om afsked på grund af sygdom af tjenestemandslignende  

 ansatte ved kirker og kirkegårde, der er tilkendt førtidspension, mv.
(Til menighedsrådene) Kirkeministeriets  

 cirkulære af 1. december 2002 om afsked af de ved kirker og kirkegårde  

 ansatte  

 tjenestemænd og tjenestemandslignende ansatte på grund af sygdom eller  

 sygefravær indeholder i §§ 11  16 og 19 regler om  

  

 tjenestemandslignende  

  

 ansatte.
 Ifølge  

 cirkulæret skal spørgsmålet om, hvorvidt der er grundlag for afsked af en  

 tjenestemandslignende ansat på grund af sygdom forelægges for  

 Kirkeministeriet,  

 der indhenter en udtalelse fra Personalestyrelsen.
 Baggrunden  

 herfor er, at der herved sikres en lægefaglig bedømmelse af, om der er  

 grundlag  

 for afsked af den pågældende på grund af sygdom (helbredsbetinget  

 utjenstdygtighed).
 Når en ansat  

 har fået tilkendt  

  

 førtidspension  

  

 , er der hermed taget stilling til, at den  

 pågældendes erhvervsevne er varigt nedsat i et sådant omfang, at den  

 pågældende  

 uanset mulighederne for støtte efter den sociale eller anden lovgivning ikke  

 vil være i stand til at blive selvforsørgende ved indtægtsgivende arbejde.
 Personalestyrelsen  

 har oplyst, at når den ansatte har fået tilkendt førtidspension, vil  

 Personalestyrelsens stillingtagen (der træffes på samme grundlag som  

 afgørelsen  

 om førtidspension) altid være, at der er grundlag for afsked af den  

 pågældende  

 på grund af helbredsbetinget utjenstdygtighed.
 På denne  

 baggrund ændrer Kirkeministeriet herved med virkning fra denne  

 cirkulærskrivelses  

 dato de i cirkulære af 1. december 2002 fastsatte regler om uansøgt afsked på  

 grund af sygdom af tjenestemandslignende kirke- og kirkegårdsfunktionærer i  

 tilfælde, hvor den ansatte har fået tilkendt førtidspension, således at  

 sådanne  

 sager ikke længere forelægges for Kirkeministeriet.
 Når den  

 tjenestemandslignende ansatte har fået tilkendt førtidspension  

  

 , og menighedsrådet har truffet (foreløbig)  

 beslutning om at afskedige den pågældende, skal menighedsrådet give den  

 ansatte  

 og dennes centralorganisation lejlighed til at udtale sig inden for en frist  

 på  

 3 uger, jf. cirkulæret § 13. På grundlag af de indkomne høringssvar træffer  

 menighedsrådet endelig beslutning om at afskedige medarbejderen, jf.  

 cirkulæret  

 § 14. Menighedsrådet skal meddele afskeden skriftligt til medarbejderen, jf.  

 cirkulæret § 15.
 For god ordens  

 skyld bemærkes, at sager om afsked af  

  

 tjenestemandsansatte  

  

 kirke-  

 og kirkegårdsansatte, der får tilkendt førtidspension, fortsat skal  

 forelægges  

 for Kirkeministeriet.
 Cirkulæret  

 indeholder i § 19 regler om uansøgt afsked af tjenestemandslignende ansatte  

 på  

 grund af  

  

 uegnethed som følge af  

 sygefravær (fraværsuegnethed).  

  

 Bestemmelsen har givet anledning til usikkerhed  

 med hensyn til, hvordan den skal forstås.
 Afsked på grund  

 af  

  

 fraværsuegnethed  

  

 forudsætter, at spørgsmålet om afsked på  

 grund af sygdom har været forelagt for Personalestyrelsen, og at  

 Personalestyrelsen  

 har udtalt, at der ikke er grundlag for afsked af den pågældende på grund af  

 sygdom (helbredsbetinget utjenstdygtighed). I denne situation kan  

 menighedsrådet træffe beslutning om afsked af den pågældende på grund af  

  

 uegnethed som følge af højt sygefravær.
 Det bemærkes i  

 denne forbindelse, at det henhører under menighedsrådets kompetence at træffe  

 beslutning om afsked på grund af uegnethed af tjenestemandslignende ansatte  

 kirke- og kirkegårdsfunktionærer.
 Når  

 menighedsrådet har truffet (foreløbig) beslutning om afsked på grund af  

 fraværsuegnethed, skal menighedsrådet give den ansatte og dennes  

 centralorganisation  

 lejlighed til at udtale sig inden for en frist på 3 uger, jf. cirkulæret §  

 13.  

 På grundlag af de indkomne høringssvar træffer menighedsrådet endelig  

 beslutning om at afskedige medarbejderen, jf. cirkulæret § 14. Menighedsrådet  

 skal meddele afskeden skriftligt til medarbejderen, jf. cirkulæret § 15.
