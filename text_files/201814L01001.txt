Betænkning afgivet af Sundheds- og Ældreudvalget den 9. april 2019 Betænkning over Forslag til lov om ændring af lov om anvendelse af tvang i psykiatrien m.v., sundhedsloven og forskellige andre love (Udarbejdelse af udskrivningsaftaler og koordinationsplaner, anvendelse af kropsscannere og narkohunde, ambulant behandling af retspsykiatriske patienter på privathospitaler m.v.) [af sundhedsministeren (Ellen Trane Nørby)]:
1. Ændringsforslag Der er stillet 9 ændringsforslag til lovforslaget, herunder om deling af lovforslaget.
Socialistisk Folkepartis medlemmer af udvalget har stillet ændringsforslag nr. 1-5. Sundhedsministeren har stillet ændringsforslag nr. 6-9.
2. Indstillinger Udvalget vil stemme for ændringsforslag nr. 1 om deling af lovforslaget.
 Udvalget indstiller det under B nævnte forslag til vedtagelse med ændringsforslag nr. 3 og 4 og det under C nævnte forslag til vedtagelse med ændringsforslag nr. 5.
 Et flertal i udvalget (S, DF, V, LA og KF) indstiller det under A nævnte forslag til vedtagelse med det stillede ændringsforslag nr. 2.
 Et mindretal (EL, ALT, SF og RV) indstiller det under A nævnte forslag til forkastelse ved 3. behandling.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (SF), tiltrådt af et flertal (det øvrige udvalg):
 1) Lovforslaget deles i tre lovforslag med følgende titler og indhold:
 A. »Forslag til lov om ændring af lov om anvendelse af tvang i psykiatrien m.v., lov om retspsykiatrisk behandling m.v. og sundhedsloven (Anvendelse af kropsscannere og narkohunde, ambulant behandling af retspsykiatriske patienter på privathospitaler og justering af takster for psykiatriske færdigbehandlingsdage)« omfattende § 1, nr. 1, 4 og 5, §§ 2 og 3, § 6, stk. 1, 2 og 4, og § 7.
 B. »Forslag til lov om ændring af lov om anvendelse af tvang i psykiatrien m.v. og retsplejeloven (Ophør af tvungen opfølgning efter udskrivning)« omfattende § 1, nr. 3 og 6-14, § 5, § 6, stk. 1, og § 7.
 C. »Forslag til lov om ændring af lov om anvendelse af tvang i psykiatrien m.v. og lov om autorisation af sundhedspersoner og om sundhedsfaglig virksomhed (Udarbejdelse af udskrivningsaftaler og koordinationsplaner og sikring af straksbehandling af akutte abstinenser hos personer med et stofmisbrug)« omfattende § 1, nr. 2, § 4, § 6, stk. 1 og 3, og § 7.
[Forslag om deling af lovforslaget] b Ændringsforslag til det under A nævnte forslag Til § 7 Af et mindretal (SF), tiltrådt af et flertal (S, DF, V, LA og KF):
 2) »§§ 1 og 4« ændres til: »§ 1«.
[Konsekvens af ændringsforslag nr. 1] c Ændringsforslag til det under B nævnte forslag Til § 6 Af et mindretal (SF), tiltrådt af et flertal (det øvrige udvalg):
 3) I stk. 1 udgår », jf. dog stk. 2«.
[Konsekvens af ændringsforslag nr. 1] Til § 7 4) »§§ 1 og 4« ændres til: »§ 1«.
[Konsekvens af ændringsforslag nr. 1] d Ændringsforslag til det under C nævnte forslag Til § 6 5) I stk. 1 udgår », jf. dog stk. 2«.
[Konsekvens af ændringsforslag nr. 1] e Ændringsforslag til det udelte lovforslag Til § 1 Af sundhedsministeren:
 6) I den under nr. 5 foreslåede affattelse af § 19 a ændres i stk. 2 »andre« til: »personer«.
[Præcisering] 7) I den under nr. 5 foreslåede affattelse af § 19 a ændres to steder i stk. 8 »patientens« til: »patienters«, og »patienten« ændres til: »patienter«.
[Præcisering] Til § 2 8) I det under nr. 1 foreslåede § 1, stk. 2, indsættes efter »kendelse«: », eller som er omfattet af stk. 1, nr. 4«.
[Benyttelse af private institutioner som led i varetagelsen af ambulant behandling af patienter] Til § 6 9) I stk. 4 ændres »§ 3, nr. 7 og 9« til: »§ 3, nr. 6-8«.
[Korrektion] Bemærkninger Til nr. 1-5 Det foreslås, at lovforslaget opdeles i tre lovforslag, således at ét lovforslag omfatter regler om anvendelse af kropsscannere og narkohunde, ambulant behandling af retspsykiatriske patienter på privathospitaler og justering af takster for psykiatriske færdigbehandlingsdage, ét lovforslag omfatter regler om ophør af tvungen opfølgning efter udskrivning, og ét lovforslag omfatter regler om udarbejdelse af udskrivningsaftaler og koordinationsplaner og sikring af straksbehandling af akutte abstinenser hos personer med et stofmisbrug.
Efter en opdeling af lovforslaget som foreslået, vil det under A nævnte lovforslag have titlen »Forslag til lov om ændring af lov om anvendelse af tvang i psykiatrien m.v., lov om retspsykiatrisk behandling m.v. og sundhedsloven (Anvendelse af kropsscannere og narkohunde, ambulant behandling af retspsykiatriske patienter på privathospitaler og justering af takster for psykiatriske færdigbehandlingsdage)« og omfatte § 1, nr. 1, 4 og nr. 5, §§ 2 og 3, § 6, stk. 1, 2 og 4, og § 7 i det oprindelige lovforslag.
Der er tale om de dele af lovforslaget, der omhandler kropsscannere og narkohunde, ambulant behandling af retspsykiatriske patienter på privathospitaler og justering af takster for psykiatriske færdigbehandlingsdage.
Det under B nævnte lovforslag vil have titlen »Forslag til lov om ændring af lov om anvendelse af tvang i psykiatrien m.v. og retsplejeloven (Ophør af tvungen opfølgning efter udskrivning)« og omfatte § 1, nr. 3 og 6-14, § 5, § 6, stk. 1, og § 7 i det oprindelige lovforslag.
Der er tale om de dele af lovforslaget, der omhandler tvungen opfølgning efter udskrivning.
 Det under C nævnte lovforslag vil have titlen »Forslag til lov om ændring af lov om anvendelse af tvang i psykiatrien m.v. og lov om autorisation af sundhedspersoner og om sundhedsfaglig virksomhed (Udarbejdelse af udskrivningsaftaler og koordinationsplaner og sikring af straksbehandling af akutte abstinenser hos personer med et stofmisbrug)« og omfatte § 1, nr. 2, § 4, § 6, stk. 1 og 3, og § 7. Der er tale om de dele af lovforslaget, der omhandler udarbejdelse af udskrivningsaftaler og koordinationsplaner og sikring af straksbehandling af akutte abstinenser hos personer med et stofmisbrug.
Til nr. 6 Efter lovforslagets § 1, nr. 5, vedrørende psykiatrilovens § 19 a, stk. 2, kan overlægen ved mistanke som nævnt i stk. 1 med henblik på at sikre, at medikamenter, rusmidler eller farlige genstande ikke er blevet indført eller vil blive forsøgt indført til en eller flere patienter i afdelingen, beslutte, at der skal anvendes kropsscannere ved undersøgelse af en patient eller andre, der søger adgang til den psykiatriske afdeling.
 Det foreslås, at ordet »andre« ændres til ordet »personer«.
Med ændringen præciseres terminologien i bestemmelsen, således at det fremgår tydeligere, at der kan anvendes kropsscannere ved undersøgelse af personer (andre end patienter), der søger adgang til den psykiatriske afdeling.
Der er alene tale om en sproglig præcisering af bestemmelsen.
Til nr. 7 Efter lovforslagets § 1, nr. 5, vedrørende psykiatrilovens § 19 a, stk. 8, kan sundhedsministeren fastsætte nærmere regler om åbning og kontrol af patientens post, undersøgelse af patientstuer og patientens ejendele, kropsvisitation af patienten, anvendelse af kropsscannere og anvendelse af narkohunde.
 Det foreslås, at ordet patientens ændres til ordet patienters, og at ordet patienten ændres til patienter.
Baggrunden for ændringen er, at sundhedsministeren efter bestemmelsen kan fastsætte regler, som vil gælde for alle patienter.
Det bemærkes i den forbindelse, at der med ændringsforslaget ikke er tilsigtet en ændring af den gældende bestemmelse i psykiatrilovens § 19 a, stk. 5, hvorefter sundhedsministen kan fastsætte nærmere regler om åbning og kontrol af patientens post, undersøgelse af patientstuer og patientens ejendele samt kropsvisitation af patienten m.v.
Der er således alene tale om en sproglig præcisering af bestemmelsen.
Til nr. 8 Efter lovforslagets § 2, nr. 1, vedrørende § 1, stk. 2, i lov om retspsykiatrisk behandling m.v., kan regionsrådet indgå overenskomst med eller på anden måde benytte private institutioner som led i varetagelsen af den ambulante behandling af patienter, som er omfattet af stk. 1, nr. 2, og på anden måde undergives psykiatrisk behandling i henhold til dom eller kendelse.
 Det foreslås, at regionsrådet endvidere kan indgå overenskomst med eller på anden måde benytte private institutioner som led i varetagelsen af den ambulante behandling af patienter, som er omfattet af stk. 1, nr. 4.
 Med ændringen får regionerne adgang til at lade private institutioner, f.eks. psykiatriske privathospitaler, varetage behandlingen af personer, der som vilkår for prøveløsladelse eller tiltalefrafald skal undergives psykiatrisk behandling.
 Det bemærkes, at ændringen alene giver mulighed for, at regionsrådet kan benytte private institutioner som led i varetagelsen af den ambulante behandling af patienter.
Til nr. 9 Efter lovforslagets § 6, stk. 4, forbliver regler fastsat i medfør af § 238, stk. 5 og 6, jf. lovbekendtgørelse nr. 1286 af 2. november 2018, i kraft, indtil de ophæves eller afløses af forskrifter udstedt i medfør af sundhedslovens § 238, stk. 7 og 8, som affattet ved denne lovs § 3, nr. 7 og 9.
 Det foreslås, at henvisningen til lovforslagets § 3, nr. 7 og 9, ændres til § 3, nr. 6-8.
 Baggrunden for ændringen er, at sundhedslovens § 238, stk. 7 og 8, ikke er affattet ved lovforslagets § 3, nr. 7 og 9, men ved lovforslagets § 3, nr. 6-8. Der er således alene tale om en korrektion af en henvisningsfejl.
5. Udvalgsarbejdet Lovforslaget blev fremsat den 7. februar 2019 og var til 1. behandling den 19. februar 2019. Lovforslaget blev efter 1. behandling henvist til behandling i Sundheds- og Ældreudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og sundhedsministeren sendte den 19. november 2018 dette udkast til udvalget, jf.
Sundheds- og Ældreudvalget, alm. del  bilag 95. Den 7. februar 2019 sendte sundhedsministeren høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Spørgsmål Udvalget har under udvalgsarbejdet stillet 12 spørgsmål til sundhedsministeren til skriftlig besvarelse, som ministeren har besvaret.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Hans Andersen (V) Martin Geertsen (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Mette Abildgaard (KF) Astrid Krag (S) Flemming Møller Mortensen (S) Malte Larsen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Peder Hvelplund (EL) Finn Sørensen (EL) Pernille Schnoor (ALT) Torsten Gejl (ALT) Lotte Rod (RV) Kirsten Normann Andersen (SF) Trine Torp (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
