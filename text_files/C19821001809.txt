 I: Generelle betragtninger.
 De almindelige regler om beregning af solvensmargen og dermed reglerne for  

 den nødvendige størrelse af basiskapitalen inden for forsikringsvirksomhed  

 fører i almindelighed til beløb for fastsættelsen af basiskapitalen, som må  

 anses for at være beregnet på et niveau, der i hvert fald i almindelighed  

 ikke er for højt, når udviklingen i risikoforholdene og i priser og lønninger  

 tages i betragtning.
Disse beregninger af en solvensmargen forudsætter derfor en omhyggelig  

 vurdering af de tekniske reservers størrelse.
For nogle gensidige  

 forsikringsselskaber gør særlige forhold sig gældende, og de vil derfor blive  

 omtalt særskilt.
Disse betragtninger har ført til, at der igennem nogen tid har været  

 arbejdet på at fastsætte mere udførlige regler for beregning af  

 præmiereserven og erstatningsreserven i stedet for de betragtninger, som er  

 anført i skadesforsikring I.
Vejledning til regnskabsskemaer, jfr. navnlig  

 bemærkningerne til K I og K II.
II.
Foreløbige tilføjelser til de gældende bestemmelser med henblik på  

 udarbejdelsen af de kommende regler.
 1. Specialselskaber inden for stormskadeforsikring og  

 inden for haglskadeforsikring.
For disse selskabers vedkommende er den vigtigste tekniske reserve ofte en  

 udjævningsreserve, der må afsættes under hensyntagen til den tilstedeværende  

 genforsikringsdækning.
I almindelighed må det forlanges, at denne  

 udjævningsreserve sammen med årets præmieindtægt og genforsikringsdækningen  

 kan afværge, at der sker yderligere opkrævning i et omfang, som  

 forsikringstageren ikke med rimelighed kunne have forventet.
 Såfremt der er indført variable præmier, og såfremt selskabet omfattes af  

 bestemmelserne i industriministeriets bekendtgørelse nr. 457 af 10. september  

 1981, § 4, stk. 2, vil det afgørende være, om den afsatte udjævningsreserve  

 kan anses for at være tilstrækkelig, medens basiskapitalens størrelse, udover  

 den latente reserve svarende til de variable præmier, ikke er af samme  

 væsentlige betydning.
 Der må i forbindelse med regnskabsaflæggelsen gives en redegørelse for  

 genforsikringskontrakterne på formular K og beregningen af en  

 udjævningsreserve.
 2. Anden forsikringsvirksomhed (udenfor  

 livsforsikringsvirksomhed).
a.
Bestemmelserne om beregning af rentesreserven for lovpligtig  

 arbejdsskadeforsikring omfattes ikke af dette cirkulære.
Der kan herom  

 henvises til sikringsstyrelsens cirkulære af 14. december 1976 og  

 sikringsstyrelsens cirkulære af 17. april 1978. Om følgevirkingerne af  

 overgangen til beregningen af rentereserven på et 7procent's teknisk grundlag  

 henvises til forsikringstilsynets cirkulære af 31. januar 1977 om tekniske  

 reserver inden for lovpligtig arbejdsskadeforsikring (forsikringstilsynets  

 beretning I 1975, side 213-217).
 For så vidt angår beregning af tekniske reserver på områder, hvor samme  

 tekniske betragtninger gør sig gældende som inden for  

 livsforsikringsvirksomhed, forudsættes en beregning efter tilsvarende  

 metoder, dog at f.eks. et 7procent's grundlag vil kunne anvendes (f.eks.  

 visse erstatningsreserver inden for erhvervsudygtighedsforsikring).  

 Redegørelsen for de tekniske reserver må indeholde oplysninger herom.
b.
For at opnå erfaringer med henblik på kommende fastsættelse af regler  

 for beregning af tekniske reserver skal der ved regnskabsaflæggelser gives en  

 redegørelse for beregningen af de tekniske reserver.
Ddette gælder, selvom  

 der ikke er sket ændring i beregningsmetoderne.
Inden for brancher, der har stærkt svingende risikoforløb, f.eks.  

 stormskadeforsikring, må der redegøres for, om der er taget hensyn hertil ved  

 genforsikringsafdækning, henlæggelse til særlige reserver eller på anden  

 måde.
Dette får tillige betydning for kombinerede forsikringer, der omfatter  

 f.eks. stormskader.
c.
Den redegørelse, som omhandles ovenfor under 2 b, tænkes afgivet inden  

 for rammerne af siderne K I og K II i indberetning til forsikringstilsynet.  

 Redegørelsen skal ikke indeholde matematiske formler eller omfattende  

 beregninger, men skal give en kortfattet beskrivelse af, hvorledes de  

 tekniske reserver er opgjort.
Skulle forsikringstilsynet derefter have behov  

 for en uddybende forklaring, vil der blive taget kontakt med det enkelte  

 selskab.
d.
Til yderligere brug for tilsynets mulighed for at følge det enkelte  

 selskabs afsættelse af erstatningsreserven for direkte forretning bortset fra  

 de under 2 a nævnte reserver, samt afviklingen af erstatningsreserverne skal  

 der fra og med regnskabsår, der afsluttes pr. 31. december 1982, sammen med  

 årsregnskabet til forsikringstilsynet indsendes vedlagte skema G III.
 Skema G III udfyldes for hver af de brancher, der drives af selskabet,  

 jfr. iøvrigt vedlagte »Vejledning til formular G III: Afvikling af  

 erstatningsreserven«.
 Skema G III fås som løsblade ved henvendelse til:
Forsikringstilsynet Direktoratet Hammerichsgade 14 1611 København V.
 Tlf. 01-14 91 40.
e.
Inden for en koncern eller inden for samarbejdende selskaber bør  

 anvendes ensartede regler for tekniske reserver for direkte tegnede  

 forsikringer.
Hvis dette ikke er tilfældet, må forskelligheder begrundes.
f.
Inden for områder, hvor der som følge af en konstateret risikoforøgelse  

 finder en indeksregulering sted af præmierne i løbet af det følgende  

 regnskabsår, skal der foretages en tilsvarende indeksregulering ved  

 beregningen af præmiereserven, medmindre en sådan forøgelse af præmiereserven  

 allerede er taget i betragtning på anden måde.
g.
Ved udarbejdelse af driftsplaner (prognoser) skal gennemsnitsresultater  

 altid suppleres med afsætning af udjævningsreserver under tilbørlig  

 hensyntagen til den pågældende forsikringsbestands størrelse og sammensætning  

 samt de almindeligt indvundne erfaringer om forsikringsbestandens svingende  

 risikoforløb.
 Forsikringstilsynet forbeholder sig - i tilfælde af en manglende  

 imødegåelse af svingende risikoforløb - at tage dette i betragtning ved  

 bedømmelsen af en prognose for basiskapitalens forventede størrelse i  

 efterfølgende regnskabsår.
 Forsikringstilsynet, den 2. november  

 1982.
