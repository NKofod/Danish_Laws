Bekendtgørelse om  

 socialrådgiveruddannelsen I medfør af § 5, stk. 1 - 3, og § 11, stk. 2 og 3, i lov nr. 481 af  

 31 maj 2000 om mellemlange videregående uddannelser, og § 6, stk. 1 - 3  

 i lov om centre for videregående uddannelse og andre selvejende  

 institutioner for videregående uddannelser m.v., jf.  

 lovbekendtgørelse nr. 308 af 13. maj 2002, fastsættes:
Kapitel 1 Uddannelsens formål og varighed § 1. Formålet med  

 socialrådgiveruddannelsen er at kvalificere den studerende fagligt og  

 personligt til efter endt uddannelse at fungere selvstændigt og i et  

 tværfagligt samarbejde som socialrådgiver.
Uddannelsen skal i  

 overensstemmelse med den samfundsmæssige, socialfaglige og  

 videnskabelige  udvikling kvalificere de studerende inden for teoretisk og  

 praktisk socialrådgivning og socialt arbejde.
Uddannelsen skal  

 kvalificere de studerende til at kunne identificere, beskrive, analysere,  

 vurdere, evaluere og handle i forhold til livsbetingelser og sociale  

 problemer på individ-, gruppe-, organisations- og samfundsniveau.
De  

 studerende skal tilegne sig viden om og indsigt i de berørte  

 målgruppers og miljøers situation, så de studerende herved  

 opnår forandrings- og handlekompetence inden for  

 socialrådgivning, såvel i offentlig som privat regi.
Stk. 2. De studerende skal kvalificere sig til  

 at 1)	udføre og koordinere socialt arbejde og tilrettelægge  

 en social indsats, samt rådgive, vejlede og udføre forebyggende  

 virksomhed, 2)	opnå en kritisk og analytisk kompetence med henblik på  

 at kunne identificere, beskrive og vurdere sociale problemer i deres helhed  

 og vælge metoder og tiltag, der er relevante i den enkelte  

 situation, 3)	omsætte teorier og metoder til praktisk handling og skabe  

 forandring i samarbejde med brugere og andre aktører, 4)	etablere en professionel relation med brugere samt være i  

 stand til at indgå i en dialog med brugerne og se brugernes ressourcer  

 og understøtte dem i at anvende disse, 5)	indgå i organisatoriske processer med henblik på at  

 kunne øve indflydelse på og forandre rammer og vilkår og  

 kunne agere og forhandle i forhold til modsætningsfyldte krav og  

 forventninger, 6)	udføre myndighedsopgaver og træffe afgørelser,  

 som tilgodeser lovgivningens krav, brugernes situation og forvaltningens  

 praksis samt kunne handle ud fra trufne afgørelser, 7)	udvikle det sociale arbejde på baggrund af dokumentation og  

 evaluering, udføre kvalitetssikring samt kunne følge, anvende  

 og deltage i forskningsarbejde inden for socialt arbejde og 8)	kunne fortsætte i kompetencegivende videreuddannelse efter  

 afsluttet grunduddannelse.
§ 2. Uddannelsen foregår ved  

 uddannelsesinstitutioner, der af Undervisningsministeriet er godkendt til at  

 udbyde uddannelsen.
Uddannelsesinstitutionen er ansvarlig for uddannelsen i  

 sin helhed, hvilket indebærer ansvar for indhold, sammenhæng og  

 koordinering af uddannelsens teori og praktik.
Stk. 2. Socialrådgiveruddannelsen er en  

 semesteropdelt uddannelse, der er normeret til 3½  

 studenterårsværk eller 210 ECTS-point.
Et  

 studenterårsværk er en fuldtidsstuderendes arbejde i 1 år.  

 Et studenterårsværk svarer til 60 point i European Credit  

 Transfer System (ECTS-point). Hvert semester varer 18   24 uger.
Stk. 3. Uddannelsen skal være afsluttet senest 6  

 år efter studiestart.
Uddannelsesinstitutionen kan, hvor der foreligger  

 usædvanlige forhold, dispensere herfra.
§ 3. Uddannelsen giver ret til betegnelsen  

 professionsbachelor som socialrådgiver.
Betegnelsen på engelsk er  

 Bachelor of Social Work.
Kapitel 2 Uddannelsens tilrettelæggelse og indhold § 4. Uddannelsen tilrettelægges,  

 således at der etableres vekselvirkning med anvendelse af varierede  

 undervisningsformer og kombination mellem teori og praktik i et  

 sammenhængende progressivt uddannelsesforløb.
 Stk. 2. I uddannelsen indgår studieformer, der  

 understøtter den studerendes udvikling af kompetence i forhold til  

 læring, selvstændighed og samarbejdsevne samt til at skabe faglig  

 fornyelse.
 Stk. 3. Uddannelsen tilrettelægges med stigende  

 sværhedsgrad og kompleksitet gennem forløbet.
§ 5. I uddannelsen indgår tværfaglige  

 elementer, svarende til 8 ECTS-point, der skal indgå i såvel den  

 teoretiske undervisning som i praktikken.
Hvert element skal arrangeres i  

 samspil med mindst en af de samarbejdsparter, der er relevante for  

 faggruppen.
§ 6. I uddannelsen indgår, i det omfang det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Uddannelsen skal endvidere bidrage til at fremme de  

 studerendes personlige udvikling samt bidrage til at udvikle interesse for og  

 evne til aktiv medvirken i et demokratisk samfund.
 § 7. Uddannelsen omfatter en teoretisk  

 undervisningsdel, svarende til 174 ECTS-point og praktik, svarende til 36  

 ECTS-point.
Stk. 2. I uddannelsen indgår en valgfri del,  

 svarende til mindst 30 ECTS-point.
I den valgfrie del indgår det  

 afsluttende bachelorprojekt, der har et omfang på mindst 24 ECTS-point.  

 Gennem arbejdet med bachelorprojektet skal den studerende erhverve sig  

 kvalifikationer inden for socialrådgivning og socialt arbejde.
I  

 projektet behandles en selvvalgt problemstilling inden for et eller flere af  

 de fire fagområder, jf. § 9, stk. 1, og med anvendelse af videnskabelig  

 metode og inddragelse af erfaringer fra praksis.
Problemstillingen godkendes  

 af uddannelsesinstitutionen.
 § 8. Uddannelsen tilrettelægges på et  

 videnskabsteoretisk grundlag, der giver mulighed for at studere og reflektere  

 over socialt arbejdes teorier, modeller, metoder og begreber, og som på  

 demokratisk og ikke-diskriminerende vis bidrager til at forstå,  

 beskrive og analysere sociale problemer, herunder fænomener, kontekster  

 og processer, som socialrådgivere arbejder med og i.
 Stk. 2. Uddannelsen omfatter teoretisk undervisning og  

 praktik inden for følgende fagområder:
 1)	Fagområdet Socialt arbejde: 84 ECTS-point, heraf  

 socialrådgivning: mindst 60 ECTS-point.
 2)	Det psykologiske og psykiatriske fagområde: 28 ECTS-point.
 3)	Det juridiske fagområde: 28 ECTS-point.
 4)	Det samfundsvidenskabelige fagområde: 34 ECTS-point.
 5)	Praktik: 36 ECTS-point.
 Stk. 3. Uddannelsen tilrettelægges således,  

 at alle fagområder relaterer den specifikke viden og de specifikke  

 færdigheder til socialt arbejde, samt at fagområdet Socialt  

 arbejde integrerer viden og færdigheder fra de tre øvrige  

 fagområder, jf. § 9.
 § 9. Mål for fagområderne:
1)	Målet for fagområdet Socialt arbejde er, at de  

 studerende opnår kundskaber fra fagområdets eget teoretiske og  

 forskningsmæssige grundlag og fra socialt arbejdes praksis, for dermed  

 at kunne forstå socialt arbejdes vilkår og muligheder, herunder  

 metoder og metodevalg.
Derudover skal fagområdet samle og integrere  

 kundskaber både fra eget fagområde og fra uddannelsens  

 øvrige fagområder, hvorved de studerende skal opnå  

 forandrings- og handlekompetencer som socialrådgivere, jf. § 1.
 2)	Målet for det psykologiske og psykiatriske fagområde er,  

 at de studerende opnår kundskaber inden for det psykologiske og  

 psykiatriske felt for dermed at kunne forstå menneskers psyke og liv,  

 herunder forståelse af det enkelte menneskes dynamiske udvikling i  

 samspil med omverdenen, perspektiver på relationer mellem individ,  

 gruppe, organisation og samfund samt indsigt i at forstå egen  

 læreproces og udvikling som fagperson.
 3)	Målet for de juridiske fagområde er, at de studerende  

 opnår kundskaber inden for det retlige og forvaltningsmæssige  

 felt for dermed at kunne inddrage relevante faglige elementer fra juraens  

 almene, materielretlige og processuelle fag som grundlag for at kunne handle  

 som retsanvender i socialt arbejde og rådgive om den enkeltes  

 retsstilling.
 4)	Målet for det samfundsvidenskabelige fagområde er, at de  

 studerende opnår kundskaber fra det sociologiske, organisatoriske,  

 politologiske og økonomiske felt for dermed at kunne forstå  

 samfundets funktion, opbygning og udvikling, sammenhængen mellem  

 menneskers levevilkår, sundhedsproblemer og sociale problemer samt  

 social- og arbejdsmarkedspolitikkens vilkår og den sociale sektors  

 rolle og funktion i forhold hertil.
 Stk. 2. Nationale og internationale forskningsresultater,  

 der er relevante for professionen, integreres i størst muligt omfang i  

 undervisningen.
§ 10. Målet med praktikken er at skabe  

 sammenhæng mellem teoretisk og praktisk kundskab og derved sikre  

 professionsbasering, praksisnærhed og udvikling af professionel  

 kompetence.
Praktikken består af en uddannelsespraktik, svarende til 24  

 ECTS-point, og et praksisstudie (feltstudie), svarende til 12 ECTS-point.
I  

 uddannelsespraktikken skal den studerende omsætte teoretisk viden til  

 praktisk udøvelse i en institution inden for det sociale område.  

 I praksisstudiet skal den studerende opnå kendskab til forvaltning som  

 politisk, økonomisk og juridisk ramme for socialt arbejde i en  

 (amts)kommunal forvaltning.
I begge praktikformer indgår en eller flere  

 skriftlige opgaver.
Stk. 2. Samlet tilrettelægges de to  

 praktikforløb med progression fra det observerende til det  

 reflekterende og selvstændigt udøvende.
Det sker i forbindelse  

 med refleksion over og afprøvning af grundlæggende kompetencer  

 inden for eksempelvis rådgivning, vejledning, koordinering, analyse,  

 forhandling, udvikling, formidling og myndighedsudøvelse,  

 således at den enkelte studerende arbejder med at omsætte  

 teoretisk viden til praktisk udøvelse af socialt arbejde samt at  

 udvikle og afprøve færdigheder i socialrådgivning.
Den  

 studerende skal endvidere kunne vurdere sine forudsætninger for at  

 arbejde som socialrådgiver.
Stk. 3. Praktikken foregår på praktiksteder,  

 der er godkendt af uddannelsesinstitutionen.
De studerende  

 undervises/vejledes af praktiskstedets vejledere efter aftale mellem  

 praktiksted og uddannelsesinstitution.
Det påhviler praktikstedet, at  

 der udarbejdes en beskrivelse af det enkelte praktikforløb.  

 Beskrivelsen skal godkendes af uddannelsesinstitutionen.
 Stk. 4. De studerende har pligt til at deltage i  

 praktikken.
 Stk. 5. Nærmere regler om praktikken, herunder  

 bedømmelseskriteriet, kriterier for godkendelse af praktiksteder og om  

 den studerendes deltagelse i praktikken, fastsættes i studieordningen.  

 Uddannelsesinstitutionerne koordinerer udformningen af bestemmelser om  

 praktikken i institutionernes studieordninger.
Kapitel 3 Eksamen m.v.
§ 11. Uddannelsen indeholder 6 eksterne  

 prøver, hvoraf en prøve placeres ved udgangen af 2. semester,  

 1. årsprøven, og en prøve i 7. semester,  

 bachelorprojektet.
Placeringen af de øvrige eksterne prøver og  

 eventuelle interne prøver fastsættes i studieordningen.
 Stk. 2. Hver ekstern prøve skal bestås for  

 sig.
Stk. 3. Bachelorprojektet bedømmes ved en mundtlig  

 og individuel prøve.
Der gives en samlet karakter for det skriftlige  

 arbejde og præstationen ved prøven.
 Stk. 4. De eksterne og interne prøver samt  

 praktikken, der ligger i studiets første 3 år skal være  

 bestået, før den studerende kan afslutte bachelorprojektet.
 Stk. 5. For eksamen, herunder prøveformer,  

 bedømmelse, eksamensbevis, klage over eksamen m.v. gælder i  

 øvrigt bekendtgørelse om eksamen ved visse videregående  

 uddannelser under Undervisningsministeriet (eksamensbekendtgørelsen),  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet  

 (censorbekendtgørelsen).
 § 12. Praktikperioder svarende til 36 ECTS-point  

 bedømmes.
Stk. 2. Uddannelsespraktikken bedømmes i  

 fællesskab af en af uddannelsesinstitutionen udpeget lærer og en  

 af praktikinstitutionen udpeget praktikvejleder.
Er disse ikke enige om  

 bedømmelsen, medvirker en ekstern censor ved fornyet  

 bedømmelse.
Der gives bedømmelsen Godkendt/Ikke godkendt.
Stk. 3. Praksisstudiet (feltpraktikken) bedømmes  

 ved en intern prøve.
Der gives bedømmelsen Godkendt/Ikke  

 godkendt.
Stk. 4. En studerende kan højst 2 gange  

 påbegynde en uddannelsespraktik.
Institutionen kan dog tillade en  

 studerende at begynde uddannelsespraktikken en 3. gang, hvis det er begrundet  

 i usædvanlige forhold.
Kapitel 4 Studieordningen § 13. Studieordningen indeholder de regler, som  

 institutionen i henhold til denne bekendtgørelse fastsætter  

 om:
 1)	Undervisnings- og arbejdsformer i uddannelsen, herunder IT i  

 undervisningen, jf. § 4 og § 6.
 2)	Den valgfrie del, jf. § 7, stk. 2.
 3)	Udarbejdelse af bachelorprojektet, jf. § 7, stk. 2.
4)	Mål for samt indhold og tidsmæssigt omfang af de enkelte  

 fagområder samt fagområdernes placering og bedømmelse i  

 studieforløbet.
Omfanget af fagområderne fastsættes i  

 ECTS-point,jf. § 8, stk.2.
 5)	Mål, indhold, tidsmæssigt omfang, placering,  

 tilrettelæggelse og bedømmelse af praktikken, jf. § 10, stk. 1 -  

 2, og § 12.
 6)	Godkendelse af praktiksteder, jf. § 10, stk. 3.
 7)	Obligatorisk deltagelse i praktikken, jf. § 10, stk. 4.
 8)	Merit, jf. § 16, stk. 2.
 9)	Overgangsregler, jf. 21, stk. 4.
 10)	Internationalisering.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 § 14. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra regler i studieordningen, der alene er fastsat af  

 institutionen.
Stk. 2. Ved udarbejdelse af studieordningen deltager en  

 repræsentant for de studerende og en repræsentant for  

 praktikstederne.
Ved væsentlige ændringer af studieordningen  

 indhenter institutionen en udtalelse fra censorformandskabet, jf.  

 censorbekendtgørelsen.
Studieordningen, herunder væsentlige  

 ændringer i denne, træder i kraft ved studieårets  

 begyndelse og skal indeholde overgangsregler.
Censorformandskabet skal  

 orienteres om studieordningen og ændringer heri.
 Stk. 3. Gældende studieordninger skal være  

 offentlige på institutionernes hjemmeside.
Kapitel 5 Andre regler § 15. Skift til samme uddannelse ved anden  

 institution kan først ske efter 1. studieår og efter, at 1.  

 eksterne prøve er bestået.
Institutionen kan dispensere herfra,  

 hvis der foreligger usædvanlige forhold.
 § 16. Beståede uddannelseselementer ved en  

 institution, der udbyder uddannelsen efter denne bekendtgørelse,  

 ækvivalerer de tilsvarende uddannelseselementer ved de andre  

 institutioner, der udbyder uddannelsen.
Stk. 2. Institutionen kan herudover i hvert enkelt  

 tilfælde eller ved regler fastsat af institutionen godkende, at  

 gennemførte uddannelseselementer fra en anden dansk eller udenlandsk  

 videregående uddannelse, der er bestået efter reglerne herom,  

 træder i stedet for uddannelseselementer eller dele heraf, der er  

 omfattet af denne bekendtgørelse.
Afgørelsen træffes  

 på grundlag af en faglig vurdering af ækvivalensen mellem de  

 berørte uddannelsesdele.
 § 17. Uddannelsesinstitutionen kan beslutte, at en  

 studerende skal afbryde eller ophøre med uddannelsen, hvis det er  

 åbenbart, at den studerende på grund af sygdom, misbrug eller  

 lignende ikke kan fungere forsvarligt.
§ 18. Undervisningsministeriet kan godkende  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 § 19. Undervisningsministeriet træffer  

 afgørelse om at dispensere fra bekendtgørelsen, når det  

 er begrundet i usædvanlige forhold, bortset fra de tilfælde, hvor  

 institutionen kan dispensere, jf. § 2, stk. 3, § 12, stk. 4, § 15 og § 16,  

 stk. 2.
§ 20. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører den i § 17 beskrevne situation eller  

 vedrører retlige spørgsmål.
Klagen indgives til  

 institutionen.
Institutionen videresender klagen til ministeriet ledsaget af  

 en udtalelse.
Institutionen giver klageren lejlighed til inden for en frist  

 af mindst 1 uge at kommentere udtalelsen.
Kommentaren medsendes til  

 ministeriet.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 21. Bekendtgørelsen træder i kraft  

 den 1. august 2002 og har virkning for studerende, der begynder på  

 uddannelsen den 1. september 2002 eller senere.
 Stk. 2. Bekendtgørelse nr. 720 af 30. juli 1996 om  

 socialrådgiveruddannelsen, ophæves, jf. dog stk. 3.
 Stk. 3. Studerende, der er begyndt på  

 socialrådgiveruddannelsen før den 1. september 2002 har ret til  

 at færdiggøre socialrådgiveruddannelsen efter reglerne i  

 den i stk. 1 nævnte bekendtgørelse.
 Stk. 4. Institutionen fastsætter i studieordningen  

 overgangsregler for studerende, som efter de hidtil gældende regler  

 højst har gennemført 1. studieår, og som ønsker at  

 færdiggøre uddannelsen efter reglerne i denne  

 bekendtgørelse.
