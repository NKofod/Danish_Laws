Fremsat den 22. januar 2002 af  

 Ole M.
Nielsen (KRF), Bodil Kornbek (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om indførelse af partikelfiltre på busser og  

 lastbiler Folketinget pålægger regeringen inden 1. juli  

 2002 at indføre krav om partikelfiltre for dieseldrevne busser og  

 lastbiler, der kører inden for særlige miljøzoner i  

 landets 4 største byer efter nedenstående retningslinjer.  

 Regeringen pålægges i den forbindelse at foretage de  

 nødvendige ændringer i administrative forskrifter samt  

 fremsætte de lovforslag, som måtte være  

 nødvendige.
 1.	Køretøjer, der opfylder de gældende  

 udstødningsnormer for nye køretøjer, skal undtages.
 2.	Staten skal yde tilskud til installering af partikelfiltre på  

 50 pct. af dieselfiltrets pris for lastbiler og busser, der kører i de  

 særlige miljøzoner.
 3.	Tilskudsordningen og den tilknyttede finansiering for nye  

 køretøjer skal gradvis nedtrappes til nul, når de nye  

 EURO IV-normer bliver obligatoriske fra 1. januar 2006, mens den  

 videreføres for eksisterende køretøjer.
 4.	Der skal indføres en godkendelsesordning for partikelfiltre,  

 der sikrer, at kun de bedste typer benyttes i Danmark.
 5.	Reglerne vedrørende køretøjers  

 udstødning skal præciseres, således at politiet skal  

 sørge for, at eksisterende dieselkøretøjer, der soder,  

 skal pålægges bøde eller sendes til syn.
Bemærkninger til forslaget Formålet med beslutningsforslaget er at  

 forbedre miljøet og sundheden i de større byer, hvor der  

 færdes og bor mange mennesker.
Undersøgelser viser, at små  

 partikler fra dieselbiler er sundhedsskadelige for mennesker.
De små  

 partikler øger antallet af dødsfald i byerne og fører  

 til en forøgelse af antallet af luftvejssygdomme.
Sundhedsmæssige overvejelser Ifølge Danmarks Miljøundersøgelser  

 vil indførelse af partikelfiltre på tunge  

 dieselkøretøjer nedsætte antallet af dødsfald med  

 mellem 22 og 1700 om året.
Derudover vil samfundet kunne spare mellem  

 11.000 og 900.000 sygedage som følge af luftvejssygdomme.
De laveste  

 tal er baseret på beregninger, hvor alle partikler under 10 mikrometer  

 inddrages, mens de højeste tal er baseret på, at de ultrafine  

 partikler er årsag til hele skadevirkningen.
Det beregnes i rapporten Det er betænkeligt, at rapporten ikke i  

 tilstrækkeligt omfang vægter de fine og ultrafine partikler ved  

 vurdering af de sundhedsmæssige effekter af partikelforurening fra  

 tunge dieselbiler.
Dette sker på trods af, at der videnskabeligt er  

 enighed om, at de fine og ultrafine partikler er særligt farlige for  

 sundheden.
På den baggrund vurderes en nedsættelse af antal  

 dødsfald på 22 ved at indføre partikelfiltre på  

 tunge køretøjer, således som det fremgår af  

 rapporten, at være for lavt sat.
Forslagsstillerne finder det i øvrigt dybt  

 betænkeligt, at man i rapporten kommer frem til, at det er for dyrt at  

 indføre partikelfiltre, fordi den økonomiske besparelse i  

 menneskeliv ved at indføre partikelfiltre er mindre end udgiften ved  

 at indføre ordningen.
Forslagsstillerne finder, at ethvert menneske  

 har ubegrænset værdi og derfor ikke kan gøres op i kroner  

 og ører.
Miljøzoner I Sverige har der siden 1996 været indført  

 miljøzoner i udvalgte byer.
I dag er de centrale dele af Stockholm,  

 Gøteborg, Malmø og Lund omfattet af ordningen.
Ordningen giver  

 kommunerne ret til at forbyde kørsel med dieseldrevne busser og  

 lastbiler over 3,5 tons, der ikke opfylder særlige  

 udstødningsnormer.
Alle køretøjer, der kører i  

 miljøzonen, skal opfylde de senest indførte  

 udstødnings-normer.
Køretøjer, der er yngre end 8  

 år undtages, hvis de opfyldte de bedste udstødningsnormer, der  

 var gældende på registreringstidspunktet.
Såfremt der sker  

 miljømæssige forbedringer af køretøjerne,  

 såsom partikelfiltre, kan tilladelsen forlænges med 4 år.  

 Ved installering af partikelfiltre skal mængden af små partikler  

 reduceres med 80 pct.
Køretøjer, der er godkendt til at  

 køre i miljøzonen, skal være forsynet med en særlig  

 mærkat.
Udenlandske køretøjer er ikke omfattet af  

 ordningen.
 I Danmark er der givet mulighed for, at kommunerne kan  

 indføre miljøzoner som led i et forsøg, men der er ikke  

 krav om miljøzoner i de største byer.
Økonomiske konsekvenser af forslaget I rapporten Partikelfiltre, der har været eftermonteret i  

 Odense-projektet, har kostet mellem 40.000 og 50.000 kr. eksklusive moms og  

 montering.
Merprisen for at få monteret et partikelfilter i forbindelse  

 med køb af nyt køretøj vurderes at være omkring  

 30.000 kr. eksklusive moms.
 Teknologisk Institut vurderer, at når  

 partikelfiltrene bliver masseproduceret, vil prisen i forbindelse med  

 køb af nyt køretøj kunne nedbringes til ca. 8.000 kr.,  

 og til ca. 10.000-11.000 kr. i forbindelse med eftermontering.
 Det foreslås, at udgiften ved forslaget finansieres  

 ved at forøge vægtafgiften for alle lastbiler og busser, men  

 forslagsstillerne er åbne over for alternative  

 finansieringsforslag.
Med omkring 59.000 lastbiler og busser vil en  

 forøgelse af vægtafgiften for alle lastbiler og busser med 8.600  

 kr. om året kunne finansiere forslaget.
Når filtrene  

 masseproduceres, og såfremt prisen pr. filter reduceres til en  

 fjerdedel, skal vægtafgiften i stedet forhøjes med 2.200 kr. om  

 året for alle lastbiler og busser.
Bemærkninger til forslagets enkelte  

 bestemmelser Ad 1 Nye lastbiler og busser skal fra den 1. oktober 2001  

 overholde de nye EURO III-udstødningsnormer, der medfører, at  

 de miljøskadelige udslip af små partikler reduceres med ca. 1/3  

 i forhold til EURO II-normerne.
Fra 1. januar 2006 indføres de  

 såkaldte EURO IV-udstødningsnormer, hvilket medfører, at  

 partikelfiltre i praksis bliver obligatoriske i nye busser og lastbiler.
Ifølge beslutningsforslaget skal lastbiler og  

 busser, der kører inden for miljøzoner, opfylde EURO  

 III-udstødningsnormerne indtil den 1. januar 2006 og EURO  

 IV-udstødningsnormerne fra den 1. januar 2006, og indtil der  

 træder nye udstødningsnormer i kraft.
Et køretøj,  

 der allerede er godkendt efter de gældende udstødningsnormer,  

 skal have en passende overgangsordning til at opfylde de nye  

 udstødningsnormer.
Ad 3 Baggrunden for at afvikle tilskudsordningen for nye  

 køretøjer fra den 1. januar 2006 er, at de nye EURO IV-normer  

 indføres fra denne dato, hvilket medfører, at partikelfiltre i  

 praksis bliver obligatoriske i nye busser og lastbiler fra dette tidspunkt.  

 For eksisterende køretøjer skal tilskudsordningen opretholdes  

 også efter den 1. januar 2006.
Ad 4 Formålet med nr. 4 er at sikre, at kun de bedst  

 fungerende partikelfiltre anvendes i Danmark.
Problemer med visse typer  

 partikelfiltre betyder, at der er behov for at indføre en  

 godkendelsesordning for partikelfiltre, så kun godkendte filtre kan  

 bruges i Danmark.
Ad 5 Forsøg med partikelfiltre i Odense har vist, at der  

 er tekniske problemer med visse partikelfiltre.
De viste, at nogle  

 partikelfiltre brændte sammen som følge af  

 køretøjernes dårlige vedligeholdelsestilstand eller  

 forkerte justering.
 Dette er baggrunden for, at bestemmelsen/administrationen  

 af bestemmelsen i færdselslovens § 38 skal præciseres  

 således, at dieselkøretøjer, der soder, skal stoppes af  

 politiet og pålægges bøde eller sendes til syn.
Efter de gældende regler er der kun krav til nye  

 køretøjers udslip.
Udslippet fra de ældre  

 køretøjer reguleres kun i færdselsloven, hvor det i § 38  

 nævnes, at Skriftlig fremsættelse Ole M.
Nielsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af partikelfiltre på busser og lastbiler.
(Beslutningsforslag nr.
B 56).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
