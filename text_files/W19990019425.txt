Skrivelse om, hvorvidt et  

 byrådsmedlem, der har vedtaget et bødeforelæg for  

 overtrædelse af færdselslovens § 42, er valgbar (Fra Valgbarhedsnævnet til et byråd, j.nr.  

 557/1999) Ved brev af 10. august 1999 har X-Byråd i  

 medfør af den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN den 10. juli 1999 har  

 fået udleveret en bødetilkendegivelse fra politiet i X for  

 overtrædelse af færdselslovens § 42.
 Det fremgår af sagen, at den pågældende  

 den 18. august 1999 i fortsættelse af nævnte  

 bødetilkendegivelse har vedtaget et bødeforelæg på  

 850 kr. for overtrædelse af færdselslovens § 42 ved den 10. juli  

 1999 at have ført personbil med en målt hastighed på  

 mindst 111 km/t mod højst tilladt hastighed på 80 km/t.
 I denne anledning skal man meddele, at  

 Valgbarhedsnævnet har fundet, at den begåede handling ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for  

 valgbar.
