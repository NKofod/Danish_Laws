Fremsat den 30. april 2003 af  

 Elsebeth Gerner Nielsen (RV), Marianne Jelved (RV) og Niels  

 Helveg Petersen (RV) Forslag til folketingsbeslutning om inddragelse af herboende irakere i det danske civile  

 beredskab til den  

 demokratiske, sociale og økonomiske  

 genopbygning af Irak Folketinget pålægger regeringen i indeværende folketingsår at  

 tage de nødvendige initiativer, der sikrer, at alle herboende irakere tilbydes kurser i  

 demokratiforståelse og demokratiopbygning, tilbydes  

 efteruddannelseskurser, kurser og praktikophold, som er målrettet mod  

 genopbygningsopgaver i Irak, og får  

 mulighed for at søge midler til konkrete genopbygnings- og  

 demokratiseringsprojekter fra en ny demokrati- og genopbygningsfond for Irak.
Bemærkninger til forslaget Irakere i Danmark skal bidrage til den demokratiske,  

 sociale og økonomiske genopbygning af Irak,  

    

 og Danmark skal sikre, at de får mulighed for det.
I Danmark bor der ca. 24.000 irakere.
En stor del af disse  

 ønsker enten at vende hjem til Irak eller er nødt til det som følge af, at de  

 kun har midlertidig opholdstilladelse.
Efter Det Radikale Venstres opfattelse  

 skal irakerne først tilbage, når krigen er forbi, og når UNHCR har vurderet,  

 at  

 det er sikkert at vende tilbage.
Det Radikale Venstre ønsker ikke at sende  

 folk  

 hjem med hverken håndjern eller faldskærme.
Det Radikale Venstre vil hellere  

 sende dem hjem med hænderne fulde af redskaber, som kan bidrage til en  

 fredelig  

 og demokratisk udvikling i Irak.
Det Radikale Venstre foreslår, at alle irakere i Danmark  

 tilbydes en mulighed for at indgå i et civilt beredskab, der skal understøtte  

 genopbygningen af Irak og den demokratiske udvikling.
Især den sidste del er  

 helt afgørende, hvis det skal lykkes at opbygge et frit og demokratisk Irak.  

 I  

 forhold hertil er ikke mindst udviklingen af et civilsamfund, herunder frie  

 medier, foreninger og partier, afgørende.
 På den baggrund foreslår Det  

 Radikale Venstre følgende:
 For det første, at alle herboende irakere tilbydes kurser i  

 demokratiforståelse og demokratiopbygning.
 Formålene med disse kurser er:
 1.  

 	  

    

 At give deltagerne  

 en basal forståelse for værdien og indholdet af og sammenhængen mellem  

 demokrati, friheds- og menneskerettigheder, religion og markedsøkonomi.
 2.  

 	  

    

 At give en  

 forståelse af den politiske, økonomiske og sociale situation i det Irak, de  

 vender hjem til.
 3.  

 	  

    

 At give  

    

 mulighed for at afklare personlige værdier,  

 mål, behov og muligheder, så deltagerne kan forberede deres tilbagevenden og  

 så  

 vidt muligt planlægge deres fremtid i Irak.
 For det andet, at alle herboende irakere tilbydes  

 efteruddannelseskurser, kurser og praktikophold, som er målrettet mod  

 genopbygningsopgaver i Irak.
 Formålene er:
 1.  

 	  

    

 At støtte den  

 enkelte herboende iraker i den forestående repatriering/tilbagevenden med  

 henblik på reintegration i det irakiske samfund.
 2.  

 	  

    

 At gøre det muligt  

 for herboende irakere at deltage i mere specifikke genopbygningsopgaver som  

 ansatte i lokale irakiske strukturer (myndigheder, virksomheder,  

 organisationer) og som ansatte  

    

 i  

 internationale humanitære organisationer og  

    

 øvrige virksomheder, som deltager i genopbygningen af landet.
 Dette skal ske inden for en ramme af en specifik og  

 fleksibel støtteordning, som kan finansiere de målrettede uddannelsesforløb  

 (inkl. kost, logi og lommepenge) på forskellige typer uddannelsessteder,  

 f.eks.  

 højskoler, daghøjskoler, flygtningecentre, sprogskoler, VUC,  

 oplysningsforbund,  

 tekniske skoler m.fl. samt praktikforløb på relevante danske virksomheder og  

 i  

 relevante danske organisationer.
For det tredje foreslås der oprettet en demokrati- og  

 genopbygningsfond, som herboende irakere kan søge midler fra til konkrete  

 projekter i Irak.
Det er afgørende, at  

 irakerne får  

 mulighed for at opbygge konkrete demokratiprojekter i Irak.
Formålene er således at give  

 mulighed for, at de tilbagevendende irakere kan være med til at skabe en åben  

 demokrati- og debatkultur og styrke civilsamfundets røst i udviklingen af det  

 nye Irak.
Der kan f.eks. være tale om støtte til:
opstart af lokale  

 eller nationale nyhedsmedier, opstart af  

 foreninger, partier, forbrugerorganisationer, kvindeorganisationer,  

 kulturforeninger m.v., udvikling af lokale  

 demokratikurser, opstart af folkelige  

 oplysningsforbund, aftenskoler, daghøjskoler m.v., opbygning af  

 idrætsklubber/foreninger, oversættelse af  

 relevant litteratur, lokale kunst- og  

 kulturprojekter.
Det enkelte projekt skal have en dansk samarbejdspartner,  

 der kan rådgive og støtte.
Det kan f.eks. være en dansk forening,  

 organisation,  

 myndighed eller institution.
 Pengene fordeles af en Irak-fond med en lille bestyrelse  

 bestående af f.eks. repræsentanter fra irakerne selv, de mellemfolkelige  

 organisationer og andre danske foreninger og organisationer.
 Til det samlede formål afsættes 100 mio. kr. af Mi~frestamidlerne.  

 Forudsætningen for at få del i midlerne er naturligvis, at deltagerne i de  

 omtalte kurser og praktikophold og ansøgerne til demokratiprojekterne i Irak  

 erklærer sig villige til at tage hjem under de forudsætninger, der er  

 redegjort  

 for i repatrieringslovgivningen.
Skriftlig fremsættelse Elsebeth Gerner  

 Nielsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om inddragelse af herboende irakere i det danske civile  

 beredskab til den demokratiske, sociale og økonomiske genopbygning af Irak.
(Beslutningsforslag nr.
B 163).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
