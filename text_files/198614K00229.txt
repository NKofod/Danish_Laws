Nr BTL 229 Betænkning over Forslag til lov om ændring af lov om værnepligtens  

 opfyldelse ved civilt arbejde (Værnepligtiges adgang til at nægte  

 militærtjeneste)   

 Nr L 229 1986-87, 1. samling Afgivet af forsvarsudvalget Afgivet: 19870527 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
Herefter indstiller et »flertal§ (Socialdemokratiets, Socialistisk Folkepartis og Det Radikale Venstres medlemmer af udvalget) lovforslaget til »vedtagelse uændret.§Flertallet ønsker samtidig at give udtryk for ønsket om, at indenrigsministeren forbedrer lægeundersøgelserne i forbindelse med sessionsbehandlingen for at mindske antallet af efterkassationer og -hjemsendelser mest muligt.
Flertallet lægger vægt på, at ministeren gennem en forbedret information til de sessionssøgende giver disse så realistisk et indtryk som muligt af værnepligtens karakter ved samtlige værnsgrene samt CF, ligesom flertallet lægger vægt på, at der gives de sessionssøgende bedre information for så vidt angår alternativerne til den militære værnepligt, herunder tjeneste som civil værnepligtig og som ulandsfrivillig.
Det er flertallets opfattelse, at sådan information afgørende vil reducere de gener, som lovforslaget efter regeringens opfattelse betyder for forsvarets uddannelsesplanlægning m.v.
Flertallet er bekendt med, at Venstresocialisterne, der ikke har medlemmer i udvalget, ligeledes kan støtte lovforslaget.
Et »mindretal§ (Det Konservative Folkepartis, Venstres, Centrum-Demokraternes og Kristeligt Folkepartis medlemmer af udvalget) indstiller lovforslaget til »forkastelse§ ved 3.
 behandling.
Mindretallet finder ikke, at der er grundlag for at udvide adgangen til, at værnepligtige skal kunne søge om overførsel til civilt arbejde, også mens de gør tjeneste i forsvaret eller civilforsvaret.
Mindretallet finder, at der i dag inden sessionen gives de værnepligtige en grundig information om værnepligtstjenesten.
De værnepligtige bliver derfor sat i stand til, når de modtager indkaldelsesordren, at overveje og afgøre, om værnepligtstjeneste i forsvaret er uforenelig med deres samvittighed.
Hvis adgangen til at nægte militærtjeneste bliver udvidet, vil det få særdeles uheldige følger både for uddannelsen i forsvaret og civilforsvaret og for styrken i den enkelte enhed i forsvaret og civilforsvaret.
Hvis størrelsen af den enkelte enhed vilkårligt sættes ned, fordi et vist antal værnepligtige bliver overført til civilt arbejde, vil uddannelsen af den reducerede enhed kunne blive væsentlig forringet og styrkemålet derved også forringet.
Mindretallet finder, at efterkassationsproblematikken må søges løst gennem yderligere information og forbedringer af lægeundersøgelsen af de værnepligtige på sessionerne.
Mindretallet har noteret sig, at indenrigsministeren under 1. behandling af lovforslaget gav udtryk for en positiv indstilling hertil.
Mindretallet vil ikke undlade at udtrykke sin skuffelse over, at det trods store anstrengelser og imødekommenhed fra mindretallets side ikke lykkedes at nå frem til en kompromisløsning mellem Socialdemokratiet og mindretallet, især da Socialdemokratiet her er medvirkende til at ændre gældende lov, der blev gennemført i 1976 af daværende indenrigsminister Egon Jensen (S) og daværende forsvarsminister Orla Møller (S), der med samme begrundelse som mindretallet i dag fik den nugældende lov ændret.
Helge Adam Møller (KF) Arentoft (KF) Bo Kristensen (KF) Arne Lund (KF) Niels Anker Kofoed (V) Sønderby (V) nfmd.
Arne Melchior (CD) fmd.
Inger Stilling Pedersen (KRF) Lasse Budtz (S) Knud Damgaard (S) Hjortnæs (S) Korneliusen (S) Løvig Simonsen (S) Søgaard (S) Thoft (SF) Pelle Voigt (SF) Stinus (RV) Partierne FP og VS havde ikke medlemmer i udvalget.
