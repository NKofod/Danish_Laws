Betænkning afgivet af Skatteudvalget den 23. november 2005 Betænkning over Forslag til lov om ændring af  

 pensionsafkastbeskatningsloven, pensionsbeskatningsloven, selskabsskatteloven  

 og skattekontrolloven.
(Forenklet skatteopgørelse ved investeringer gennem  

 skattetransparente juridiske personer, placering af rate- og kapitalpensioner  

 i  

 kommanditselskaber m.m.) [af skatteministeren (Kristian Jensen)] 1. Ændringsforslag Skatteministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 5. oktober 2005 og var til 1.  

 behandling den 28. oktober 2005. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 8. juli 2005 dette udkast til  

 udvalget,  

 jf. alm. del  bilag 131 (folketingsåret 2004-05, 2. samling). Den 6.  

 oktober  

 2005 sendte skatteministeren de indkomne høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Jes Kurt Andersen, Frankrig, Forsikring & Pension og TrygVesta.
 Skatteministeren har over for udvalget kommenteret de skriftlige  

 henvendelser.
Spørgsmål Udvalget har stillet 20 spørgsmål til skatteministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (V, DF og KF) indstiller lovforslaget til  

  

 vedtagelse  

  

 med det stillede ændringsforslag.
Et  

  

 mindretal  

  

 i udvalget (S og SF) indstiller lovforslaget til  

  

 forkastelse  

  

 ved 3. behandling.
Mindretallet  

 vil stemme hverken for eller imod det stillede ændringsforslag.
 Socialistisk Folkepartis  

 medlem af udvalget understreger, at SF var imod den udvidelse af muligheden  

 for  

 at investere i unoterede aktier, der blev indført i foråret, fordi den  

 tilgodeså de velstillede på resten af befolkningens bekostning, og SF påviste  

 under forslagets behandling, at dette gav store muligheder for spekulation.  

 Derfor er SF også imod disse udvidelser, der bare indbyder til, at folk med  

 mange millioner i pensionsopsparing kan få endnu flere skattefordele.
 Dette lovforslag åbner  

 endvidere mulighed for, at man med skattesubsidiering kan finansiere gode  

 venner og bekendtes virksomheder.
De mange smuthuller i  

 dette lovforslag medfører et stort behov for øget kontrol, men det er  

 karakteristisk  

 for regeringens kontrolpolitik, at det er anført i bemærkningerne til  

 forslaget, at »forslaget vil blive fulgt op af en øget lignings- og  

 kontrolindsats, der skønnes at indebære et ikke nævneværdigt  

 merårsværksforbrug«.
Det vil med andre ord sige, at der er behov for  

 væsentlig  

 mere kontrol, uden at der tilføres ressourcer til det.
Det er alt andet end  

 betryggende.
 Et  

  

 andet mindretal  

  

 i udvalget (RV og EL) indstiller lovforslaget til  

  

 forkastelse  

  

 ved 3. behandling.  

 Mindretallet stemmer imod det stillede ændringsforslag.
Enhedslistens medlem af  

 udvalgt er imod, at der med denne lov åbnes for en ny mulighed for, at  

 velstillede kan foretage skattespekulation.
Enhedslisten ser heller ikke  

 nogen  

 grund til at lave en lov for at hindre, at forsikringsselskaberne kommer til  

 at  

 betale mere i skat.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af et  

  

 flertal  

  

 (V, DF og KF):
Til § 3 Det  

 under  

  

 nr. 5  

  

 foreslåede  

  

 § 30 B, stk. 1, 7. pkt.  


,  

  

 affattes således:
»Ved opgørelsen af  

 kontohaverens ejerandel finder aktieavancebeskatningslovens § 11, stk. 2-4,  

 tilsvarende  

 anvendelse.« [Ved opgørelsen af kontohaverens ejerskab medregnes indirekte  

 ejerskab via aktie- og anpartsselskaber og kommanditselskaber] Bemærkninger Til nr. 1 Det fremgår af de  

 foreslåede bestemmelser i pensionsbeskatningslovens § 30 B, stk. 1, at ved  

 opgørelsen  

 af, om kontohaveren opfylder betingelsen om en maksimal ejerandel på 25 pct.,  

 finder aktieavancebeskatningslovens § 11, stk. 3, 1.-3. pkt., anvendelse.
Det  

 betyder, at ved opgørelsen af, om kontohaveren ejer 25 pct. eller mere af  

 kommanditselskabet m.v., medregnes andele, der tilhører kontohaverens  

 ægtefælle, forældre og bedsteforældre samt børn og børnebørn og disses  

 ægtefæller eller dødsboer efter de nævnte personer.
Stedbarns- og  

 adoptivforhold sidestilles med ægte slægtskabsforhold.
Andele tilhørende en  

 tidligere ægtefælle og andele, som en nuværende ægtefælle har afstået før  

 ægteskabets  

 indgåelse, medregnes dog ikke.
 I ordningen om placering  

 af rate- og kapitalpensioner i unoterede selskaber, der er trådt i kraft den  

 1.  

 oktober 2005, er det i pensionsbeskatningslovens § 30 B, stk. 1, fastsat, jf.  

 i  

 øvrigt også Finanstilsynets bekendtgørelse om puljepension og andre  

 skattebegunstigede opsparingsformer m.v. (den såkaldte puljebekendtgørelse),  

 at  

 aktieavancebeskatningslovens § 11, stk. 2-4, finder tilsvarende anvendelse.  

 Det  

 betyder først og fremmest, at aktier, som tilhører eller har tilhørt  

 selskaber  

 m.v., hvorover den nævnte personkreds har bestemmende indflydelse, medregnes.  

 Bestemmende indflydelse foreligger, hvis en eller flere personer i den  

 pågældende personkreds på grund af ejerskab eller rådighed over  

 stemmerettighederne direkte eller indirekte ejer mere eller råder over mere  

 end  

 50 pct. af stemmerne.
Den foreslåede afgrænsning  

 af den personkreds, der skal medregnes ved opgørelsen af, om kontohaveren  

 ejer  

 25 pct. eller mere af det kommanditselskab, som en rate- eller kapitalpension  

 er placeret i, kan i nogle tilfælde vise sig for snæver.
Det skyldes, at det  

 ikke kan udelukkes, at kontohaveren selv eller nærstående til kontohaveren  

 tilsammen kan have bestemmende indflydelse over et selskab, som helt eller  

 delvis ejer et kommanditselskab m.v., som kontohaveren placerer en del af sin  

 rate- eller kapitalpension i.
Herved kan kontohaveren direkte og indirekte  

 samlet eje kommanditselskabet m.v. fuldt ud, medens kontohaverens direkte  

 ejerandel udgør under 25 pct.
Det er imidlertid ikke meningen, at  

 kontohaveren  

 i denne situation skal kunne placere en del af sin rate- og kapitalpension i  

 kommanditselskabet m.v., idet kontohaveren har fuld kontrol over det  

 pågældende  

 kommanditselskab m.v.
Det foreslås derfor at  

 ændre den foreslåede bestemmelse således, at ved afgørelsen af, om  

 kontohaveren  

 har en ejerandel på 25 pct. eller mere af kommanditselskabet, finder  

 aktieavancebeskatningslovens § 11, stk. 2-4, tilsvarende anvendelse.
Med  

 ændringsforslaget kommer bestemmelsen til at svare til den, der gælder for  

 placering af rate- og kapitalpensioner i unoterede selskaber.
Ændringsforslaget  

 betyder, at ejerandele, som tilhører selskaber, hvorover kontohaveren eller  

 nærstående har bestemmende indflydelse, medregnes.
Bestemmende indflydelse  

 foreligger, hvis en eller flere personer på grund af ejerskab eller rådighed  

 over stemmerettighederne direkte eller indirekte ejer mere end 50 pct. af  

 kapitalen  

 i kommanditselskabet eller råder over mere end 50 pct. af stemmerne.
Indirekte ejerskab  

 foreligger, når kontohaveren eller nærstående ejer eller råder over stemmer i  

 et selskab, der ejer (dvs. selskabet er kommanditist i kommanditselskabet)  

 eller råder over stemmer i det kommanditselskab, som kontohaveren placerer en  

 del af sin rate- eller kapitalpension i.
Indirekte ejerskab foreligger  

 endvidere, når kontohaveren eller nærstående ejer eller råder over stemmer i  

 et  

 kommanditselskab m.v., der ejer eller råder over stemmer i det  

 kommanditselskab  

 m.v., hvori kontohaveren placerer sin pensionsopsparing.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack   

 Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)  

  

  fmd.  

  

 René Skau Björnsson (S)   

 Rasmus Prehn (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 18 Bilagsnr.
Titel 1 Henvendelse af  

 22/8-05 fra Jes Kurt Andersen vedrørende bemærkninger til »Forslag til lov  

 om ændringer af pensionsafkastbeskatningsloven, pensionsbeskatningsloven,  

 selskabsskatteloven og skattekontrolloven« 2 Høringssvar fra skatteministeren 3 Henvendelse af 10/10-05 fra Jes Kurt Andersen 4 Henvendelse af 19/10-05 fra Forsikring & Pension 5 Henvendelse af 26/10-05 fra TrygVesta 6 Udkast til tidsplan for Skatteudvalgets behandling af L  

 18 7 Kommentar til henvendelse af 26/10-05 fra TrygVesta, fra  

 skatteministeren 8 Kommentar til henvendelse af 19/10-05 fra Forsikring  

 & Pension, fra skatteministeren 9 1. udkast til betænkning 10 Kommentar til henvendelser af 22/8-05 og 10/10-05 fra Jes  

 Kurt Andersen, fra skatteministeren 11 Henvendelse af 15/11-05 fra Jes Kurt Andersen 12 Skatteministerens kommentar til henvendelsen af 15/11-05  

 fra Jes Kurt Andersen 13 Ændringsforslag fra skatteministeren 14 Henvendelse af 18/11-05 fra Forsikring & Pension 15 Kommentar til henvendelsen af 18/11-05 fra Forsikring  

 & Pension, fra skatteministeren 16 2. udkast til betænkning Oversigt over spørgsmål og svar vedrørende L 18 Spm.nr.
