Ligningsrådet anser ikke en autocamper for omfattet af LL § 16 stk 4 Ligningsrådet blev anmodet om at besvare følgende spørgsmål:
 1. Kan en autocamper karakteriseres som en bil i ligningslovens § 16, stk.  

 4's forstand, når bilen indregistreres som en personbil.
 2. I bekræftende fald, har det da betydning, at medarbejderen er  

 hovedaktionær i selskabet.
 3. I benægtende fald, hvorledes skal skatteyderen ansættes i skat, når  

 autocamperen stilles til rådighed.
Et selskab, hvorigennem hovedaktionæren, der samtidig er eneaktionær og  

 bestyrelsesmedlem, driver sin tandlægevirksomhed, vil købe en autocamper, som  

 gennem sommermånederne stilles til rådighed for medarbejderen.
Det er  

 meningen, at bilen den resterende del af året vil blive opmagasineret hos en  

 uafhængig tredjepart, uden adgang for medarbejderen ligesom køretøjet  

 samtidig vil blive frameldt motorregisteret.
 Autocamperen indregistreres som en personbil og har en værdi på ca.  

 300.000 kr.
 Den kommunale skatteforvaltning har udtalt, at man vil kunne karakterisere  

 autocamperen som en bil i ligningslovens § 16, stk. 4's forstand og udtaler  

 yderligere, at man ikke mener, at personalegodet, rådigheden over bilen, er  

 ydet som led i aflønningen af medarbejderen for hans tandlægearbejde eller  

 som følge af bestyrelsesarbejdet, men derimod som et aktionærgode.
 Derfor kan reglerne om beskatning af personalegoder som anført i  

 ligningslovens § 16, heller ikke finde anvendelse i dette konkrete tilfælde.
 Skatteforvaltningen har henset til, at selskabets køb af autocamperen  

 alene er sket i medarbejderens interesse, at den i princippet står til hans  

 rådighed hele året, ikke er til rådighed for de øvrige ansatte medarbejdere  

 samt endelig køretøjets specielle karakter.
 Efter en samlet bedømmelse mener skatteforvaltningen således ikke, at der  

 vil være tale om et personalegode, men et aktionærgode, der alene er ydet  

 medarbejderen på baggrund af hans hovedaktionærstatus.
 Skatteforvaltningen udtaler samtidig, at medarbejderen vil blive beskattet  

 af fordelen som maskeret udbytte fra selskabet og værdien heraf vil kunne  

 ansættes til de med driften af bilen afholdte udgifter, herunder de  

 driftsmæssige afskrivninger.
 Ligningsrådet udtalte om de stillede spørgsmål:
 Ad spørgsmål 1:
Autocamperen omfattes ikke af ligningslovens § 16, stk. 4's definition af  

 en personbil.
Der er herved henset til, at autocamperen er et specielt  

 køretøj, der ikke kan anses som anvendelig som alternativ til en privat bil.
 Ad spørgsmål 2:
 Det er uden betydning, at medarbejderen er hovedaktionær i selskabet.
 Ad spørgsmål 3:
 Autocamperen skal skattemæssigt værdiansættes efter hovedreglen for  

 beskatning af personalegoder i ligningslovens § 16, stk. 3. Den skattemæssige  

 værdi af autocamperen er således den leje, som autocamperen kan lejes til for  

 låneperioden på det frie marked.
 Bemærkninger til den bindende forhåndsbesked:
 Ved en fejl blev der til skatteyders repræsentant udsendt en bindende  

 forhåndsbesked, hvoraf fremgik, at autocamperen var omfattet af  

 ligningslovens § 16, stk. 4. Det bemærkes, at kun den pågældende skatteyder  

 kan støtte ret herpå.
 LV 1996 AB 1.9.
