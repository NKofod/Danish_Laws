§ 1 I § 2 i indenrigsministeriets bekendtgørelse nr. 371 af 19. august 1950 om  

 borgernes pligt til at stille deres ejendom til rådighed for civilforsvaret  

 indføjes efter stk. 1 som nyt stk. 2:
 »Rekvisition kan tillige ske således, at den rekvirerende myndighed  

 uden at overtage det rekvirerede til brug eller eje kan foretage nødvendige  

 forberedende foranstaltninger med henblik på eventuel senere overtagelse til  

 brug eller eje«.
 § 2,  stk. 2, ændres til § 2, stk. 3.
 I § 2, stk. 3, der benævnes stk. 4, indføjes som nyt 2. pkt.:
 »I tilfælde af rekvisition i henhold til stk. 2 kan den berettigede,  

 såfremt rekvisitionen medfører sådanne ulemper, at han afskæres fra en  

 hensigtsmæssig benyttelse af det rekvirerede, inden 14 dage efter modtagelse  

 af meddelelsen om den foretagne rekvisition forlange, at det rekvirerede  

 overtages til eje«.
§ 2 I bekendtgørelsens § 4, 1. linie, indføjes efter »brug« ordene:  

 »eller i henhold til § 2, stk. 2«.
§ 3 I bekendtgørelsens § 8, stk. 1, linie 4, indføjes efter »eje«  

 ordene: »eller i henhold til § 2, stk. 2«.
§ 4 I bekendtgørelsen indføjes som ny § 9 a:
 »Stk. 1.  Er rekvisitionen sket i henhold til § 2,  

 stk. 2, fastsættes erstatningen som en godtgørelse for stedfunden  

 indskrænkning i den berettigedes brug af det rekvirede med tillæg af en  

 eventuel godtgørelse for beskadigelse, værdiforringelse eller slid, opstået  

 inden for samme tidsrum.
 Stk. 2.  Erstatningen fastsættes som en godtgørelse een  

 gang for alle eller udbetales periodevis i overensstemmelse med reglerne i §  

 9, stk. 2«.
§ 5 I bekendtgørelsens § 10, linie 2, indføjes efter »brug« ordene:  

 »eller i henhold til § 2, stk. 2«.
§ 6 Til bekendtgørelsens § 12, stk. 2, føjes som nyt 2. pkt.:
 »I tilfælde af rekvisition i henhold til § 2, stk. 2, træffer  

 kommissionen bestemmelse om, hvorvidt rekvisitionen skal foretages til  

 eje«.
 INDENRIGS- OG BOLIGMINISTERIET, DEN 19.  

 OKTOBER 1953.
Johs.
Kjærbøl.
 /Rossel.
