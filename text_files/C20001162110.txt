Cirkulæreskrivelse om bevarelse af pensionsrettigheder for  

 tjenestemænd mv., der ansættes i fleksjob eller job på særlige vilkår (Til ministerier og styrelser m.fl. og pensionsberegnende  

 myndigheder) 1. Indledning I Finansministeriets cirkulære af 14. juni 1997 om job på  

 særlige vilkår bemyndigede Finansministeriet ministerier mv. til at træffe  

 afgørelser efter tjenestemandspensionslovens § 5, stk. 2, eller tilsvarende  

 bestemmelser om bevarelse af retten til at få pensionen beregnet efter den  

 hidtidige, højere pensionsgivende løn i forbindelse med indgåelse af aftale  

 for  

 ansatte med statslig tjenestemandspensionsret om ansættelse i job på særlige  

 vilkår.
 Dette cirkulære fastsætter tilsvarende bestemmelse om fleksjob  

 samt betalingsregler, der gælder for både job på særlige vilkår og fleksjob.
2. Aftaler om ansættelse i fleksjob I forbindelse med indgåelse af aftale om ansættelse i fleksjob  

 skal der træffes afgørelse om, at tjenestemanden bevarer sine hidtidige  

 pensionsrettigheder med hensyn til pensionsskalatrin svarende til, hvad der  

 er  

 fastsat for indgåelse af aftaler om ansættelse i job på særlige vilkår.
 Efter indhentet udtalelse fra lønningsrådet bemyndiger  

 Finansministeriet herved ministerier mv. til at træffe afgørelser efter  

 tjenestemandspensionslovens § 5, stk. 2, eller tilsvarende bestemmelser om  

 bevarelse af retten til at få pensionen beregnet efter den hidtidige, højere  

 pensionsgivende løn i forbindelse med indgåelse af aftale for tjenestemænd  

 mv.  

 om ansættelse i fleksjob.
3. Løbende indbetaling af pensionsdækningsbidrag Det er en forudsætning for bevarelse af retten til at få  

 pensionen beregnet efter den hidtidige, højere pensionsgivende løn, at  

 vedkommende ansættelsesmyndighed fortsat indbetaler et løbende pen-  

  

 sionsdækningsbidrag til finanslovens § 36. Pensionsvæsenet, beregnet som 15 %  

 af den pensionsgivende løn i tjenestemandens hidtidige stilling med den  

 aktuelle beskæftigelsesgrad i den nye stilling som grundlag.
4. Betalingsprocedure for SCL-lønnede Indbetaling af pensionsdækningsbidrag for tjenestemænd mv. med  

 aftale om fleksjob eller job på særlige vilkår sker via kodning i Statens  

 Centrale Lønsystem (SCL).
 For nærmere information herom henvises til Økonomistyrelsens  

 SCL-bruger-vejledning.
 Først når bidragsindbetalingen er iværksat, kan pensionsskalatrinnet  

 i PENSAB opdateres.
5. Betalingsprocedure for andre end SCL-lønnede Med henblik på opkrævning af pensionsdækningsbidrag for  

 tjenestemænd mv., som ikke aflønnes via SCL, skal der ske indberetning  

 direkte  

 til Personalestyrelsen, Pensionskontoret.
6.  

 Ikrafttrædelse Cirkulæreskrivelsen har virkning fra 1. oktober 2000.
