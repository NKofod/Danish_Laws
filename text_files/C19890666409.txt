 Det meddeles herved, at Finansministeriet og Dansk Typograf-Forbund den  

 19. september 1989 har indgået følgende overenskomst, der erstatter  

 overenskomst af 26. oktober 1987.
 Ændringer i forhold til den hidtidige overenskomst er markeret med streger  

 i margenen.
 Til § 15. Ferie.
 De ændrede regler om særlig feriegodtgørelse har virkning fra ferieåret  

 1990/91 (optjeningsåret 1989). For ferieåret 1989/90 er reglerne i  

 overenskomsten af 26. oktober 1987 om særlig feriegodtgørelse fortsat  

 gældende.
 Eventuelle tvivlsspørgsmål forelægges Finansministeriet.
Finansministeriet Administrations- og Personaledepartementet Den 26. september 1989 P.M.V.
 E.B.
Carsten Holm OVERENSKOMST FOR FAGLÆRTE TYPOGRAFER VED EN RÆKKE STATSINSTITUTIONER.
 Overenskomstens område.
 § 1.  Overenskomsten omfatter stillinger inden for  

 staten, der oprettes som faglærte typografer til besættelse på  

 overenskomstvilkår.
 Stk. 2.  Overenskomsten dækker endvidere eksisterende  

 stillinger, hvor parterne er enige om, at der overvejende udføres typografisk  

 arbejde, og hvor forbundet yderligere dokumenterer, at det repræsenterer  

 flertallet af de ansatte i de pågældende stillinger.
Stk. 3.  Ikke-faglærte, der er ansat i stillinger, som  

 er omfattet af overenskomsten i henhold til foregående afsnit, overgår til  

 overenskomstens bestemmelser for faglærte typografer under forudsætning af,  

 at det dokumenteres, at de har mindst 5 års relevant arbejdserfaring og har  

 fulgt eller vil følge fagets relevante efteruddannelseskurser.
Såfremt der er  

 enighed mellem parterne, kan kravet om 5 års relevant arbejdserfaring dog  

 fraviges i den konkrete situation.
 I Bilag 1 er anført de institutioner, der er omfattet af overenskomsten på  

 overenskomstens underskriftsdato.
 § 2.  Følgende persongrupper kan ikke arbejde under  

 overenskomsten:
 1. Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder.
 2. Andre, der oppebærer egenpension fra en  

 pensionsordning, hvortil det offentlige har ydet bidrag.
 3. Personer, der er fyldt 70 år.
 Løn.
 § 3.  Grundlønnen udgør for faglærte typografer  

 følgende ugentlige beløb:
 Til aflønning efter Københavnssatserne henhører følgende afdelinger under  

 Dansk Typograf-Forbund: København, Lyngby og Glostrup.
Stk. 2.  Ved Kort- og Matrikelstyrelsen (Geodætisk  

 Institut), Farvandsdirektoratet og Post- og Telegrafvæsenets trykkerier i  

 København, hvor der hidtil har været beskæftiget trykkeriarbejdere, kan der  

 fortsat beskæftiges sådanne i samme omfang som tidligere.
De pågældende er  

 omfattet af overenskomsten.
 Grundlønnen for trykkeriarbejdere udgør følgende ugentlige beløb:
 Stk. 3.  De anførte lønninger for trykkeriarbejdere  

 reguleres i henhold til overenskomstens § 4 og udbetales månedsvis efter  

 reglerne i § 6.
 Procentregulering.
 § 4.  Pr 1. april 1990 foretages der eventuelt en  

 ekstraordinær regulering af den grundløn, der er anført i kapitel 2, efter  

 reglerne i reguleringsordningen for offentligt ansatte, jf. § 14, stk. 2, i  

 aftale om justering af tjenestemandslønniger mv. pr. 1. april 1989 (LP.nr.  

 46/89). Ugelønnen afrundes til nærmeste hele kroner.
 Lønberegning og lønfradrag.
 § 5.  Ved til- og fratræden på andre tidspunkter end  

 ved en normal lønudbetalingsperiodes påbegyndelse eller afslutning beregnes  

 lønnen som 1/38 af ugelønnen for de timer, den ansatte er berettiget til løn  

 (fra 1. september 1990: 1/37).
Samme beregningsmåde som anført ovenfor anvendes 1. i tilfælde, hvor en ansat er fraværende fra  

 tjenesten enkelte dage og under omstændigheder, hvor der skal foretages  

 lønfradrag, eller 2. i tilfælde, hvor der skal foretages lønberegning  

 for enkelte dage.
 Udbetaling af løn.
§ 6.  Lønnen betales månedsvis bagud og anvises efter  

 den fremgangsmåde, der anvendes i den enkelte styrelse.
Månedslønnen beregnes  

 i forhold til den til enhver tid gældende ugeløn, jf. kapitlerne 2, 3 og 6,  

 idet ugelønnen multipliceres med 4,35.
Stk. 2.  Til de medarbejdere, der fremsætter ønske om  

 det, kan der ved overgang til månedsløn udbetales et rentefrit lønforskud af  

 passende størrelse.
For 14-dagslønnede dog maksimalt et beløb, der svarer til  

 2 ugers nettoløn, medens det for ugelønnedes vedkommende maksimalt kan dreje  

 sig om 3 ugers udbetalt nettoløn.
Forskuddet tilbagebetales i afdrag af  

 passende størrelser og skal være betalt tilbage i løbet af de følgende 12  

 måneder, dog senest ved eventuel fratræden. Øvrige praktiske forhold aftales  

 lokalt, herunder tidspunktet for overgang til månedsløn.
 Tillæg.
 Kvalifikationstillæg.
 § 7.  I overenskomstperioden kan der - efter  

 forhandling mellem parterne - aftales personlige tillæg til de personer, der  

 er omfattet af overenskomsten, når kvalifikationer og/ eller særlige  

 arbejdsområder taler for det, eller hvis der i en styrelse er store  

 lønforskelle inden for samme gruppe.
 Personlige tillæg.
 § 8.  Til typografer og trykkeriarbejdere, som var  

 ansat ved en af nedenstående institutioner den 13. juni 1983, ydes til  

 modvirkning af eventuel lønnedgang et personligt ureguleret tillæg, der  

 beregnes som forskellen pr. 1. oktober 1982 mellem lønnen og den faktisk  

 udbetalte løn:
Arkitektskolen i Århus Danmarks Lærerhøjskole Danmarks Statistik Direktoratet for Arbejdstilsynet Farvandsdirektoratet Forsvarsministeriets trykkeri Generaldirektoratet for DSB Kort- og Matrikelstyrelsen (Geodætisk Institut) Post- og Telegrafvæsenets trykkerier i København Zoologisk Museum ved Københavns Universitet.
 Funktionstillæg.
 § 9.  De forud for 1. oktober 1982 aftalte  

 funktionstillæg ved Post- og Telegrafvæsenet og Kort- og Matrikelstyrelsen  

 (Geodætisk Institut) fortsætter uændret.
 Anciennitetstillæg.
§ 10.  Til typografer, der har været ansat i 10 år ved  

 samme institution i henhold til en overenskomst med Dansk Typograf-Forbund  

 ydes et tillæg på 2.380 kr. pr. år, der udbetales 1. maj.
Med virkning fra 1.  

 april 1990 forhøjes tillægget til 2.800 kr. pr. år.
 Arbejdstid mv.
§ 11.  Den normale ugentlige arbejdstid er 38 timer.  

 Disse timer placeres mellem kl. 7.00 og 17.00. Arbejdstiden nedsættes fra 1.  

 september 1990 til 37 timer.
Den løn, der er nævnt i kapitlerne 2, 3 og 6  

 nedsættes ikke i forbindelse med arbejdstidsnedsættelsen.
Stk. 2.  Hvis der er lokal enighed om det, kan  

 arbejdstidsnedsættelsen fra 40 timer ugentlig opspares til hele fridage til  

 senere afvikling.
Opsparing kan ikke finde sted under afholdelse af ferie.
 Stk. 3.  Med hensyn til evt. frihed juleaftensdag,  

 nytårsaftensdag, grundlovsdag og 1. maj følges de regler, der var gældende  

 ved institutionen før 1. oktober 1982.
 Overarbejde.
 § 12.  Alt overarbejde afspadseres inden for 6 måneder  

 efter overarbejdets udførelse, med mindre der undtagelsesvis indgås aftale  

 mellem tillidsrepræsentanten og institutionen om en længere tidsfrist eller  

 betaling af overarbejdet.
 Overarbejde afspadseres/betales med følgende tillæg:
 Forskudt arbejdstid og holddrift.
 § 13.  Ønsker institutionen arbejde udført i flere  

 hold eller forlægning af arbejdstiden før eller efter den i overenskomsten  

 fastsatte ordinære arbejdstid for en eller flere typografer, skal dette så  

 vidt muligt ske med 2 dages varsel.
Stk. 2.  Arbejdstiden skal for den enkelte typograf være  

 ensartet for en kalenderuge ad gangen.
Forandring i arbejdstiden kan dog ske  

 for en eller flere sammenhængende dage i ugen.
 Stk. 3.  Betalingen for sådan arbejdstidsforlægning ydes  

 som tillæg til vedkommende typografs ordinære løn og bliver at betale pr. dag  

 eller uge således:
 når de ordinære arbejdstimer begynder i tiden fra og med kl. 5 til kl. 7  

 eller slutter i tiden efter kl. 17 til og med kl. 24.
 når de ordinære arbejdstimer helt eller delvis falder inden for tiden fra  

 kl. 24 til kl. 5.
 Stk. 4.  Forlægning af arbejdstiden beregnes for en  

 kalenderuge ad gangen.
Forlægning for 1 til 3 dage betales som for 3 dage og derudover for det  

 antal dage, forlægningen varer.
Bortset fra forlægning af arbejdstiden for 1  

 eller 2 dage skal der således ikke for samme dag betales mere end en gang  

 forlægning og ikke ud over 6 dages forlægning i en uge.
 Forekommer der i en uge forskellige arbejdstider, for hvilke der er  

 fastsat forlægningsgodtgørelser, betales den højeste af de forekommende  

 forlægningssatser i ugen.
 Er en forandring i arbejdstiden forårsaget af, at pågældende typograf skal  

 remplacere på grund af sygdom, ydes forlægningsgodtgørelse for det antal  

 dage, den nye arbejdstid varer, og med den for pågældende arbejdstid  

 fastsatte forlægningsgodtgørelse.
 Forlægningsgodtgørelse i tilfælde af etablering af en 5-dages arbejdsuge  

 udgør pr. dag 1/5 x 312,00 kr. resp. 1/5 x 448,50 kr., dog mindst 156,00 kr.  

 resp. 224,25 kr.
Stk. 5.  Ved holddriftsarbejde på 2. og 3. skift udgør  

 den normale ugentlige arbejdstid som hovedregel 35 1/2 time.
Den 1. september  

 1990 nedsættes den ugentlige arbejdstid til 35 timer.
 I særlige tilfælde kan det af hensyn til produktionens afvikling lokalt  

 aftales, at den normale ugentlige arbejdstid udgør 38 1/2 time med opsparing  

 af 3 timers betalt frihed for hver 38 1/2 times arbejde på 2. og 3. skift.
 Med virkning fra 1. september 1990 opspares der 2 timer for hver 37 timers  

 arbejde på 2. og 3. skift.
 Ved arbejde på 2. og 3. skift i dele af en uge opspares forholdsmæssig  

 fritid.
 Fridagene lægges efter aftale mellem virksomheden og typografen samtidig  

 med aftale om ferielægning.
 En opsparet fridag/time betales med samme beløb som en feriedag/time, der  

 holdes i samme ferieår.
 For opsparede fritimer, der ikke udgør en hel dag, udbetales beløbet  

 sammen med feriegodtgørelsen.
 Ved fratræden beregnes på tilsvarende måde det opsparede antal  

 fridage/timer i den forløbne del af kalenderåret, og antallet af fritimer  

 påføres det af hovedorganisationerne udarbejdede holddriftskort sammen med  

 det til rådighed værende beløb.
 Søgnehelligdagsbetaling.
§ 14.  Der ydes sædvanlig overenskomstmæssig løn for  

 søgnehelligdage.
Ved søgnehelligdage forstås nytårsdag, skærtorsdag,  

 langfredag, 2. påskedag, St.
Bededag, Kristi Himmelfartsdag, 2. pinsedag, 1.  

 juledag og 2. juledag, såfremt disse dage ikke falder på en søndag.  

 Grundlovsdagen betragtes som 1/2 søgnehelligdag.
 Ferie.
 § 15.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
 Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af:
1. den ansattes egetbidrag til ATP og 2. den ansattes bidrag til AUD.
Stk. 4.  I det beløb, der beregnes efter stk. 2,  

 fradrages udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
 Stk. 6.  En ansat, kan forud for et optjeningsårs  

 begyndelse i stedet kræve feriegodtgørelse af lønnen i dette optjeningsår.  

 Feriegodtgørelsen udgør i så fald 12 1/2 pct. af lønnen i optjeningsåret,  

 beregnet efter reglerne i ferielovens § 15.
 De sociale fonde.
 § 16.  Alle, der er ansat i henhold til  

 overenskomsten, er omfattet af Bogtrykfagets sociale fonde.
 Tjenestefrihed.
 § 17.  Der kan gives typografer adgang til  

 ekstraordinær tjenestefrihed uden løn i tilfælde, hvor det ikke strider mod  

 styrelsens interesser.
 Stk. 2.  Tjenestefrihed, under hvilken der ikke optjenes  

 ret til feriegodtgørelse, kan gives i indtil 1 år ad gangen, dog højest i 3  

 år.
 Stk. 3.  Det er vedkommendes styrelses ansvar, at der er  

 en stilling ledig til den pågældende ved tjenestefrihedens ophør.
 Stk. 4.  Typografer har ret til tjenestefrihed uden løn,  

 hvis det er til formål og af den varighed, der er nævnt i Finansministeriets  

 bekendtgørelse af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Opsigelsesvarsel.
§ 18 Stk. 2.  Ansatte, som forud for den 1. juli 1989 er  

 overgået til denne overenskomst, og som har haft bedre opsigelsesbestemmelser  

 end efter stk. 1, bevarer disse som en personlig ordning.
 Stk. 3.  Ansatte, der i henhold til § 1, stk. 3, overgår  

 til denne overenskomst 1. juli 1989 og senere, bevarer eventuel optjent  

 beskæftigelsesanciennitet i statens tjeneste.
 Arbejdstøj.
 § 19.  Der udleveres arbejdstøj ved de enkelte  

 institutioner i henhold til de regler, der var gældende før 1. oktober 1982.
 Stk. 2.  Der skal dog udleveres arbejdstøj efter den  

 enkelte institutions bestemmelse, såfremt produktionsprocessen for den  

 pågældende ansatte omfatter anvendelsen af farver, kemikalier og lignende.
 Andre bestemmelser.
 § 20.  Institutionerne forpligter sig til fortrinsvis  

 at antage medlemmer af en statsanerkendt arbejdsløshedskasse.
 § 21.  Lokalaftaler, der løber videre, eller nye, der  

 bliver indgået, kan af de lokale parter opsiges til ophør med 4 ugers varsel.
 Stk. 2.  For typografer ved Danmarks Statistik  

 videreføres følgende bestemmelser i overenskomsten af 11. januar 1980:
 Tillidsrepræsentanter.
 § 22.  Det er en selvfølge, at den omstændighed, at en  

 typograf fungerer som sine arbejdskammeraters tillidsrepræsentant i forhold  

 til institutionen, ikke må give anledning til, at hans stilling forringes.
 For at afskedige en tillidsrepræsentant skal der være tvingende grunde, og  

 tillidsrepræsentanten skal have et opsigelsesvarsel, der er 6 uger længere  

 end det varsel, der tilkommer vedkommende ifølge kapitel 12.
Arbejdsforholdet kan ikke afbrydes før Dansk Typograf-Forbund har haft  

 lejlighed til at prøve afskedigelsens berettigelse ved en  

 organisationsforhandling eller ved en faglig voldgift.
En sådan  

 organisationsforhandling skal finde sted - eller ønske om faglig voldgift  

 skal være fremsendt -senest 8 dage efter, at institutionen har tilkendegivet,  

 at den ønsker at afskedige den pågældende tillidsrepræsentant.
 Retsmøde i den faglige voldgift skal afholdes senest 3 uger efter, at  

 forbundet har tilkendegivet, at det ønsker sagen behandlet ved faglig  

 voldgift.
 Stk. 2.  Tillidsrepræsentanten, der bør vælges blandt de  

 2/3 af personalet, der har højeste anciennitet på arbejdsstedet og har været  

 beskæftiget mindst 1 år ved institutionen, skal udøve sit hverv med rimelig  

 hensyntagen til arbejdets uforstyrrede gang og søge at virke formidlende ved  

 eventuelle uoverensstemmelser.
Stk. 3.  Institutionen skal have meddelelse om, hvem der  

 er valgt til tillidsrepræsentant.
En valgt tillidsrepræsentant er omfattet af  

 overenskomstens beskyttelsesbestemmelse (afskedigelsesbegrænsning) på alle  

 arbejdspladser med et personale på 5 eller flere personer (lærlinge medregnes  

 ikke).
 Stk. 4.  Valg og anerkendelse af særlige  

 branchetillidsrepræsentanter forudsætter, at der inden for den pågældende  

 branche i virksomheden normalt er beskæftiget mindst 5 personer, idet  

 hovedtillidsrepræsentanten er branchetillidsrepræsentant for sin egen  

 branche.
 Faglig strid.
 § 23.  Som regel for behandling af faglig strid gælder  

 den norm, der senest er vedtaget af hovedorganisationerne.
 Hovedaftale.
 § 24.  Den hovedaftale, der er indgået mellem Dansk  

 Arbejdsgiverforening og Landsorganisationen i Danmark den 12. december 1986  

 finder tilsvarende anvendelse på den nærværende overenskomst.
 Opsigelse af overenskomsten.
 § 25.  Denne overenskomst træder i kraft den 1. april  

 1989 og kan af parterne opsiges med 3 måneders skriftlig varsel til ophør en  

 31. marts, dog tidligst den 31. marts 1991.
København, den 19. september 1989 Dansk Typograf-Forbund Dan Lundrup Finansministeriet P.M.V.
 E.B.
Niels Paludan Bilag 1 Overenskomsten omfatter følgende statsinstitutioner:
Arkitektskolen i Århus Byggetekniske Højskole Danmarks Journalisthøjskole Danmarks Lærerhøjskole Danmarks Statistik Danmarks Tekniske Højskole /IMSOR Det kongelige Bibliotek UNI-C, København og Århus Direktoratet for Arbejdstilsynet Direktoratet for Toldvæsenet Farvandsdirektoratet Flytaktisk Kommando, Karup Forskningscenter Risø Forsvarsministeriets trykkeri Generaldirektoratet for DSB Handelshøjskolen Hjemmeværnskommandoen Hjemmeværnsskolen, Nymindegab Institut for Nordisk Filologi, Kbh. og Århus Uni.
Kildeskattedirektoratet Kort- og Matrikelstyrelsen (Geodætisk Institut) Københavns Universitet Planstyrelsen Odense Universitetscenter Miljøstyrelsens grafiske værksted, Silkeborg Post- og Telegrafvæsenets trykkerier i København Statens trykkeri og bibliotek for blinde Statens Byggeforskningsinstitut Statens Luftfartsvæsen Søværnets Materielkommando Tandlægehøjskolen, Århus Zoologisk Museum ved Københavns Universitet Århus Universitet Ålborg Universitetscenter Bilag 2 PROTOKOLLAT Finansministeriet erklærer herved, at ministeriet i overenskomstperioden  

 fortsat vil følge de kutymer om overenskomstområdet, der hidtil har været  

 fulgt under overenskomsten mellem Finansministeriet og Dansk  

 Typograf-Forbund, og som ikke allerede er opsagt.
