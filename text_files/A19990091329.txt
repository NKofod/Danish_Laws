 Bekendtgørelse af  

 Lov om Dansk Eksportkreditfond m.v.
 Herved bekendtgøres lov om Dansk Eksportkreditfond m.v., jf. lov  

 nr. 1070 af 20. december 1995 med de ændringer, der følger af  

 lov nr. 344 af 2. juni 1999.
Formål § 1. Der oprettes en Dansk Eksportkreditfond med  

 navnet Eksport Kredit Fonden (EKF). Eksport Kredit Fondens formål er at  

 sikre dansk eksport internationalt konkurrencedygtige vilkår med hensyn  

 til dækning af ekstraordinære risici for tab i forbindelse med  

 eksport, herunder af skibe, og at forestå formidlingen af statslig  

 bistand i forbindelse med finansieringen heraf.
Eksport Kredit Fonden har  

 tilsvarende formål, for så vidt angår salg af skibe, der  

 bygges på danske skibsværfter for danske redere.
Eksport Kredit Fondens oprettelse og kompetence § 2. Eksport Kredit Fonden er en  

 selvstændig, statslig forvaltningsenhed.
 Stk. 2. Eksport Kredit Fonden oprettes på grundlag af de  

 rettigheder og forpligtelser, herunder egenkapital og hensættelser, der  

 fra 1. maj 1992 er opbygget i Danmarks Erhvervsfond ved dennes drift i  

 medfør af lov nr. 185 af 23. marts 1992 om eksportkredit, herunder  

 statslige kapitalindskud.
Stk. 3. Erhvervsministeren kan oprette og henlægge  

 varetagelsen af andre statslige eksportfinansieringsordninger til Eksport  

 Kredit Fonden.
Lovens bestemmelser finder tilsvarende anvendelse ved  

 administrationen af disse ordninger.
 Stk. 4. Eksport Kredit Fonden kan forestå formidlingen  

 af ordninger, herunder ordninger oprettet i henhold til stk. 3, hvis  

 formål er at yde garantistillelse og renteudligning i forbindelse med  

 subsidierede kreditter, der medgår til hel eller delvis finansiering af  

 leverancer af udenlandsk oprindelse og som ydes i overensstemmelse med  

 gældende EU-regler og andre internationale aftaler, som Danmark er  

 forpligtet af.
 Stk. 5. Eksport Kredit Fonden kan med Finansudvalgets  

 godkendelse oprette datterselskaber eller erhverve ejerandele i eller deltage  

 som långiver eller garant i selskaber, institutioner eller fonde,  

 når det tjener til opfyldelse af Eksport Kredit Fondens  

 formål.
Stk. 6. (Ophævet) Stk. 7. (Ophævet) Eksport Kredit Fondens ledelse m.v.
§ 3. Eksport Kredit Fonden ledes af en af  

 erhvervsministeren udpeget bestyrelse.
Den daglige ledelse varetages af en  

 direktør, som udpeges af erhvervsministeren.
 Stk. 2. De nærmere regler for Eksport Kredit Fondens  

 virksomhed fastlægges i en vedtægt, som godkendes af  

 erhvervsministeren.
 Stk. 3. Afgørelser truffet af Eksport Kredit Fonden kan  

 ikke indbringes for anden administrativ myndighed.
 Stk. 4. Lov om offentlighed i forvaltningen gælder ikke  

 for den virksomhed, der udøves af Eksport Kredit Fonden.
 Stk.5. I sager vedrørende eksportkreditpolitik, hvor Eksport  

 Kredit Fonden repræsenterer regeringen nationalt eller internationalt,  

 eller i andre sager, der ikke er omfattet af bestyrelsens kompetence, er  

 direktøren underlagt instruktion fra erhvervsministeriet og refererer  

 dertil.
 § 4. Eksportfremmerådet drøfter  

 principielle spørgsmål på eksportkreditområdet.  

 Rådet skal løbende holdes orienteret om Eksport Kredit Fondens  

 aktivitet og økonomi og forelægges principielle  

 spørgsmål på eksportkreditområdet til udtalelse.  

 Eksportfremmerådet kan fremsætte forslag herom over for Eksport  

 Kredit Fonden.
 Eksport Kredit Fondens økonomi m.v.
§ 5. Eksport Kredit Fondens egenkapital skal til  

 stadighed være af en sådan størrelse, at den sammen med  

 hensættelserne udgør et forsvarligt grundlag for fondens  

 forpligtelser og aktivitet.
Erhvervsministeren fastsætter nærmere  

 regler herom efter forelæggelse for Folketingets Finansudvalg.
 Stk. 2. Eksport Kredit Fondens indtægter og udgifter  

 skal balancere på længere sigt under hensyntagen til den  

 internationale konkurrencesituation og særlige handelspolitiske  

 hensyn.
 Stk. 3. Eksport Kredit Fonden kan formidle statslig  

 eksportfinansiering ved renteudligning eller efter forelæggelse for  

 Finansudvalget ved at optage lån med det formål at stille  

 langsigtet eksportfinansiering til rådighed.
 Stk. 4. Hensættelser til imødegåelse af  

 forventede fremtidige tab foretages ud fra en forsigtig, realistisk vurdering  

 af tabsrisikoen.
 Stk. 5. Eksport Kredit Fondens mellemregning med statskassen  

 forrentes med sædvanlig markedsrente.
 Stk. 6. For Eksport Kredit Fondens ydelser kan der  

 opkræves betaling i form af risikopræmie, gebyr eller lignende.
Stk. 7. Eksport Kredit Fonden hæfter med sin egenkapital  

 og hensættelser for forpligtelser, der er indgået af Eksport  

 Kredit Fonden samt af Danmarks Erhvervsfond fra den 1. maj 1992. Er  

 egenkapital og hensættelser ikke tilstrækkelige til at  

 dække forpligtelserne, hæfter den danske stat.
Tilsvarende  

 gælder porteføljer, der måtte være overtaget i  

 medfør af § 2, stk. 3.
 Stk. 8. Med henblik på styring af risikoen såvel  

 på porteføljen af forpligtelser som på udestående  

 fordringer anvender Eksport Kredit Fonden sådanne midler og  

 fremgangsmåder til at minimere risiko eller tab, som er almindeligt  

 brugt af tilsvarende finansielle institutioner.
 Stk. 9. Eksport Kredit Fonden kan mod særskilt vederlag  

 yde eksportvirksomheder m.fl. særlige tjenester med hensyn til  

 administration, inddrivelse eller overtagelse af disses udestående  

 fordringer på udlandet.
Stk. 10. (Ophævet) Rammer for risikodækning.
§ 6. Eksport Kredit Fonden kan i sin virksomhed  

 anvende dækningsformer svarende til de i markedet anerkendte  

 forsikrings- og garantiprodukter og herudover tilbyde sådanne  

 dækningsformer, som er nødvendige for at opfylde fondens  

 formål.
Risikodækning kan ydes i danske kroner samt i andre  

 valutaer, der i almindelighed anvendes ved afvikling af internationale  

 forretninger eller i en anden valuta, såfremt ydelse af garantien i en  

 anden valuta er hensigtsmæssig for at fjerne eller minimere  

 risici.
 Stk. 2. Eksport Kredit Fonden kan yde dækning over for  

 virksomheder, pengeinstitutter, forsikringsselskaber eller andre, som direkte  

 eller indirekte påtager sig eller forsikrer en risiko, der står i  

 forbindelse med gennemførelsen af dansk eksport.
 Stk. 3. Risici for tab dækkes, jf. § 1, dog kun i  

 det omfang, hvori det private, kommercielle forsikrings- og kapitalmarked  

 ikke normalt påtager risici af den pågældende art og  

 omfang.
§ 7. (Ophævet) § 8. (Ophævet) Regnskab, revision, beretning, tilsyn m.v.
 § 9. Eksport Kredit Fonden aflægger regnskab  

 efter årsregnskabsloven med de fravigelser og tilpasninger, der  

 følger af EKFs særlige forhold som en selvstændig,  

 statslig forvaltningsenhed.
Stk. 2. Eksport Kredit Fondens regnskab revideres efter  

 årsregnskabslovens regler af rigsrevisor og en statsautoriseret  

 revisor.
Den statsautoriserede revisor udnævnes af erhvervsministeren  

 efter indstilling fra bestyrelsen.
Udnævnelsen gælder for  

 ét år ad gangen og kan til enhver tid tilbagekaldes.
 Stk.3. Rigsrevisor reviderer endvidere Eksport Kredit Fondens  

 regnskab efter reglerne i Lov om revision af statens regnskaber m.m.
 Stk.4. Det af bestyrelsen underskrevne og af revisorerne  

 påtegnede regnskab forelægges til ministerens endelige  

 godkendelse.
Stk.5. Erhvervsministeren og revisorerne kan til enhver tid  

 afkræve Eksport Kredit Fonden enhver oplysning, som ministeren og  

 revisorerne anser for fornøden.
Erhvervsministeren og revisorerne skal  

 til en hver tid have adgang til at gøre sig bekendt med Eksport Kredit  

 Fondens bøger, regnskaber m.v. og virksomhed i øvrigt.
 Stk. 6. Erhvervsministeren fører tilsyn med Eksport  

 Kredit Fonden og fastsætter nærmere regler for Eksport Kredit  

 Fondens regnskabsaflæggelse, beretning og tilsyn.
 Stk. 7. Erhvervsministeren kan i øvrigt udstede de med  

 henblik på lovens gennemførelse fornødne  

 bekendtgørelser, herunder om særlige programmer for  

 støtte til finansiering.
 Stk.8. Erhvervsministeren kan fastsætte de bestemmelser, der  

 er nødvendige for at gennemføre EU-direktiver eller  

 internationale aftaler om eksportkreditforsikring.
 Finansstyrelsens adgang til at inddrive fordringer ved  

 lønindeholdelse.
 § 10. Finansstyrelsen kan med tillæg af  

 renter og omkostninger inddrive tilgodehavender, som Eksport Kredit Fonden i  

 forbindelse med indfrielser, erstatningsudbetalinger eller lignende  

 måtte få hos individuelle personer her i landet, efter reglerne  

 for inddrivelse af personlige skatter i kildeskatteloven.
Stk. 2. Erhvervsministeren kan fastsætte nærmere  

 regler for fremgangsmåden i forbindelse med lønindeholdelsen,  

 herunder om straf af bøde for overtrædelse af reglerne.
Der kan  

 pålægges selskaber m.v. (juridiske personer) strafansvar efter  

 reglerne i straffelovens 5. kapitel.
 Stk. 3. Finansstyrelsen kan indhente de oplysninger hos  

 skattemyndighederne og andre offentlige myndigheder om den  

 pågældende, som er nødvendige for at varetage inddrivelsen  

 af skyldige beløb efter stk. 1, herunder oplysninger om indkomst-  

 og formueforhold.
Lovens ikrafttræden § 11. Erhvervsministeren fastsætter  

 tidspunktet for lovens ikrafttræden.
Samtidig ophæves lov nr. 185  

 af 23. marts 1992 om eksportkredit, jf. dog stk. 2-7.
Stk. 2. Ansøgninger om rentestøtte i henhold til  

 § 1, stk. 2, jf. § 4 a, i lov nr. 185 af 23. marts 1992 om  

 eksportkredit, som senest ændret ved lov nr. 1092 af 22. december 1993,  

 kan færdigbehandles efter de hidtil gældende regler.
Det i  

 § 3 omhandlede Eksportkreditudvalg træffer de fornødne  

 beslutninger.
Stk. 3. De garantier og kautioner, der forud for 1. maj 1992  

 er ydet i henhold til tidligere lovgivning om eksportkredit samt § 7 i  

 lov om internationalt udviklingssamarbejde, forbliver gældende, indtil  

 de ophører efter deres eget indhold eller bringes til ophør ved  

 opsigelse eller aftale.
Danmarks Erhvervsfond hæfter for disse  

 forpligtelser.
Tilsvarende gælder forpligtelser i forbindelse med  

 policer, som i medfør af § 10, stk. 2, i lov nr. 185 af 23.  

 marts 1992 om eksportkredit er overdraget til det ved samme lovs § 10,  

 stk. 1, stiftede forsikringsaktieselskab.
Er fondens midler ikke  

 tilstrækkelige, hæfter staten.
Stk. 4. Eksport Kredit Fondens administration forestår  

 afviklingen af de i stk. 2 nævnte ansøgninger og i  

 stk. 3 nævnte forpligtelser samt udestående fordringer i  

 forbindelse hermed.
I forbindelse med afviklingen finder  

 nærværende lovs § 5, stk. 6 og 9, samt § 10  

 anvendelse.
 Stk. 5. Erhvervsministeren, der bestyrer Danmarks  

 Erhvervsfond, kan fastsætte nærmere retningslinjer for  

 administrationen af de i stk. 2 og 3 nævnte  

 afviklingsområder.
Stk. 6. Erhvervsministeren bemyndiges til på statens  

 vegne at sælge aktierne i det i henhold til lov nr. 185 af 23. marts  

 1992 om eksportkredit stiftede forsikringsaktieselskab.
Sagsakterne  

 vedrørende dette salg er undtaget fra aktindsigt i henhold til lov om  

 offentlighed i forvaltningen.
Stk. 7. For statstjenestemænd, der var ansat i styrelsen  

 Eksportkreditrådet, og som frivilligt lod sig udlåne til det i  

 henhold til lov nr. 185 af 23. marts 1992 om eksportkredit stiftede  

 forsikringsaktieselskab, afholder staten udgifter til pension efter  

 tjenestemandspensionsloven.
Selskabet indbetaler løbende  

 pensionsbidrag til staten for tiden efter skæringsdatoen for selskabets  

 overtagelse af driften.
Pensionsbidragets størrelse fastsættes  

 af finansministeren.
 § 12. I lov om stempelafgift, jf.  

 lovbekendtgørelse nr. 741 af 4. september 1995, foretages  

 følgende ændringer:
 1. § 62, stk. 2, affattes således:
»Stk. 2. Stempelfri er dokumenter om garantistillelse for  

 ekstraordinære eksportkreditrisici, der efter lov om Dansk  

 Eksportkreditfond ydes mod tab i forbindelse med dansk eksport, samt  

 kautioner og garantier, der ydes af Udenrigsministeriet efter § 8 i lov  

 om internationalt udviklingssamarbejde.
Andre dokumenter, der oprettes i  

 forbindelse med eksportkredit m.v., stemples efter lovens almindelige  

 regler.« 2. § 62, stk. 4, affattes således:
»Stk. 4. Stempelfri er låne- og kautionsdokumenter, der  

 udstedes til Danmarks Skibskreditfond, Aktieselskabet Dansk Skibsfinansiering  

 og pengeinstitutter i forbindelse med finansieringen af skibe, der bygges  

 på danske skibsværfter.« 3. I § 62, stk. 7, 1. pkt., ændres »og 13«  

 til: »og 13, samt stk. 2 og 4«.
 § 13. Lov nr. 813 af 19. december 1989 om garanti  

 til vindmøllebranchens garantiselskab ophæves.
 Stk. 2. De garantier, der er ydet i medfør af loven,  

 forbliver gældende, indtil de ophører efter deres eget indhold  

 eller bringes til ophør ved opsigelse eller ved aftale.
 § 14. I lov om forsikringsvirksomhed, jf.  

 lovbekendtgørelse nr. 963 af 29. november 1994, som ændret ved  

 lov nr. 369 af 14. juni 1995, foretages følgende ændring:
 1. I § 2, stk. 1, nr. 7, ændres »A/S.« til:  

 »A/S;«, og som nr. 8 indsættes:
»8)	genforsikring i henhold til lov om Dansk Eksportkreditfond af  

 ekstraordinære risici i forbindelse med eksport.« § 15. Loven gælder ikke for Grønland,  

 men kan, hvad angår risikodækning samt bistand til  

 eksportfinansiering ved salg af skibe, ved kongelig anordning sættes i  

 kraft for Grønland med de afvigelser, som Grønlands  

 særlige forhold tilsiger.
 Stk. 2. Lov nr. 145 af 21. april 1965 om Danmarks Erhvervsfond  

 ophæves på Færøerne.
 Lov nr. 344 af 2. juni 1999 om ændring af lov om  

 Dansk Eksportkreditfond m.v. indeholder følgende  

 ikrafttrædelses- og overgangsbestemmelser:
§ 2 Stk. 1. Erhvervsministeren fastsætter tidspunktet for  

 lovens ikrafttræden.1) Stk. 2. Erhvervsministeren fastsætter en midlertidig  

 vedtægt for Eksport Kredit Fonden, som gælder indtil Eksport  

 Kredit Fonden har fastsat og fået godkendt en vedtægt efter lov  

 om Dansk Eksportkreditfond  § 3, stk. 2.
Stk. 3. De statstjenestemænd, der ved omlægningen  

 af Eksport Kredit Fonden til en selvstændig, statslig forvaltningsenhed  

 gør tjeneste i Erhvervsfremme Styrelsen med administration af Eksport  

 Kredit Fonden som arbejdsopgave, er forpligtede til at lade sig udlåne  

 til Eksport Kredit Fonden.
De pågældende tjenestemænd  

 bevarer under udlånet deres ansættelsesforhold til staten.
 Stk. 4. Til de tjenestemænd, som udlånes til  

 Eksport Kredit Fonden, udbetaler staten løn m.v. og afholder udgifter  

 til pension i overensstemmelse med reglerne i tjenestemandslovgivningen.
 Stk. 5. Eksport Kredit Fonden refunderer fra det tidspunkt,  

 hvor de i stk. 3 omhandlede tjenestemænd overgår til  

 tjeneste i Eksport Kredit Fonden, de lønninger m.v., der udbetales  

 efter stk. 4, og indbetaler de af finansministeren fastsatte bidrag m.v.  

 til dækning af statens pensionsudgifter.
 Stk. 6. Eksport Kredit Fonden oprettes for så  

 vidt angår finanslovsbevilling og regnskab med virkning fra 1. januar  

 1999. Tilsvarende gælder efter erhvervsministerens nærmere  

 bestemmelse øvrige ordninger, som administreres af Eksport Kredit  

 Fonden, jf. § 2, stk. 3.
Erhvervsministeriet, den 9. december  

 1999 Pia Gjellerup /Lars Kolte 1)   Lov nr. 344 af  

 2. juni 1999 blev sat i kraft den 19. november 1999 ved bekendtgørelse  

 nr. 838 af 16. november 1999.
