(Fremrykket årsopgørelse m.v.) Ved lov nr. 231 af 23. maj 1984 er der foretaget ændringer i følgende  

 paragraffer i kildeskatteloven: § 55, § 59, § 61, stk. 2-6, § 62, stk. 3-4, §  

 62A, stk. 1-4, og § 89A.
 Ved lov nr. 606 af 12. december 1984 er der foretaget ændringer i lovens §  

 59 og § 62, stk. 3.
 Baggrunden for lov nr. 231 af 23. maj 1984 var, at der var blevet skabt  

 tekniske muligheder for, at opgørelsestidspunktet for de foreløbige  

 skattebeløb og den beregnede slutskat kunne fremrykkes.
Udsendelsen af slutopgørelsen, der nu benævnes årsopgørelsen, vil herefter  

 for langt den overvejende del af de skattepligtige ske i perioden 1. maj 15.  

 juni i det år, hvori ligningen foretages.
Tidligere skete udsendelsen i  

 perioden 1. oktober - 1. december i samme år.
Den fremrykkede udsendelse vil  

 blive gennemført for årsopgørelserne vedrørende indkomståret 1984 og følgende  

 indkomstår.
Udsendelsen vedrørende indkomståret 1984 kan dog af tekniske  

 grunde først ske i perioden 1. juni - 15. juli.
Den fremrykkede udsendelse af årsopgørelserne har gjort det muligt at  

 fremrykke udbetalingen af overskydende skat, der som hidtil skal foretages i  

 forbindelse med udsendelsen af årsopgørelserne.
Terminerne for opkrævning af  

 restskat på 5.000 kr. eller derover er ligeledes blevet fremrykket, således  

 at restskatten m.v. som hovedregel fremover vil forfalde til betaling den 1.  

 september, 1. oktober og 1. november i det år, hvori ligningen foretages.
I tilknytning til ændringerne af terminerne for udbetaling af overskydende  

 skat og betaling af restskat er satserne for procentgodtgørelse og -tillæg  

 ændret.
Der er endvidere sket ændring af reglerne om fremskyndet  

 tilbagebetaling og frivillig indbetaling af foreløbig skat.
Reglerne om  

 frivillig indbetaling af foreløbig skat er ændret både ved lov nr. 231 af 23.  

 maj 1984 og lov nr. 606 af 12. december 1984.
 Herudover er der gennemført visse mindre væsentlige ændringer af  

 kildeskatteloven, herunder ændringer af teknisk og redaktionel karakter.
 Ændringslovene har virkning fra og med indkomståret 1984. Dog har  

 forlængelsen af fristen for frivillig indbetaling af foreløbig skat virkning  

 fra og med indkomståret 1985.
1. Fremskyndet tilbagebetaling af for meget betalt  

 foreløbig skat (§ 55) Adgangen til at begære fremskyndet tilbagebetaling af for meget betalt  

 foreløbig skat efter kildeskattelovens § 55 er blevet begrænset, således at  

 begæringen herom skal være fremsat inden udgangen af det kalenderår, hvori  

 den foreløbige skat opkræves.
 Kravet om, at begæring skal være fremsat inden udgangen af det nævnte  

 kalenderår, er ufravigeligt.
En begæring om udbetaling efter § 55 skal endvidere indeholde de  

 nødvendige oplysninger for bedømmelsen af begæringen.
Såfremt der ved  

 udgangen af kalenderåret kun foreligger f.eks. et ønske om tilbagebetaling  

 eller en begæring, hvori der blot henvises til den endnu ikke-indsendte  

 selvangivelse, kan fremskyndet tilbagebetaling således ikke finde sted.
 De nærmere betingelser for, hvornår tilbagebetaling kan finde sted,  

 fastsættes af statsskattedirektoratet.
2. Frivillig indbetaling af foreløbig skat (§ 59) Frivillig indbetaling af foreløbig skat vedrørende indkomståret 1982 og  

 tidligere år kunne senest finde sted den 15. marts i det år, hvori ligningen  

 blev foretaget.
 Ved lov nr. 69 af 28. februar 1984 blev fristen med virkning for  

 indbetalinger vedrørende indkomståret 1983 og følgende år forlænget til den  

 1. juni i det år, hvori ligningen foretages.
 Fristen er nu med virkning for indbetalinger vedrørende indkomståret 1985  

 og følgende år yderligere forlænget til den 1. juli i det år, hvori ligningen  

 foretages.
 Fristen for indbetalinger vedrørende indkomståret 1984 er således -  

 ligesom for indbetalinger vedrørende 1983 - den 1. juni i det år, hvori  

 ligningen foretages.
 Adgangen til at foretage frivillige indbetalinger efter indkomstårets  

 udløb er dog med virkning for indbetalinger vedrørende indkomståret 1984 og  

 følgende år blevet begrænset, således at indbetalinger efter den 1. februar i  

 det år, hvori ligningen foretages, ikke kan overstige 25.000 kr.
Ved lov nr. 231 af 23. maj 1984 blev det bestemt, at frivillige  

 indbetalinger efter indkomstårets udløb ikke kunne overstige 25.000 kr.
Det  

 var således tidspunktet for udløbet af den skattepligtiges faktiske  

 indkomstår (regnskabsår), der var afgørende for, om den skattepligtiges  

 indbetalinger var omfattet af begrænsningen.
Ved lov nr. 606 af 12. december 1984 blev det afgørende tidspunkt ændret  

 til den 1. februar i det år, hvori ligningen foretages.
Fristen for frivillig  

 indbetaling af foreløbig skat på mere end 25.000 kr. er således nu den samme  

 for alle skattepligtige, uanset hvilket indkomstår der anvendes.
Såfremt der efter den 1. februar i det år, hvori ligningen foretages, sker  

 frivillig indbetaling af et beløb, der overstiger 25.000 kr., tilbagebetales  

 det overskydende beløb.
Den skattepligtige kan dog anmode skattemyndighederne  

 om at lade beløbet indgå som en frivillig indbetaling for det følgende  

 indkomstår, jfr. § 59, 1. pkt.
Den skattepligtige kan endvidere anmode om, at  

 beløbet anvendes til dækning af en endnu ikke forfalden restskat eller en  

 restance af personlig skat.
3. Opkrævning af restskat (§ 61) Restskat m.v. på mindre end 5.000 kr. vil blive opkrævet som efter de  

 gældende regler.
Det vil sige, at beløbet enten indregnes i næste års  

 foreløbige skat, eller - såfremt årsopgørelsen udskrives efter den 1. oktober  

 - opkræves efter samme regler som B-skat.
 Procenttillægget til restskat under 5.000 kr. er ligeledes fortsat 8 pct.
 Udgør restskatten m.v. derimod et beløb, der er 5.000 kr. eller derover,  

 er forfaldsdatoerne ændret fra den 1. i hver af månederne januar, februar og  

 marts i året efter det år, hvori ligningen foretages, til den 1. i hver af  

 månederne september, oktober og november i det år, hvori ligningen foretages.  

 Såfremt årsopgørelserne først udskrives den 1. september eller senere i det  

 år, hvori ligningen foretages, forfalder raterne til betaling den 1. i hver  

 af de nærmest følgende 3 måneder, dog bortset fra juni og december måned.
 Da terminerne for opkrævning af restskat på 5.000 kr. eller derover i  

 langt de fleste tilfælde er blevet fremrykket, er procenttillægget i disse  

 tilfælde nedsat fra 8 til 7 pct.
Når der således bliver forskellige procenttillægssatser, kan man ikke som  

 hidtil medregne procenttillægget ved afgørelsen af, om det skyldige beløb er  

 under beløbsgrænsen.
Afgørende for beløbsgrænsen vil således alene være selve  

 restskatten med tillæg af evt. morarenter efter § 63, stk. 1.
4. Tilbagebetaling af overskydende skat (§ 62) Tilbagebetaling af overskydende skat med godtgørelse efter § 62, stk. 3,  

 skal fremover ske i tiden fra den 1. maj til den 1. oktober i det år, hvori  

 ligningen foretages.
Tidligere skete tilbagebetalingen i tiden fra den 1.  

 oktober til den 1. december i samme år.
Såfremt overskydende skat undtagelsesvis først udbetales efter den 1.  

 oktober, skal der ydes den skattepligtige en rente på 1 pct. af det  

 overskydende beløb pr. påbegyndt måned efter den 1. oktober.
Efter de  

 tidligere regler tilkom denne rente skattepligtige, hvis overskydende skat  

 først tilbagebetaltes efter den 1. december.
 Som følge af den fremrykkede udbetaling af overskydende skat er satsen for  

 procentgodtgørelsen i § 62, stk. 3, 1. pkt., ændret, således at godtgørelsen  

 beregnes med 4 pct. mod tidligere 5.
Reglen i § 62, stk. 3, 2. pkt., om, at der ikke ydes procentgodtgørelse  

 til overskydende skat, i det omfang denne modsvares af beløb, som efter § 59  

 er indbetalt efter udløbet af det kalenderår, skattebetalingen vedrører, er  

 ændret ved lov nr. 606 af 12. december 1984. Efter ændringen ydes der ikke  

 procentgodtgørelse til overskydende skat, som modsvares af beløb, der er  

 indbetalt efter § 59, uanset hvornår indbetalingerne efter denne bestemmelse  

 er foretaget.
For indkomståret 1984 kan der dog efter begæring indrømmes  

 procentgodtgørelse i det omfang, det kan dokumenteres, at den overskydende  

 skat modsvares af beløb, der er indbetalt efter § 59 inden den 14. november  

 1984. Statsskattedirektoratet fastsætter de nærmere regler for behandlingen  

 af disse begæringer m.v.
 Endelig er reglen i § 62, stk. 3, 3. pkt., om, at der til den del af den  

 overskydende skat, der overstiger 100.000 kr., ikke gives procentgodtgørelse,  

 ophævet.
5. Ændrede årsopgørelser (§ 62A) Efter den tidligere ordning forekom der ikke ændrede årsopgørelser, hvis  

 udskrivningsdato var den 1. oktober eller tidligere i det år, hvori ligningen  

 foretages, hvorfor § 62A ikke indeholdt bestemmelser om virkningerne af en  

 ændret årsopgørelse i disse tilfælde.
 Da fremrykningen af udsendelsen af årsopgørelserne medfører, at der kan  

 forekomme ændrede årsopgørelser, hvis udskrivningsdato er den 1. oktober  

 eller tidligere i det år, hvori ligningen foretages, er der nu i § 62A  

 indført bestemmelser om virkningerne heraf.
 Der er ikke sket ændringer af reglerne om virkningerne af en ændret  

 årsopgørelse, hvis udskrivningsdato er senere end den 1. oktober i det år,  

 hvori ligningen foretages.
 I tilfælde, hvor en ændret årsopgørelse medfører, at der skal betales  

 restskat eller yderligere restskat, er det i § 62A, stk. 1, 1. pkt., fastsat,  

 at reglerne i § 61, stk. 3-5, gælder for betaling af beløbet med tillæg efter  

 § 61, stk. 2. Såfremt en ændret årsopgørelse med udskrivningsdato den 1.  

 oktober eller tidligere medfører restskat eller yderligere restskat, og den  

 samlede restskat er under indregningsgrænsen, skal restskatten således  

 indregnes i næste års forskudsskat.
 Såfremt den ændrede årsopgørelse er udskrevet efter den 1. oktober i det  

 år, hvori ligningen foretages, berører ændringen fortsat ikke den overførsel  

 eller opkrævning, der er sket efter § 61, stk. 3 og stk. 4, af den evt.  

 tidligere beregnede restskat, jfr. § 62A, stk. 1, 2. pkt.
 Såfremt der foreligger allerede forfaldne rater af tidligere pålignet  

 restskat på tidspunktet for ændringen, berører ændringen fortsat ikke  

 opkrævningen af disse.
§ 62A, stk. 1, indeholder ikke regler om beregning af procenttillægget,  

 hvorfor dette beregnes efter § 61, stk. 2, på grundlag af den samlede  

 restskat.
Dette gælder også i de i § 62A, stk. 1, 2. pkt. nævnte situationer.
Reglen i § 62A, stk. 2, omhandler de tilfælde, hvor en ændret årsopgørelse  

 medfører nedsættelse eller bortfald af overskydende skat, der allerede er  

 udbetalt til den skattepligtige.
Virkningen heraf er, at beløbet skal  

 tilbagebetales tillige med godtgørelse efter § 62, stk. 3, og evt. renter  

 efter § 62, stk. 4, 2. pkt., samt at tilbagebetalingen sker efter § 61, stk.  

 5. Det samme gælder nu også, såfremt den ændrede årsopgørelse er udskrevet  

 den 1. oktober eller tidligere i det år, hvori ligningen foretages.
 I tilfælde, hvor den ændrede årsopgørelse er udskrevet den 1. oktober  

 eller tidligere i det år, hvori ligningen foretages, kan der ikke ske  

 udbetaling af renter efter § 62, stk. 4, 2. pkt.
 I tilfælde, hvor en ændret årsopgørelse medfører, at en tidligere beregnet  

 restskat nedsættes eller bortfalder, skal der inden udbetaling af det  

 nedsatte beløb med procenttillæg og rentegodtgørelse ske modregning af evt.  

 uforfalden restskat efter § 61, stk. 3-5, jfr. § 62A, stk. 3, 4. pkt.
 I § 62A, stk. 3, 6. pkt., er det bestemt, at såfremt årsopgørelsen er  

 udskrevet efter den 1. oktober i det år, hvori ligningen foretages, berører  

 ændringen ikke den overførsel af restskat m.v. til det følgende år, der er  

 sket efter § 61, stk. 3.
 Såfremt den ændrede årsopgørelse udskrives den 1. oktober eller tidligere  

 i det år, hvori ligningen foretages, skal der således ske modregning af  

 restskat, der i medfør af § 61, stk. 3, er indregnet i næste års  

 forskudsskat.
Reglen i § 62A, stk. 4, omhandler tilfælde, hvor en ændret årsopgørelse  

 medfører, at der fremkommer overskydende skat eller yderligere overskydende  

 skat.
Virkningen heraf er, at beløbet tilbagebetales med godtgørelse efter §  

 62, stk. 3, og evt. renter efter § 62, stk. 4, 2. pkt., inden udgangen af den  

 måned, der følger nærmest efter udskrivningsdatoen.
Inden tilbagebetaling  

 finder sted, foretages dog modregning af evt. restancer af personlig skat og  

 påløbne morarenter.
Denne regel gælder nu også, såfremt den ændrede  

 årsopgørelse er udskrevet den 1. oktober eller tidligere i det år, hvori  

 ligningen foretages.
 I tilfælde, hvor den ændrede årsopgørelse udskrives den 1. oktober eller  

 tidligere i det år, hvori ligningen foretages, kan der ikke ske udbetaling af  

 renter efter § 62, stk. 4, 2. pkt.
