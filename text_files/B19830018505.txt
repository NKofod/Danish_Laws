 I medfør af § 59, stk. 4, jfr. stk. 2, § 60 b, stk. 2, og § 66, stk. 2, i  

 lov om naturfredning, jfr. lovbekendtgørelse nr. 435 af 1. september 1978  

 samt under henvisning til rådets direktiv (EØF) nr. 83/ 129 af 28. marts 1983  

 om indførsel i fællesskabet af visse sælungeskind og varer heraf fastsættes:
 § 1.  De i bilag 1 nævnte varer af visse sælunger  

 (grønlandssæl og klapmyds) må ikke indføres i erhvervsmæssigt øjemed.
§ 2.  Bestemmelsen i § 1 omfatter kun varer, som ikke  

 stammer fra inuitbefolkningernes traditionelle sælfangst.
Bestemmelsen  

 omfatter således ikke varer fra Grønland.
 Stk. 2.  Fredningsstyrelsen udsteder eventuelt fornødne  

 erklæringer om oprindelse og lignende samt kan i særlige tilfælde, hvor  

 forbuddet i § 1 har åbenbart urimelige virkninger, gøre undtagelse fra § 1.  

 Fredningsstyrelsens afgørelser er endelige.
 § 3.  Kontrollen med overholdelse af bestemmelsen i §  

 1, jfr. § 2, føres af toldvæsenet ved varens indførsel, f.eks. ved  

 fortoldning eller oplæggelse hos private virksomheder i Københavns frihavn.
 § 4.  Overtrædelse af § 1 straffes med bøde, jfr.  

 naturfredningslovens § 66, stk. 2, med mindre højere straf er forskyldt i  

 henhold til anden lovgivning.
 Stk. 2.  For overtrædelse, der er begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar, jfr. naturfredningslovens § 66, stk. 3.
 § 5.  Bekendtgørelsen træder i kraft den 1. juni 1983  

 og gælder indtil 1. oktober 1985.
 Stk. 2.  Bekendtgørelsen tages op til revision, såfremt  

 rådets direktiv (EØF) nr 83/ 129 af 28. marts 1983 om forbud mod indførsel af  

 visse sælungeskind og varer heraf ophæves eller ændres inden 1. oktober 1985.
 § 6.  Bekendtgørelsen gælder ikke for Færøerne.
Miljøministeriet, den 11. maj 1983 Christian Christensen / Erik Lindegaard Bilag Bilag til § 1 i miljøministeriets bekendtgørelse om forbud mod indførsel  

 af visse sælungeskind m.v.
 Nr.
