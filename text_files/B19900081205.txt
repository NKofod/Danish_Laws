 I henhold til § 3, stk. 2, og § 5 i lov om lægemidler, jf.
 lovbekendtgørelse nr. 451 af 6. august 1982, fastsættes:
 § 1.  Forhandling af de lægemidler, der er opført i  

 bilag 1 og 2 til bekendtgørelsen er ikke forbeholdt apoteker.
 Stk. 2.  Sundhedsstyrelsen kan stille krav om, at det  

 enkelte lægemiddels etiket, pakningsstørrelse og emballage skal godkendes af  

 Sundhedsstyrelsen.
 § 2.  De foderlægemidler, der er opført i bilag 1  

 under nr. 8, må kun forhandles og udleveres fra en virksomhed, der har  

 Sundhedsstyrelsens godkendelse hertil, jf. bekendtgørelse om fremstilling og  

 forhandling m.v. af foderlægemidler til fisk.
 § 3.  Virksomheder, der udelukkende oplagrer,  

 forhandler og udleverer lægemidler, der er opført i bilag 2, er for så vidt  

 angår disse lægemidler ikke omfattet af bestemmelserne i § 8, stk. 1-3, i lov  

 om lægemidler.
 § 4.  Det militære forsvar kan til oplæg i  

 beredskabslagre indkøbe lægemidler uden for apoteker.
 Stk. 2.  Indkøb og oplagring af hvert enkelt parti  

 lægemidler kræver Sundhedsstyrelsens godkendelse.
 § 5.  Bekendtgørelsen træder i kraft den 1. januar  

 1991.
 Stk. 2.  Bekendtgørelse nr. 36 af 21. januar 1987 om  

 lægemidlers fritagelse fra apoteksforbehold ophæves samtidig.
