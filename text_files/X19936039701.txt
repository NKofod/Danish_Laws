 En bank udbød et produkt for private forsikringer, der indeholdt  

 betegnelsen »forsikring.« Tilsynet fandt, at det må klargøres, at  

 der ikke er tale om navnet på et forsikringsselskab, ligesom det må  

 klargøres, i hvilke forsikringsselskaber de påpgældende forsikringsprodukter  

 afdækkes.
 I annoncering via brochure udbød en bank et forsikringsprodukt, uden at  

 det i øvrigt fremgik, hvorledes produktet var forsikringsmæssigt afdækket.
 Banken anførte på forespørgsel, at det for en kunde gælder, at kunden fra  

 starten af en salgssamtale informeres om, hvilket forsikringsselskab der står  

 bag, ligesom dette fremgår af både forsikringsbetingelser og policer.
 Tilsynet bemærkede, at andre selskaber end forsikringsselskaber i deres  

 benævnelser eller henvendelse til offentligheden ikke må benytte ord, der er  

 egnet til at fremkalde det indtryk, at de driver forsikringsvirksomhed, jf.  

 lov om forsikringsvirksomhed § 11, hvorfor banken pålagdes i salgsmateriale  

 m.v. at klargøre, at der ved brug af betegnelsen forsikringsprodukt ikke er  

 tale om navnet på et forsikringsselskab, og at oplyse, i hvilke(t)  

 forsikringsselskab(er) de pågældende forsikringsprodukter afdækkes, således  

 at det fremgår, at banken ikke er forsikringsgiver.
