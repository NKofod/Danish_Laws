Nr BTL 173 Betænkning over Forslag til lov om offentliggørelse af kontrolresultater  

 og om ændring af visse love under Landbrugs- og Fiskeriministeriet   

 Nr L 173 1995-96, 1. samling Afgivet af Landbrugs- og Fiskeriudvalget Afgivet: 19960508 Udvalget har behandlet lovforslaget i nogle møder og har herunder stillet  

 spørgsmål til landbrugs- og fiskeriministeren, som denne har besvaret  

 skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af Venstres  

 og Det Konservative Folkepartis medlemmer) lovforslaget til vedtagelse  

 uændret.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse med det stillede  

 ændringsforslag.
 ÆndringsforslagAf et mindretal (V og KF):
 Til § 1 1) Paragraffen affattes således:
»§ 1. Landbrugs- og fiskeriministeren kan fastsætte  

 bestemmelser om offentliggørelse af kontrolresultater, herunder  

 analyseresultater fra laboratorieundersøgelser, der indsamles i forbindelse  

 med Landbrugs- og Fiskeriministeriets kontrol af animalske levnedsmidler, i  

 situationer, hvor der foreligger akut sundhedsfare, eller hvor en virksomhed  

 er pålagt bøde og skriftligt påbud om omsætningsbegrænsende  

 foranstaltninger.« Bemærkninger Til nr. 1 Ændringsforslaget skal begrænse den alt for vidtgående  

 offentliggørelse af kontrol- og analyseresultater, som landbrugs- og  

 fiskeriministeren bemyndiges til i lovforslaget.
Offentliggørelse af kontrol-  

 og analyseresultater i det omfang, som lovforslaget åbner mulighed for, vil  

 medføre forvirring og usikkerhed hos forbrugerne og skade danske  

 eksportinteresser.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V) Lene  

 Espersen (KF) Henning Grove (KF) Peder Sønderby (V) Niels Højland (FP) Centrum-Demokraterne og Dansk Folkeparti havde ikke medlemmer i udvalget.
