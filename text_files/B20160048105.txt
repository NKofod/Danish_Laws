 Bekendtgørelse om ændring af bekendtgørelse om offentliggørelse af virksomhedernes arbejdsmiljø m.v.
§ 1 I bekendtgørelse nr. 1276 af 8. december 2011 om offentliggørelse af virksomhedernes arbejdsmiljø m.v., som ændret ved bekendtgørelse nr. 1197 af 9. oktober 2013, bekendtgørelse nr. 479 af 15. april 2015 og bekendtgørelse nr. 1906 af 29. december 2015, foretages følgende ændringer:
 1. I § 1 indsættes som stk. 6:
»Stk. 6. Bekendtgørelsen gælder ikke for afgørelser om at lade foretage undersøgelser, prøver og besigtigelser efter § 21 i lov om arbejdsmiljø.« 2. § 2, stk. 3, ophæves.
 3. I § 3, stk. 3, nr. 1, udgår »eller«.
 4. I § 3, stk. 3, indsættes efter nr. 1 som nyt nummer:
 »2) Arbejdstilsynet har fået en tilbagemelding, som nævnt i nr. 1, og Arbejdstilsynet tillige har kontrolleret, at de påbudte forhold på produktionsenheden er efterkommet, når Arbejdstilsynet har afgivet påbud i form af forbud, eller afgivet strakspåbud på grund af betydelig fare, jf. dog § 5 og § 6, eller«.
 Nr. 2 bliver herefter nr. 3.
 5. I § 3, stk. 4, indsættes efter »stk. 3, nr. 1«: »og 2«.
 6. I § 6, stk. 1, indsættes som 2. pkt.:
»Rød smiley tildeles dog ikke, hvor påbuddet om rådgivning vedrører et påbud om undersøgelse af arbejdsmiljøforholdene, jf. § 1, stk. 6.« § 2 Bekendtgørelsen træder i kraft den 1. juli 2016.
