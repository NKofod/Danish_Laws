Fremsat den 18. april 2007 af  

 beskæftigelsesministeren (Claus Hjort Frederiksen) Forslag til Lov  

 om oplysningspligt ved brug af erhvervsbegrænsende aftaler Lovens anvendelsesområde § 1.  

  

 Denne  

 lov finder anvendelse på  

 erhvervsbegrænsende aftaler.
 Stk. 2.  

  

 Ved  

 erhvervsbegrænsende aftaler forstås:
 1)  

 	  

 Aftaler, som  

 arbejdsgiveren indgår eller har indgået med andre virksomheder om ikke at  

 ansætte  

 hinandens medarbejdere.
 2)  

 	  

 Aftaler, som  

 arbejdsgiveren indgår eller har indgået med en medarbejder om, at denne efter  

 sin  

 fratræden ikke må ansætte eller medvirke til at ansætte arbejdsgiverens  

 øvrige  

 medarbejdere.
 3)  

 	  

 Aftaler, som  

 arbejdsgiveren indgår eller har indgået med anden part, og som i øvrigt  

 begrænser  

 lønmodtagerens mulighed for jobskifte.
Oplysningspligt § 2.  

  

 Arbejdsgiveren  

 skal skriftligt oplyse en lønmodtager, der er eller vil blive omfattet af en  

 erhvervsbegrænsende  

 aftale, om aftalens indhold.
 Stk. 2.  

  

 Oplysningen  

 skal gives forud for eller senest samtidig med ansættelsen.
 Stk. 3.  

  

 Indgår  

 arbejdsgiveren en erhvervsbegrænsende aftale, der omfatter allerede ansatte  

 lønmodtagere,  

 skal disse lønmodtagere have oplysning herom hurtigst muligt og senest 8 dage  

 efter aftalens indgåelse.
 § 3.  

  

 Hvis  

 en erhvervsbegrænsende aftale er indgået i forbindelse med forhandling og  

 forberedelse af en virksomhedsoverdragelse, skal oplysningspligten i  

 § 2,  

 stk. 1, opfyldes senest samtidigt med offentliggørelsen af  

 virksomhedsoverdragelsen.
 Stk. 2.  

  

 Pligten til  

 at oplyse om erhvervsbegrænsende aftaler indgået i forbindelse med  

 forhandlinger  

 om virksomhedsoverdragelse gælder ikke, hvis forhandlingerne afsluttes uden  

 resultat.
Retsvirkninger af manglende overholdelse af  

 oplysningspligten § 4.  

  

 Hvis  

 arbejdsgiveren ikke opfylder oplysningspligten i henhold til § 2, kan  

 arbejdsgiveren ikke gøre den erhvervsbegrænsende aftale gældende overfor  

 aftaleparten i tilfælde af dennes ansættelse af den pågældende lønmodtager.
 § 5.  

  

 Hvis arbejdsgiveren ikke opfylder oplysningspligten i henhold til § 2,  

 kan  

 lønmodtageren tilkendes en godtgørelse ved domstolene.
Ikrafttrædelsesbestemmelser § 6.  

  

 Loven træder i kraft den 1. august 2007.
 Stk. 2.  

  

 Hvis  

 ansættelsesforholdet er etableret før den 1. august 2007 og fortsat består  

 efter denne dato, skal arbejdsgiveren senest den 1. november 2007 give  

 oplysninger i henhold til § 2, stk. 1, om erhvervsbegrænsende  

 aftaler  

 indgået før lovens ikrafttræden.
 § 7.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger til lovforslaget 1. Indledning Lovforslaget har til formål at sikre lønmodtagere kendskab  

 til, om arbejdsgiveren indgår eller har indgået aftaler med andre  

 virksomheder  

 om ikke at ansætte hinandens medarbejdere, om arbejdsgiveren indgår eller har  

 indgået aftaler, hvor en medarbejder i tilfælde af sin fratræden afskæres fra  

 at tage kolleger med til den nye arbejdsplads, eller om  

 arbejdsgiver i øvrigt  

 indgår aftaler, der direkte eller indirekte begrænser lønmodtagerens mulighed  

 for jobskifte.
 De omtalte aftaleforhold benævnes herefter erhvervsbegrænsende  

 aftaler.
Lovforslaget pålægger arbejdsgiveren at oplyse  

 lønmodtageren om eventuelle erhvervsbegrænsende aftaler.
Pligten til at  

 oplyse  

 om eksistensen af erhvervsbegrænsende aftaler suspenderes imidlertid for  

 aftaler indgået i forbindelse med forberedelse og forhandlinger om  

 overdragelse  

 af virksomheder, jf. lovbekendtgørelse nr. 710 af 20. august 2002 om  

 lønmodtageres retsstilling ved virksomhedsoverdragelse.
Hvis  

 virksomhedsoverdragelsen  

 gennemføres, indtræder arbejdsgiverens pligt til at oplyse om eventuelt  

 indgåede erhvervsbegrænsende aftaler.
 Konsekvensen af en manglende overholdelse af  

 oplysningspligten er dels at aftalen ikke kan gøres gældende mellem  

 aftaleparterne i forhold til den konkrete lønmodtager, dels at arbejdsgiveren  

 kan blive pålagt at betale en godtgørelse til lønmodtageren.
Det foreslås, at loven træder i kraft den 1. august 2007.  

 Loven finder anvendelse, uanset hvornår aftalen og ansættelsesforholdet er  

 etableret.
For så vidt angår ansættelsesforhold etableret før lovens  

 ikrafttræden, og som fortsat består efter, foreslås en overgangsbestemmelse,  

 hvorefter arbejdsgiveren for så vidt angår aftaler, der er indgået før lovens  

 ikrafttræden, inden den 1. november 2007 skal oplyse de lønmodtagere, der er  

 omfattet  

 af aftalerne, om indholdet heraf.
2. Baggrund Udover reguleringen af konkurrence- og kundeklausuler i  

 funktionærloven er der i den ansættelsesretlige lovgivning ikke taget  

 stilling  

 til brugen af erhvervsbegrænsende aftaler.
For denne type aftaler er  

 aftalefriheden  

 derfor alene begrænset af aftalelovens § 36. Den juridiske litteratur  

 behandler kun i meget begrænset omfang spørgsmålet om erhvervsbegrænsende  

 aftaler, og retspraksis er ifølge regeringens oplysninger begrænset.  

 Regeringen  

 er dog vidende om, at der ved domstolene og ved Arbejdsretten aktuelt  

 verserer  

 flere sager om rækkevidden og indholdet af erhvervsbegrænsende aftaler.
Sø- og Handelsrettens afgørelse af 28. juli 2006 (H0066001  

  ASN) vedrørte spørgsmålet om rækkevidden af en aftale indgået mellem  

 to  

 virksomheder om ikke at ansætte hinandens medarbejdere.
Med dommen blev den  

 indgåede aftale opretholdt.
Den aftalte konventionalbod blev dog nedsat fra  

 750.000 kr. til 250.000 kr. pr. medarbejder.
Dommen gav anledning til en del  

 debat  

 i medierne om omfanget af anvendelsen af erhvervsbegrænsende aftaler.
Med  

 henblik på at belyse aftalernes omfang nedsatte regeringen et  

 tværministerielt  

 udvalg sammensat af repræsentanter fra: Justitsministeriet, Ministeriet for  

 Familie-  

 og Forbrugeranliggender, Økonomi- og Erhvervsministeriet og  

 Beskæftigelsesministeriet (formandskab). Udvalget fik til opgave:
  

 	  

 at beskrive  

 ministeriernes viden om erhvervsbegrænsende aftaler og brugen af disse på det  

 danske arbejdsmarked, herunder at inddrage de konkrete sager, de har eller  

 får  

 kendskab til,   

 	  

 at beskrive forholdet  

 til eksisterende lovgivning, herunder funktionærlovens § 18, § 18a  

 og  

 aftalelovens § 38, og   

 	  

 at komme med forslag  

 til, hvordan området kan reguleres.
 Udvalget har offentliggjort sin rapport den 2. april 2007.
Af udvalgets konklusioner fremgår det, at udvalget ikke på  

 det foreliggende oplysningsgrundlag, som baserer sig på høringssvar fra  

 arbejdsmarkedets parter, kan vurdere de erhvervsbegrænsende aftalers faktiske  

 udbredelse  

 og virkning, og dermed heller ikke hvor mange lønmodtagere, der reelt må  

 antages at være berørt af problemet.
Udvalget har derfor ikke kunnet vurdere  

 behovet for en eventuel regulering, men har i stedet anført de forhold, der  

 set  

 ud fra udvalgets opfattelse taler for og imod en regulering.
Af samme grund  

 har  

 udvalget valgt ikke at anbefale en konkret løsningsmodel, men nøjes med at  

 opliste de elementer i en mulig regulering af området, som efter udvalgets  

 opfattelse kunne komme på tale.
I den forbindelse har udvalget givet udtryk  

 for, at en eventuel regulering i givet fald bør tage hensyn til, at der i  

 virksomhedsoverdragelsessituationen er et legitimt behov for, at  

 virksomhederne  

 indbyrdes kan indgå og hemmeligholde erhvervsbegrænsende aftaler.
3. Behovet for en regulering af erhvervsbegrænsende  

 aftaler Det er regeringens opfattelse, at der er grund til ved lov  

 at sikre, at lønmodtagere ikke længere er bundet af erhvervsbegrænsende  

 aftaler, som de ikke kender til.
Det er regeringens opfattelse, at det ikke  

 er  

 rimeligt, at man som lønmodtager kan være begrænset i sin mobilitet på  

 arbejdsmarkedet uden at vide det.
Regeringen finder det væsentligt, at  

 medarbejderne gøres bekendt med eksisterende erhvervsbegrænsende aftaler,  

 inden  

 ansættelsesforholdet er påbegyndt, sådan at den enkelte kan overveje  

 konsekvenserne af den erhvervsbegrænsende aftale.
Indgås de  

 erhvervsbegrænsende  

 aftaler efter, at ansættelsesforholdet er påbegyndt, er arbejdsgiveren også  

 forpligtet til at oplyse om disse.
Derved sikres det, at lønmodtageren bliver  

 orienteret om de ændrede (og nye) ansættelsesvilkår.
Regeringen finder dog samtidigt, at det på baggrund af de  

 oplysninger, der er kommet til udvalgets kendskab om omfanget og brugen af  

 erhvervsbegrænsende aftaler, fortsat skal være muligt at indgå disse aftaler.  

 Det er regeringens opfattelse, at virksomhederne kan have legitime grunde til  

 at anvende de erhvervsbegrænsende aftaler.
Virksomhederne kan bl.a. have  

 behov  

 for at kunne beskytte deres forretningsgrundlag.
Dette behov kan dels  

 opfyldes  

 ved, at virksomhederne kan indgå aftaler med andre forretningsdrivende om  

 ikke  

 at ansætte hinandens medarbejdere, dels ved at virksomhederne kan indgå  

 aftaler, som forhindrer en fratrådt medarbejder i at tage kolleger eller  

 måske  

 hele afdelinger med til den nye arbejdsgiver.
Sådanne aftaler kan efter  

 regeringens vurdering være rimelige.
Når to virksomheder fx ønsker at indgå i et samarbejde, er  

 det en forudsætning for det gode samarbejde, at parterne trygt kan indgå  

 aftaler om at bruge hinandens medarbejdere i tillid til, at den ene part med  

 et  

 indgående kendskab til den anden parts medarbejdere ikke tilbyder den anden  

 parts medarbejdere ansættelse hos sig.
Brugen af erhvervsbegrænsende aftaler  

 kan sikre klare linjer for samarbejdet mellem virksomhederne.
Dette kan være  

 særligt nyttigt, hvor to virksomheder i en længere periode arbejder tæt  

 sammen  

 om et projekt for en kunde.
At erhvervsbegrænsende aftaler kan være fornuftige at indgå  

 skal også ses i lyset af udviklingen på arbejdsmarkedet og ikke mindst i  

 lyset  

 af de ændrede ledelsesformer, der gør, at medarbejdere ofte arbejder meget  

 selvstændigt,  

 og derfor også har den tætte kontakt til virksomhedens samarbejdspartnere og  

 kunder. Ændringerne i ledelsesformen bevirker, at arbejdsgiveren udsætter sig  

 for en større risiko for at miste medarbejdere.
Ved at indgå  

 erhvervsbegrænsende aftaler kan virksomhederne sikre sig mod, at en af  

 virksomhedens  

 kunder i en situation, hvor medarbejderen og kunden udvikler et  

 tillidsforhold  

 til hinanden, udnytter dette til at tilbyde ansættelse med det resultat, at  

 virksomheden mister en medarbejder og måske også kunden.
 Disse hensyn mener regeringen er så tungtvejende, at der  

 ikke skal lægges hindringer i vejen for, at de erhvervsbegrænsende aftaler  

 fortsat kan indgås.
Med den foreslåede løsning finder regeringen, at der er  

 fundet en passende balance, der tilgodeser dels hensynet til arbejdsgiverne,  

 dels hensynet til lønmodtagerne.
Forslaget sikrer, at den enkelte medarbejder  

 får en reel mulighed for at tage en beslutning omkring sin ansættelse.  

 Samtidigt gives lønmodtageren en mulighed for at forhandle sig til bedre  

 vilkår, såfremt de erhvervsbegrænsende aftaler indgås under lønmodtagerens  

 ansættelse.  

 Forslaget sikrer også, at arbejdsgiverne bevarer muligheden for at indgå og  

 anvende sådanne aftaler med henblik på at sikre gode samarbejdsrelationer og  

 for at beskytte virksomhedens forretningsgrundlag.
Pligten til at oplyse om indgåede erhvervsbegrænsende  

 aftaler ændrer ikke på vikarbureauernes nuværende mulighed for at indgå  

 aftaler  

 med brugervirksomheder om, at der skal betales et honorar ved ansættelse af  

 vikaren i brugervirksomheden.
Men vikaren skal ligesom andre lønmodtagere  

 informeres om sådanne aftaler.
Det er i øvrigt regeringens synspunkt, at kravet om åbenhed  

 omkring aftalerne kan medvirke til at skabe klarhed over omfanget og  

 virkningen  

 af erhvervsbegrænsende aftaler.
En åbenhed omkring indgåelsen af sådanne  

 aftaler kan også medvirke til, at indgåelse af eventuelle aftaler alene sker,  

 når det er relevant og nødvendigt.
4. Økonomiske og administrative konsekvenser for  

 det offentlige Lovforslaget har ikke økonomiske og administrative  

 konsekvenser for stat, regioner og kommuner, idet det offentlige som  

 arbejdsgiver er forpligtet til at sikre, at ledige stillinger i staten  

 besættes  

 med den ansøgerkandidat, der efter en samlet vurdering er den bedst  

 kvalificerede.  

 Brugen af erhvervsbegrænsende aftaler kan derfor ikke finde sted inden for  

 det  

 offentlige.
 5. Økonomiske og administrative konsekvenser for  

 erhvervslivet m.v.
 Pligten til at oplyse om evt. aftaler vil medføre en mindre  

 økonomisk udgift for arbejdsgiverne i det omfang, arbejdsgiveren benytter sig  

 af erhvervsbegrænsende aftaler.
Det er dog vanskeligt at vurdere de præcise økonomiske og  

 administrative konsekvenser af, at arbejdsgiver pålægges en pligt til at  

 oplyse  

 lønmodtager om eventuelle erhvervsbegrænsende aftaler, der berører den  

 pågældende  

 lønmodtager.
Det skyldes, at det ikke er muligt at vurdere klausulernes  

 faktiske  

 udbredelse og virkning, og dermed heller ikke hvor mange lønmodtagere, der  

 reelt må antages at være berørt af de erhvervsbegrænsende aftaler.
Den  

 løbende  

 økonomiske og administrative byrde som følge af lovforslaget må dog antages  

 at  

 være begrænset.
 Der vil imidlertid være en administrativ og økonomisk byrde  

 i overgangsperioden frem til den 1. november 2007. Beskæftigelsesministeriet  

 er  

 opmærksomt på, at kravet om, at arbejdsgiverne senest den 1. november 2007  

 skal  

 opfylde oplysningspligten i § 2, stiller krav om en øget  

 oplysningsindsats  

 over for arbejdsgiverne og disses organisationer i perioden frem til den 1.  

 november 2007.
6. Forslagets miljømæssige konsekvenser Lovforslaget har ingen miljømæssige konsekvenser.
7. Forslagets administrative konsekvenser for  

 borgerne Lovforslaget har ingen administrative konsekvenser for  

 borgerne.
8. Forholdet til EU-retten Lovforslaget indeholder ikke EU-retlige aspekter.
9. Høring Lovforslaget er samtidig med lovforslagets fremsættelse  

 sendt til høring hos Kommunernes Landsforening, Danske Regioner, Dansk  

 Arbejdsgiverforening, Sammenslutningen af Landbrugets Arbejdsgiverforeninger,  

 Finanssektorens Arbejdsgiverforening, Kristelig Arbejdsgiverforening,  

 Landsorganisationen  

 i Danmark,  

 FTF,  

 Akademikernes Centralorganisation,  

 Kristelig Fagbevægelse,  

 Ledernes Hovedorganisation, Centralorganisationernes Fællesudvalg, Kommunale  

 Tjenestemænd og Overenskomstansatte, Advokatrådet, Personalestyrelsen og  

 Dommerforeningen.
Sammenfatning af lovforslagets konsekvenser Positive konsekvenser Negative konsekvenser Økonomiske konsekvenser for stat, kommuner og  

 regioner Ingen Ingen Administrative konsekvenser for stat, kommuner og  

 regioner Ingen Ingen Økonomiske og administrative konsekvenser for  

 erhvervslivet Ingen Meget begrænset Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Det fremgår af forslagets § 1, at loven finder  

 anvendelse på erhvervsbegrænsende aftaler.
De typer af erhvervsbegrænsende  

 aftaler, der reguleres af loven, defineres i  

  

 § 1, stk. 2.  

  

 Der kan for det første være tale om aftaler,  

 som arbejdsgiveren indgår eller har indgået med andre virksomheder om ikke at  

 ansætte hinandens medarbejdere.
For det andet kan der være tale om såkaldte  

 medarbejderklausuler.  

 I de situationer er der typisk tale om, at virksomheden indgår eller har  

 indgået  

 aftaler, der pålægger en medarbejder, at denne i forbindelse med sin  

 fratræden  

 ikke må ansætte eller medvirke til at ansætte arbejdsgiverens øvrige  

 medarbejdere,  

 og at medarbejderen derved afskæres fra at tage kolleger med til  

 den nye  

 arbejdsplads.
Og for det tredje kan der være tale om andre aftaler, der i  

 øvrigt begrænser lønmodtagerens mulighed for jobskifte.
Som eksempel på  

 sådanne  

 andre erhvervsbegrænsende aftaler kan nævnes aftaler om formidlingshonorarer  

 i  

 vikarbranchen, hvor vikarbureauet (arbejdsgiveren) har indgået en aftale med  

 brugervirksomheden om, at denne skal betale et honorar til vikarbureauet i  

 tilfælde af, at vikaren tilbydes fastansættelse hos brugeren.
Sådanne aftaler  

 er begrundet i, at vikarbureauet skal have dækket sine udgifter til bl.a.  

 annoncering, samtaler, test og administration.
Aftalerne indgås mellem  

 vikarbureauet og brugervirksomheden og kan være udformet forskelligt.
Fælles  

 for aftalerne er imidlertid, at de kan indeholde elementer, der direkte eller  

 indirekte kan begrænse lønmodtagerens mobilitet.
Til § 2 Det foreslås, at arbejdsgiveren pålægges at oplyse berørte lønmodtagere  

 om, at arbejdsgiveren har indgået en erhvervsbegrænsende aftale omfattet af  

 lovens § 1. For at opfylde oplysningspligten efter § 2 kræves, at  

 arbejdsgiveren dels orienterer lønmodtageren om selve aftalens indhold, dels  

 at  

 arbejdsgiveren overholder fristerne for at give oplysningerne.
Efter  

  

 stk. 1,  

  

 skal arbejdsgiveren give lønmodtageren skriftlig oplysning om eventuelle  

 aftaler.
Oplysning om aftalen kan fx ske ved en beskrivelse i  

 ansættelsesbeviset, eller ved at arbejdsgiveren udleverer en kopi af aftalen.  

 Arbejdsgiverens oplysningspligt indtræder, når lønmodtageren er eller vil  

 blive  

 omfattet af en erhvervsbegrænsende aftale.
Ved dette forstås, at  

 lønmodtageren typisk  

 berøres af den indgåede aftale.
Oplysningspligten indebærer, at lønmodtageren  

 konkret skal oplyses om indholdet af den erhvervsbegrænsende aftale, med hvem  

 aftalen er indgået, hvilke begrænsninger aftalen indebærer, og i hvilken  

 periode  

 aftalen løber.
Det foreslås i  

  

 stk. 2  

  

 ,  

 at lønmodtageren skal have oplysning om den erhvervsbegrænsende aftale forud  

 for ansættelse eller senest samtidig med ansættelsen.
Det afgørende er, at  

 lønmodtageren  

 inden ansættelse har mulighed for at tage stilling til, om lønmodtageren vil  

 acceptere dette.
For eksisterende ansættelsesforhold skal arbejdsgiveren  

 oplyse  

 om indgåede aftaler hurtigst muligt og senest 8 dage efter aftalens  

 indgåelse,  

 jf.  

  

 stk. 3.
I henhold til de almindelige ansættelsesretlige regler har  

 arbejdsgiveren ledelsesretten, og hvor nogle ændringer i ansættelsesforholdet  

 kan siges at ligge inden for rammerne af arbejdsgiverens ledelsesret, er  

 andre  

 ændringer af så væsentlig karakter, at de skal varsles overfor lønmodtageren.  

 Spørgsmålet om, hvorvidt det forhold, at arbejdsgiveren har indgået en  

 erhvervsbegrænsende aftale, er at anse for en væsentlig ændring af  

 ansættelsesforholdet med den konsekvens, at lønmodtageren kan betragte sig  

 som  

 opsagt, beror på en konkret vurdering af det enkelte ansættelsesforhold.  

 Nogle  

 af de elementer, der kan indgå i denne vurdering er bl.a. lønmodtagerens  

 specialiseringsgrad, aftalens varighed, og i hvilket omfang lønmodtageren  

 begrænses  

 i jobskifte.
Dette lovforslag ændrer ikke på den eksisterende retsstilling  

 omkring, hvornår der er tale om en væsentlig vilkårsændring med den  

 konsekvens,  

 at lønmodtageren kan betragte sig som opsagt.
Til § 3 For at tage højde for den særlige situation, der gør sig  

 gældende i tilfælde af forhandling og forberedelse af  

 virksomhedsoverdragelse,  

 foreslås det i  

  

 stk. 1  

  

 , at hvis  

 den erhvervsbegrænsende aftale er indgået i forbindelse med forhandling og  

 forberedelse af en virksomhedsoverdragelse, jf. lovbekendtgørelse nr. 710 af  

 20. august 2002 om lønmodtageres retsstilling ved virksomhedsoverdragelse,  

 suspenderes oplysningspligten i § 2 indtil offentliggørelsen af  

 virksomhedsoverdragelsen.
Baggrunden herfor er hensynet til virksomhedens  

 konkurrencesituation.  

 Muligheden for at hemmeligholde aftalerne er nødvendig i denne situation for  

 at  

 sikre et godt forhandlingsklima parterne imellem.
De erhvervsbegrænsende  

 aftaler sikrer, at forhandlingerne ikke kan bruges som løftestang til at  

 skaffe  

 sig kvalificerede medarbejdere.
Hemmeligholdelsen sikrer, at arbejdsgiveren  

 ikke risikerer, at nogle medarbejdere søger væk med den begrundelse, at de  

 ikke  

 vil være en del af den påtænkte virksomhedsoverdragelse.
Forslaget til  

  

 stk. 2,  

  

 indebærer, at virksomheder i forbindelse med kuldsejlede forhandlinger kan  

 undlade at oplyse lønmodtagerne om, at de er eller har været omfattet af en  

 erhvervsbegrænsende aftale.
Det er vigtigt, at parterne sikres mulighed for  

 at  

 hemmeligholde aftalerne, idet offentliggørelse af de erhvervsbegrænsende  

 aftaler vil afsløre, at den pågældende virksomhed går i salgs- eller  

 købstanker.
Dette kan bl.a. skabe usikkerhed hos medarbejdere, kunder og  

 samarbejdspartnere.
Til § 4 Det foreslås, at det forhold, at en arbejdsgiver ikke har  

 oplyst en berørt lønmodtager om, at der er indgået en erhvervsbegrænsende  

 aftale omfattet af lovens § 1, betyder, at arbejdsgiveren ikke vil kunne  

 gøre aftalen gældende over for den anden part i aftalen.
Dette gælder både,  

 hvis lønmodtageren ikke får oplysninger om selve aftalens indhold, jf.  

 § 2, stk. 1, og hvis lønmodtageren ikke får oplysningen i rette tid, jf.  

 § 2,  

 stk. 2 og 3.
Hvis den anden part i aftalen ansætter en lønmodtager, der  

 er omfattet af en erhvervsbegrænsende aftale, jf. § 1, stk. 2, nr.  

 1,  

 men denne ikke har fået oplysning herom i henhold til § 2, kan den  

 tidligere arbejdsgiver ikke overfor aftaleparten kræve betaling af  

 konventionalbod eller anden sanktion knyttet til partens manglende  

 overholdelse  

 af aftalen.
Tilsvarende vil en fratrådt medarbejder få mulighed for at  

 ansætte  

 eller medvirke til ansættelse af en tidligere kollega, uanset at der er  

 indgået  

 en aftale med den tidligere arbejdsgiver, jf. § 1, stk. 2, nr. 2,  

 og  

 arbejdsgiveren vil ikke i den situation kunne kræve betaling af  

 konventionalbod  

 eller anden sanktion knyttet til partens manglende overholdelse af aftalen.  

 Endelig vil en part, der har indgået en aftale, jf. § 1, stk. 2,  

 nr.  

 3, kunne afvise at overholde aftalen mellem parterne med henvisning til, at  

 lønmodtageren ikke er blevet orienteret om aftalen.
Det kunne for eksempel  

 være  

 en brugervirksomhed, der ansatte en vikar, som var omfattet af en aftale  

 omfattet af § 1, stk. 2, nr. 3, men som ikke var orienteret herom.  

 Vikarbureauet vil således ikke kunne gøre aftalen om betaling af  

 rekrutteringsgebyr gældende over for brugervirksomheden.
 Bestemmelsen indebærer ikke, at en erhvervsbegrænsende  

 aftale i sin helhed bliver ugyldig, men alene at aftalen ikke kan gøres  

 gældende i forhold til den eller de lønmodtagere, der ikke har fået oplysning  

 i  

 henhold til § 2.
Til § 5 For at sikre en effektiv overholdelse af oplysningspligten  

 i § 2 foreslås det i § 5, at der indsættes en bestemmelse om  

 godtgørelse i lovforslaget.
Det følger af bestemmelsen, at lønmodtageren kan  

 tilkendes  

 en godtgørelse ved domstolene, hvis arbejdsgiveren ikke overholder sin pligt  

 til at oplyse om den erhvervsbegrænsende aftale efter § 2. Godtgørelsen  

 fastsættes ud fra en konkret afvejning af sagens omstændigheder i hver enkelt  

 sag.
Til § 6 Det foreslås i  

  

 stk. 1  

  

 ,  

 at loven træder i kraft den 1. august 2007. Loven finder anvendelse, uanset  

 hvornår den erhvervsbegrænsende aftale eller ansættelsesforholdet er  

 etableret.  

 Det betyder, at arbejdsgiveren skal give berørte lønmodtagere oplysning om  

 indgåede erhvervsbegrænsende aftaler, uanset om disse er indgået før eller  

 under ansættelsen, og uanset hvornår ansættelsesforholdet er påbegyndt.
Der foreslås dog indsat en overgangsbestemmelse i  

  

 stk. 2  

  

 for så vidt angår  

 ansættelsesforhold, der er påbegyndt før den 1. august 2007, og som fortsat  

 består efter den 1. august 2007. Det følger heraf, at arbejdsgiveren for så  

 vidt angår sådanne ansættelsesforhold senest den 1. november 2007 skal oplyse  

 lønmodtageren om, hvorvidt virksomheden har indgået erhvervsbegrænsende  

 aftaler, som berører den pågældende lønmodtager.
Arbejdsgiveren gives således  

 en frist på 3 måneder til at gennemgå eksisterende aftaler og  

 ansættelsesforhold  

 med henblik på evt. at give oplysninger om sådanne aftaler.
Nye aftaler, som arbejdsgiveren indgår efter lovens  

 ikrafttræden, er ikke omfattet af den forlængede frist til at give  

 lønmodtageren oplysning.
Det betyder, at arbejdsgiveren for så vidt angår nye  

 aftaler, der berører allerede ansatte lønmodtagere, har pligt til at oplyse  

 om  

 disse senest 8 dage efter aftalens indgåelse, jf. lovforslagets § 2,  

 stk. 3.
 Overgangsbestemmelsen betyder, at retsvirkningerne efter  

 § 4 og § 5 først kan gøres gældende fra den 1. november 2007 for så  

 vidt angår aftaler om ansættelsesforhold, der henholdsvis er indgået og  

 påbegyndt før den 1. august 2007.
Til § 7 Det foreslås, at loven ikke gælder for Færøerne og  

 Grønland.
