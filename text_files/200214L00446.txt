Betænkning afgivet af Kulturudvalget den 7. maj 2003 Betænkning over I.
Forslag til lov om  

 TV 2/DANMARK A/S II.
Forslag til lov om ændring af lov om radio- og  

 fjernsynsvirksomhed (Ændringer som følge af lov om TV 2/DANMARK A/S) 1. Udvalgsarbejdet Lovforslagene blev fremsat den 3. april 2003 og var til 1.  

 behandling den 25. april 2003. Lovforslagene blev efter 1. behandling henvist  

 til behandling i Kulturudvalget.
Møder Udvalget har behandlet lovforslagene i 3 møder.
 De to lovforslag er behandlet samlet i udvalget, da de indbyrdes  

 hænger nøje sammen.
Høring Et udkast til lovforslag har inden fremsættelsen været sendt i  

 høring, og kulturministeren sendte den 21. februar 2003 dette udkast til  

 udvalget, jf. alm. del   bilag 234. Den 28. marts 2003 sendte  

 kulturministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Forenede Danske Antenneanlæg og Odense Kommune.
 Kulturministeren har over for udvalget kommenteret de skriftlige  

 henvendelser til udvalget.
Samråd Udvalget har stillet et spørgsmål til statsministeren til  

 mundtlig besvarelse.
Statsministeren har besvaret spørgsmålet i et samråd med  

 udvalget den 30. april 2003 og har efterfølgende sendt udvalget et notat om  

 besvarelsen af spørgsmålet.
Spørgsmål Udvalget har stillet 28 spørgsmål til kulturministeren og 1  

 spørgsmål til statsministeren til skriftlig besvarelse, som disse har  

 besvaret.
2. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslagene til  

  

 vedtagelse uændret  

                                                                         .
TV 2 står over for store udfordringer i de kommende år.  

 Mediekonvergensen vil øge konkurrencen drastisk for alle medievirksomheder,  

 og  

 i den sammenhæng er det vigtigt for en station, der i forvejen arbejder fuldt  

 ud på markedsvilkår trods licensandelen, at den frit kan udvikle sig uden  

 politiske begrænsninger.
Uanset om TV 2 fortsætter under de nuværende vilkår,  

 eller om man privatiserer TV 2, er det helt afgørende for stationens  

 eksistens,  

 at den får mulighed for at udvikle nye selskaber som for eksempel  

 betalingskanaler, pay per view-tjenester, radiotjenester og  

 forretningsinitiativer på internettet.
Hvis en tv-station skal agere på det  

 frie marked og således hente sin største indtjening herfra og den samtidig er  

 statsejet og får licens og dermed konkurrencefordele over for andre medier,  

 må  

 man naturligvis lægge en række begrænsninger på en sådan stations virke.  

 Ellers  

 vil den kunne ødelægge andre medievirksomheder i at udvikle sig og eksistere.
Venstre, Det Konservative Folkeparti og Dansk Folkeparti mener i  

 lyset af mediekonvergensen samt de mange nye distributionskanaler og den  

 deraf  

 følgende øgede konkurrence ikke, at det for TV 2 vil være hensigtsmæssigt for  

 stationen at være underlagt politiske bindinger som nævnt ovenfor.
Det vil  

 kunne stille stationen i alvorlige økonomiske problemer på sigt, som herefter  

 kun vil kunne afhjælpes med en betragtelig licensforøgelse, som danskerne  

 således  

 vil være tvunget til at betale.
Der er med andre ord kun ét seriøst  

 alternativ  

 til en privatisering, og det er en varig økonomisk indsprøjtning gennem  

 licensforhøjelser af en sådan størrelse, at TV 2 ikke primært er  

 markedsafhængig.
Det ville betyde en meget stor licensforhøjelse for  

 danskerne,  

 som i forvejen betaler verdens højeste licens.
En sådan licensforhøjelse  

 eksisterer ikke i partiernes optik, og derfor ønsker vi at sætte TV 2 fri af  

 de  

 politiske bindinger, som vedrører mulighederne for frit at oprette kanaler,  

 selskaber m.v.
V, KF og DF vil imidlertid ikke sætte TV 2 fri af de bindinger,  

 som vedrører forpligtelsen til at sende tv, der som minimum har det  

 programudbud, som findes på kanalen i dag.
Dette programudbud skal også meget  

 gerne udvikles, og derfor har forligspartierne V, KF og DF fastsat en række  

 public service-krav i en decideret kontrakt, der underskrives af regeringen  

 og  

 den kommende køber af TV 2. En sådan kontrakt er langt mere bindende og  

 synlig  

 end de meget løse formuleringer, som i dag indgår som en del af den  

 almindelige  

 lovtekst for TV 2. En lovtekst, hvis betydning for programfladen i de senere  

 år  

 er blevet endog stærkt udvandet.
I diskussioner om TV 2s programflade  

 har TV 2  

 flittigt henvist til, at denne ikke er et politisk anliggende, hvorfor man  

 frabad sig indblanding i, hvordan public service-kravene reelt blev opfyldt.  

 Nu  

 bliver kravene reelle og får gennem kontrakten vitalitet.
Overtrædelse af  

 kontrakten vil for udbyderen kunne betyde bøder og i sidste instans mistet  

 sendetilladelse.
Det er helt afgørende for forligspartierne, at TV 2 Danmark er  

 forpligtet over for hele befolkningen til via fjernsyn at sikre et bredt  

 udbud  

 af programmer omfattende nyhedsformidling, oplysning, kunst og underholdning.  

 Der skal tilstræbes kvalitet, alsidighed og mangfoldighed.
Ved  

 programplanlægningen skal der lægges afgørende vægt på hensynet til  

 informations- og ytringsfriheden.
TV 2 skal gennem en aktiv sprogpolitik  

 medvirke til at bevare og udvikle det danske sprog gennem blandt andet et  

 ordentligt og korrekt dansk, og TV 2 skal lægge særlig vægt på sin rolle som  

 formidler af dansk kunst og kultur, herunder den danske kulturarv.
TV 2 skal sende nyhedsprogrammer i mindst samme omfang som  

 gennemsnittet i de seneste 4 år, og der skal være mindst én  

 hovednyhedsudsendelse i prime time.
TV 2 skal fortsat lægge vægt på  

 dansksprogede programmer til børn; der skal fortsat være regionalprogrammer i  

 samme omfang som i dag; TV 2 skal medvirke til at styrke dansk film- og  

 dramaproduktion, og 10 procent af den sendetid i tv, der ikke består af  

 nyheder, sportsbegivenheder, konkurrencer, reklamer og tekst-tv, eller 10  

 procent af programbudgettet skal afsættes til europæiske programmer fra  

 producenter, der er uafhængige af tv-foretagender.
 Derudover øges kravene til især døves og hørehæmmedes adgang til  

 programmerne fra TV 2.
 Der er altså tale om meget klare og specifikke krav på en lang  

 række områder, som i dag ikke er nær så klart beskrevet, og som der ikke  

 findes  

 en decideret kontrakt på.
 Ud over de nævnte krav er naturligvis de almindeligt gældende  

 regler for TV 2 i særdeleshed og for elektroniske medievirksomheder i  

 almindelighed.
V, K og DF vil fortsat have et TV 2, der leverer public service  

 til danskerne, og som kan udnytte sine produktioner til også at omfatte andre  

 medier, hvilket således vil udbrede TV 2s public service.
Partierne  

 mener, at  

 det bedste udgangspunkt for at sikre dette er en privatisering.
At borgerne  

 samtidig slipper lidt billigere i licens, er en ekstra gevinst, som partierne  

 glæder sig over i lyset af, at danskerne betaler verdens højeste licens.
 Et  

  

 andet mindretal  

  

 i  

 udvalget (S, SF, RV og EL) indstiller lovforslagene til  

  

 forkastelse  

  

 ved 3. behandling.
 Socialdemokraterne vil på det kraftigste advare regeringen og  

 Dansk Folkeparti mod en privatisering af TV 2 på det foreliggende grundlag.
 TV 2 er i dag danskernes foretrukne tv-kanal, og hvad enten man  

 kan lide det eller ej, udgør TV 2 i dag en de mest centrale institutioner i  

 den  

 offentlige debat.
 Med L 211 og L 212 lægger regeringen og Dansk Folkeparti op til  

 en ideologisk og temmelig forhastet privatisering af TV 2, som meget let kan  

 resultere i en reel afvikling af det TV 2, vi kender i dag, og det kan  

 hverken  

 seerne eller den offentlige debat i Danmark være tjent med.
Processen omkring medieforliget og den efterfølgende behandling  

 af de to lovforslag kan på ingen måde betegnes som positiv.
Der har fra mange  

 sider været sat spørgsmålstegn ved regeringens privatiseringsplaner for TV 2.  

 Blandt andet har TV 2s tidligere bestyrelsesformænd og administrerende  

 direktører markeret en fælles bekymring, ligesom en lang række eksperter har  

 udtalt sig kritisk.
Regeringspartierne har udvist ringe vilje til dialog, og  

 lovforslagene er desværre hastet igennem Folketinget.
Dette til trods for, at lovforslagene er fremsat og nu  

 behandles, uden at det nødvendige grundlag af information er tilvejebragt.  

 For  

 eksempel er der stadig uklarhed om de fremtidige tilladelsesvilkår for TV  

 2/Danmark A/S.
Ligesom der også er uklarhed om, hvilke sanktioner der skal  

 gælde for stationen ved overtrædelser af de fremtidige krav og vilkår, og med  

 hvilken proportionalitet disse sanktioner skal gælde.
Det er fortsat svært at få øje på de mediepolitiske formål med  

 de to lovforslag.
Især fordi den gældende lovgivning på området ikke  

 forhindrer  

 TV 2 i en fortsat udvikling af stationens arbejde.
De to konsulentrapporter fra henholdsvis PriceWaterhouseCoopers  

 og Danske Bank, som regeringen og Dansk Folkeparti har placeret som en  

 væsentlig del af argumentationen for en privatisering af TV 2, fremstår som  

 endog meget optimistiske.
Både hvad angår de økonomiske forudsætninger for en  

 privatisering af TV 2 og eksempelvis den fremtidige udvikling på  

 reklamemarkedet.
Med andre ord er der mange indbyggede risici i det  

 økonomiske  

 grundlag, der opstilles som forudsætning for TV 2s omdannelse til  

 aktieselskab  

 og den efterfølgende privatisering.
Udvikler medieområdet, for eksempel reklamemarkedet, sig i en  

 mindre gunstig retning end forventet af regeringen, er det  

 Socialdemokraternes  

 frygt, at en kommende ejer af TV 2 hurtigt vil være presset til at slække på  

 kvaliteten.
I den henseende vil nogle sikkert indvende, at det TV 2, vi  

 kender  

 i dag, allerede har tilpasset sig konkurrencen fra de kommercielle kanaler.  

 Socialdemokraterne vurderer, at det vil være en udvikling, som med meget stor  

 sandsynlighed blot vil forstærkes af en privatisering.
Denne udvikling er i  

 direkte modstrid med Socialdemokraternes kulturpolitiske visioner.  

 Mediepolitik  

 i dag handler i høj grad om at sikre seerne alternativer til det store  

 kommercielle udbud af medier, herunder blandt andet sikring af alsidighed,  

 mangfoldighed og kvalitet.
 Dermed er en privatisering af TV 2   på det foreliggende  

 grundlag   en gambling med seernes fortrukne tv-kanal, og det vil  

 Socialdemokraterne  

 ikke være med til.
 Socialistisk Folkeparti understreger, at disse to lovforslag er  

 en udløber af den medieaftale, som regeringen den 3. juni 2002 indgik med  

 Dansk  

 Folkeparti om mediepolitikken for perioden 2002- 2006.
Medieaftalen var resultatet af et forhandlingsforløb, hvor  

 Socialistisk Folkeparti også indgik.
Forhandlingerne bar naturligt nok præg  

 af,  

 at regeringen sammen med Dansk Folkeparti havde flertal for en række  

 ændringer,  

 herunder også en privatisering af TV 2. SF gik ind i disse forhanlinger ud  

 fra  

 de konditioner og den forudsætning, at regeringen ville privatisere TV 2.  

 Uanset at SF var og er negativ over for dette, gik partiet ind i  

 forhandlingerne ud fra disse forudsætninger, idet det for SF måtte dreje sig  

 om  

 at søge at nå det bedst mulige resultat.
Det var ikke let.
Men forsøget  

 skulle  

 efter SFs opfattelse gøres.
Forhandlingerne viste helt tydeligt, at regeringen var mere  

 optaget af at tilfredsstille Dansk Folkepartis synspunkter end de  

 synspunkter,  

 som SF og de øvrige partier til venstre for regeringen havde.
Derfor var der  

 ingen reelle indrømmelser til SF, som kunne betyde, at det ville være  

 realistisk med et ja til en medieaftale fra SFs side, hverken med  

 hensyn til  

 TV 2 eller de øvrige områder: DR, lokalradioer og lokal-tv.
 SF afviser derfor de to lovforslag af følgende grunde:
Det er selvfølgelig muligt at sælge TV 2. Men det vil efter alt  

 at dømme ikke være det samme TV 2, der eksisterer nogle år efter et eventuelt  

 salg, med hensyn til public service-forpligtelser i forhold til det TV 2, som  

 vi kender i dag.
Sikringen af public service er ikke gjort med de to  

 rapporter,  

 som kulturministeren har fået udarbejdet,  

    

 hvilket heller ikke var formålet.
 En problematisering af public service kunne være nået, hvis man  

 også havde ladet nogle mediesagkyndige udarbejde en rapport om mulighederne  

 for  

 at opretholde public service-forpligtelserne i en rent kommerciel sammenhæng.  

 Men en sådan rapport var kulturministeren ikke interesseret i, for det kunne  

 have forstyrret  

    

 billedet af, at TV 2 kan  

 sælges uden særlige problemer.
Medieforliget med salget af TV 2 indeholder en klar  

 selvmodsigelse.
Det ligger i, at TV 2 skal sælges samtidig med, at de  

 nuværende  

 public service-forpligtelser opretholdes.
At begge dele vil kunne sikres, er  

 der ikke meget, der tyder på, idet et TV 2 i en endnu mere kommerciel ramme i  

 den grad vil være tvunget til at tænke på, hvilke reklamer der kan sælges i  

 forbindelse med bestemte udsendelser.
Det betyder, at man vil være nødt til målrettet at gå efter  

 bestemte seergrupper.
Det vil blandt andet sige serier af den lette genre og  

 sportsudsendelser til et forholdsvis ungt og købedygtigt publikum.
Det  

 betyder  

 samtidig, at der er andre seergrupper og udsendelser, der vil blive  

 nedprioriteret.
Helt galt går det selvfølgelig, hvis nogle af forudsætningerne  

 fra de to økonomiske rapporter ikke holder.
Og der skal ikke meget til, inden  

 forudsætningerne begynder at skride.
Det fremgår også af rapporterne, der  

 peger  

 på en forbedret økonomi ved at markedsgøre TV 2 yderligere.
I den forbindelse er det også værd at bemærke, at der er  

 forskellige politiske bindinger på TV 2, som der i de økonomiske rapporter  

 peges på bør begrænses eller fjernes.
Det gælder aftalen om, at TV 2 skal  

 anvende 60 mio. kr. årligt til film.
Det gælder den såkaldte entreprisemodel,  

 der indebærer en stor produktion uden for huset selv.
Det er naturligvis  

 logisk, at man i økonomiske analyser kommer med sådanne anbefalinger.
Disse bindinger er i modstrid med et ønske om, at TV 2 skal  

 kunne tjene penge.
Ud fra en økonomisk gevinstmaksimering skal der være  

 færrest  

 mulige begrænsninger i den forbindelse.
Ellers kan det blive vanskeligt at  

 finde købere, der vil betale en fornuftig pris for TV 2. Og hvad vil der ske,  

 hvis for eksempel den økonomiske vækst bliver lavere med mindre  

 reklameomsætning til følge og dermed faldende reklameindtægter.
Begge rapporter går ud fra, at der fortsat kan ske en  

 effektivisering af driften.
Spørgsmålet er blot, om det vil være tilfældet,  

 uden at det går ud over kvaliteten.
Endelig efterlader forskellige meldinger om digitaliseringen et  

 stort spørgsmål om, hvad regeringen vil med digitaliseringen. Ønsker  

 regeringen  

 et digitaliseret, jordbaseret net, som alle danskere kan få glæde af, og som  

 samfundet kan have en vis indflydelse på.
Eller ønsker regeringen at overlade  

 alt til markedskræfterne, samtidig med at det jordbaserede net opgives,  

 hvorved  

 ganske mange danskere er holdt udenfor, medmindre de får kabel- eller  

 satellitadgang.
Svaret kender vi ikke.
Måske har regeringen heller ikke  

 noget,  

 hvilket gør usikkerheden omkring TV 2 endnu større.
SF afviser de to lovforslag.
Salget af TV 2 kan efter SFs  

 opfattelse ikke undgå at medføre et ringere TV og en svækkelse af public  

 service.
Det Radikale Venstre er ikke principielt imod at privatisere TV  

 2. Men der skal være et klart og lødigt mediepolitisk formål med  

 privatiseringen.
Det skal ikke være en privatisering for dennes egen skyld.  

 Og  

 privatiseringen skal foregå på et økonomisk forsvarligt grundlag.
Ingen af  

 disse betingelser er opfyldt i den nuværende privatiseringsplan for TV 2. Det  

 Radikale Venstre ser sig derfor nødsaget til at advare regeringen og Dansk  

 Folkeparti mod at gennemføre privatiseringen på det nuværende grundlag.
Regeringens væsentligste argument for at privatisere TV 2 er, at  

 TV 2 skal kunne udvikle sig gennem samarbejde med andre medieaktører og  

 tiltrække risikovillig kapital.
Der er intet til hinder for dette i det  

 nuværende lovgrundlag.
Givet den forventede udvikling på det danske reklamemarked og de  

 almindelige markedsbetingelser for et privatiseret TV 2 kan man forvente  

 besparelser på programudgifterne hos et privatiseret TV 2, som vil ramme de  

 danskproducerede programmer.
Dette er direkte i strid med regeringens  

 eksplicitte målsætninger.
Endvidere fremstår de uafhængige  

 konsulentrapporters  

 vurdering af det økonomiske grundlag for et privatiseret TV 2   fra  

 PriceWaterhouseCoopers og Danske Bank   endog meget optimistiske.
Derudover har regeringen ikke vist, hvordan troværdige  

 sanktionsmekanismer skal sikre, at et privat TV 2 overholder de i forvejen  

 udhulede public service-forpligtelser.
Det Radikale Venstre finder det i  

 denne  

 sammenhæng påfaldende, at man ikke   hvis man virkelig ønsker at stimulere en  

 bedre programflade på TV 2   anvender det mere direkte instrument, nemlig at  

 revidere  

 public service-forpligtelserne og opgradere et passende offentligt organ til  

 at  

 overvåge overholdelsen af disse.
 Endelig finder Det Radikale Venstre det betænkeligt, at  

 regeringen tilsyneladende er parat til at opgive en af de vigtigste  

 mediepolitiske målsætninger i Danmark i nyere tid   oprettelsen af et  

 digitalt,  

 jordbaseret sendenet   for at sikre privatiseringen af TV 2. Dermed fratager  

 man de danske tv-seere muligheden for et mangfoldigt, landsdækkende  

 programudvalg; man fravælger en række teknologiske muligheder, som vil ændre  

 og  

 forbedre danskernes brug af deres tv, og de regionale TV 2-stationer fratages  

 muligheden for at oprette en landsdækkende tv-kanal, som regeringen ellers  

 opfordrer dem til i andre sammenhænge.
Enhedslisten er imod en privatisering af TV 2.  

 Markedsmekanismerne kommer til at bestemme ikke blot de økonomiske rammer for  

 TV 2, men også indholdet i TV 2. Privatiseringen vil forringe public  

 service-udbuddet og gennemhulle sendefladen med en øget strøm af reklamer.  

 Den  

 øgede reklameorientering påvirker ikke alene sendefladen, men også  

 programmernes indhold.
Konsekvensen vil være mere ensartet, dårligt tv og  

 færre  

 danskproducerede kvalitetsprogrammer.
Kritisk egen-tv-produktion og  

 journalistiske udsendelser vil ikke kunne konkurrere med de billigere køb fra  

 de internationale nyhedsbureauer.
Der vil heller ikke længere være en  

 forpligtelse til at sende programmer til snævre målgrupper.
 Med privatiseringen afskrives et tv, der kunne være et af de  

 bedste redskaber, der findes til at bevare og udvikle dansk kultur, dansk  

 musik  

 og dansk tradition.
Det bliver ikke længere muligt at sikre åbenhed og demokratisk  

 indsigt i TV 2, og med privatiseringen afskrives muligheden for at forbedre  

 og  

 stille krav til kvaliteten.
Det er heller ikke i behandlingen af  

 lovforslagene  

 lykkedes at få garantier for, at der ikke efterfølgende åbnes for  

 brugerbetaling.
Derimod ligger det klart, at regeringen vil droppe en  

 oprettelse af et digitalt, jordbaseret sendenet, der kunne give grobund for  

 et  

 langt mere varieret programudbud, både landsdækkende og regionalt.
 For Enhedslisten er alternativet til privatiseringen to  

 offentligt ejede, konkurrerende public service- stationer finansieret af en  

 progressiv skat   ikke af licens.
 Et  

  

 tredje mindretal  

  

 i  

 udvalget (KRF) vil stemme hverken for eller imod lovforslaget ved 3.  

 behandling.
 Kristeligt Folkeparti går ind for de overordnede principper i de  

 to lovforslag, der gør det muligt at omdanne TV 2 til et statsligt  

 aktieselskab  

 og efterfølgende bemyndige ministeren til at sælge aktierne i TV 2.
Kristeligt Folkeparti kan tilslutte sig de generelle  

 rammevilkår, der opstilles i de to lovforslag for privatisering af TV 2. Men  

 når det gælder de konkrete vilkår, der skal knyttes til en privatisering, vil  

 de komme til at fremgå af de tilladelsesvilkår, som skal fastlægges, og af de  

 konkrete public service-krav, der skal vedtages på et senere tidspunkt.
KRF  

 kan  

 ikke konkret vide, hvordan betingelserne for privatisering bliver, og har  

 ingen  

 indflydelse på disse vilkår, da KRF ikke er en del af medieforliget.
KRF vil  

 derfor ikke tage medansvar for noget, som vi ikke har medindflydelse på.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Kim Andersen (V)  

  

  fmd.  

  

    

 Ester Larsen (V)  

    

 Leif Mikkelsen (V)  

    

 Preben Rudiengaard (V)  

    

 Louise Frevert (DF)  

    

 Poul Nødgaard (DF)  

    

 Carina Christensen (KF)  

    

 Charlotte Dyremose (KF)  

    

 Bodil Kornbek (KRF)  

    

 Frode Sørensen (S)  

    

 Jytte Andersen (S)  

    

 Jytte Wittrock (S)  

    

 Mette Frederiksen (S)  

    

 Poul Qvist Jørgensen (S)  

    

 Ole Sohn (SF)  

    

 Naser Khader (RV)  

    

 Pernille Falcon (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 211 og L 212 Bilagsnr.
