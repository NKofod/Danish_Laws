Bekendtgørelse  

 om beskrivelse, udvikling og vurdering af  

  

 arbejdsevne I medfør af § 4a, stk. 3, i lov om en aktiv beskæftigelsesindsats,  

 jf. lovbekendtgørelse nr. 685 af 29. juni 2005 som ændret ved § 1 i lov  

 nr. 523 af 24. juni 2005, fastsættes:
Bekendtgørelsens formål og anvendelsesområde § 1.  

  

 Formålet med bekendtgørelsen er,  

 at 1)  

 	  

 styrke borgerens  

 retssikkerhed ved at stille krav til grundlaget for beskrivelse, udvikling og  

 vurdering af en borgers arbejdsevne, 2)  

 	  

 sikre, at borgeren  

 får mulighed for at spille en aktiv rolle i sagsbehandlingen og at bidrage  

 til  

 sagens oplysning gennem dialog med sagsbehandleren, 3)  

 	  

 sikre  

 dokumentationsgrundlaget for den socialfaglige vurdering og afgørelse, 4)  

 	  

 sikre ensartethed og  

 gennemskuelighed i sagsbehandlingen, 5)  

 	  

 bidrage til at skabe  

 en fælles faglig forståelse af de begreber og præmisser, der anvendes i  

 vurderingen  

 af en borgers arbejdsevne, og 6)  

 	  

 forbedre grundlaget  

 for valg af aktiviteter, som målrettet kan belyse eller udvikle borgerens  

 arbejdsevne.
 § 2.  

  

 Bekendtgørelsen skal anvendes,  

 når kommunen behandler sager om revalidering og fleksjob.
 § 3.  

  

 Bekendtgørelsens bestemmelser om  

 retssikkerhed, administration og offentlighed supplerer bestemmelserne i  

 retssikkerhedsloven, offentlighedsloven, forvaltningsloven og  

 persondataloven.
Arbejdsevne § 4.  

  

 Ved arbejdsevne forstås evnen til  

 at kunne opfylde de krav, der stilles på arbejdsmarkedet for at kunne udføre  

 forskellige konkret specificerede arbejdsopgaver med henblik på at opnå en  

 indtægt til hel eller delvis selvforsørgelse, jf. § 16 og § 20,  

 stk. 2 i lov om social pension.
 § 5.  

  

 Kommunen vurderer arbejdsevnen,  

 jf. §§ 6-8, på grundlag af en samlet beskrivelse og vurdering af  

 borgerens  

 faglige og personlige ressourcer, udviklingsmuligheder og barrierer  

 sammenholdt  

 med en vurdering af hvilke konkrete jobfunktioner, som borgeren kan varetage  

 på  

 arbejdsmarkedet.
Ressourceprofil § 6.  

  

 Som redskab til og ramme for en  

 beskrivelse og vurdering af borgerens ressourcer, udviklingsmuligheder og  

 barrierer i forhold til at kunne indgå i jobfunktioner på arbejdsmarkedet  

 udarbejdes  

 en ressourceprofil.
 Stk. 2.  

  

 Ressourceprofilen består af  

 følgende elementer:
 1)  

 	  

 Uddannelse.
 2)  

 	  

 Arbejdsmarkedserfaring.
 3)  

 	  

 Interesser.
 4)  

 	  

 Sociale kompetencer,  

 herunder konfliktberedskab.
 5)  

 	  

 Omstillingsevne.
 6)  

 	  

 Indlæringsevne,  

 herunder intelligens.
 7)  

 	  

 Arbejdsrelevante  

 ønsker.
 8)  

 	  

 Præstationsforventninger.
 9)  

 	  

 Arbejdsidentitet.
 10)  

 	  

 Bolig og økonomi.
 11)  

 	  

 Sociale netværk.
 12)  

 	  

 Helbred.
 Stk. 3.  

  

 I beskrivelsen og vurderingen af  

 borgerens ressourcer, udviklingsmuligheder og barrierer kan der efter en  

 individuel vurdering indgå andre arbejdsmarkedsrelevante forhold.
Beskrivelse, udvikling og vurdering af ressourcer § 7.  

  

 Udarbejdelsen og anvendelsen af  

 ressourceprofilen skal tage udgangspunkt i en samtale med borgeren.
Denne  

 dialog  

 er afgørende for hvilke elementer i ressourceprofilen, som det er relevant at  

 arbejde videre med, og i hvilket omfang elementerne skal beskrives og  

 vurderes  

 i forhold til kravene på arbejdsmarkedet.
 Stk. 2.  

  

 I beskrivelsen og vurderingen af  

 de udvalgte elementer skal indgå:
 1)  

 	  

 Borgerens faktiske  

 ressourcer, der kan anvendes i forhold til arbejdsmarkedet.
 2)  

 	  

 Mulighederne for  

 yderligere udvikling af borgerens ressourcer i forhold til arbejdsmarkedet.
 3)  

 	  

 Mulighederne for at  

 reducere eller fjerne de barrierer, der kan gøre det vanskeligt for borgeren  

 at  

 anvende eller udvikle sine ressourcer i forhold til arbejdsmarkedet.
 Stk. 3.  

  

 Elementerne i ressourceprofilen  

 beskrives og vurderes i en løbende fremadrettet proces i takt med afklaringen  

 og udviklingen af borgerens ressourcer i forhold til kravene på  

 arbejdsmarkedet.  

 Borgerens eget bidrag til oplysning af sagen skal indarbejdes i  

 ressourceprofilen.
 Stk. 4.  

  

 Kommunen  

 skal på grundlag af den samlede beskrivelse og vurdering af elementerne i  

 ressourceprofilen  

 efter stk. 2 tage stilling til, om der er behov for at indhente  

 yderligere  

 oplysninger eller sætte aktiviteter i gang, der kan afklare eller forbedre  

 borgerens arbejdsevne, jf. § 9.
 Stk. 5.  

  

 Til brug ved beskrivelse og  

 vurdering af elementerne i ressourceprofilen skal kommunen tage stilling til  

 hvilke oplysninger, der skal indhentes fra læge, hospital,  

 revalideringsinstitution, virksomheder, de faglige organisationer, staten i  

 jobcenteret, arbejdsløshedskassen m.fl.
 Stk. 6.  

  

 Der skal ikke indhentes flere  

 oplysninger, end det er nødvendigt for at beskrive, udvikle og vurdere  

 borgerens ressourcer som grundlag for vurdering af borgerens arbejdsevne.
 Stk. 7.  

  

 Der skal ikke indhentes  

 yderligere oplysninger, hvis kommunen vurderer, at arbejdsevnen er  

 tilstrækkelig til at kunne varetage et job på normale vilkår herunder efter  

 overenskomsternes sociale kapitler.
Stk. 8.  

  

 Kommunen skal forelægge den  

 samlede beskrivelse og vurdering af ressourcer, udviklingsmuligheder og  

 barrierer for borgeren.
Hvis borgeren er uenig i beskrivelser og vurderinger,  

 skal kommunen tage stilling til, om der er grundlag for at fastholde  

 beskrivelsen og vurderingen på trods af uenigheden.
Hvis kommunen vælger at  

 fastholde beskrivelsen og vurderingen, skal borgerens bemærkninger tilføjes,  

 således at de kan indgå i den samlede vurdering af arbejdsevnen.
 Vurdering af arbejdsevnen m.v.
 § 8.  

  

 Kommunen vurderer borgerens  

 arbejdsevne på grundlag af den samlede beskrivelse og vurdering af  

 elementerne  

 i ressourceprofilen, jf. §§ 6-7. Ved vurderingen af arbejdsevnen skal  

 ressourceprofilens elementer omsættes til konkrete jobfunktioner, der skal  

 findes i et rimeligt omfang på arbejdsmarkedet.
 Stk. 2.  

  

 Ved bedømmelsen af arbejdsevnen  

 må kommunen ikke tage hensyn til eventuelle strukturproblemer på  

 arbejdsmarkedet.
 § 9.  

  

 Kommunen skal give tilbud om  

 forbedring af arbejdsevnen, hvis kommunen vurderer, at arbejdsevnen ikke er  

 tilstrækkelig til at kunne varetage et arbejde på normale vilkår herunder  

 efter  

 overenskomsternes sociale kapitler, men at arbejdsevnen kan forbedres.
 § 10.  

  

 Kommunen skal visitere en person  

 til fleksjob, hvis kommunen vurderer, at arbejdsevnen er varigt begrænset, og  

 at arbejdsevnen ikke er tilstrækkelig til at kunne varetage et job på normale  

 vilkår herunder efter overenskomsternes sociale kapitler.
Ikrafttræden § 11.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Bekendtgørelsen anvendes ved  

 kommunens behandling af sager om revalidering og fleksjob, der påbegyndes den  

 1. januar 2007 eller senere samt ved kommunens tilbud om ny foranstaltning i  

 en  

 verserende sag.
 Stk. 3.  

  

 Bekendtgørelse nr. 552 af 19.  

 juni 2003 om beskrivelse, udvikling og vurdering af arbejdsevne bortfalder  

 den  

 1. januar 2007.
