 For yderligere at fremme bestræbelserne for at opnå en hensigtsmæssig,  

 effektiv og økonomisk statsforvaltning har regeringen besluttet at søge det  

 arbejde udbygget, som hidtil har været varetaget at statens  

 administrationsråd i overensstemmelse med økonomiministeriets cirkulære nr.  

 198 af 15. september 1965.
 Med henblik herpå er oprettet et administrationsdepartement under  

 arbejdsministeren samt et administrationsråd som rådgivende for regeringen.
§ 1.  Forretningsområdet for  

 administrationsdepartementet omfatter udformningen af generelle  

 retningslinier samt konkret bistand og rådgivning vedrørende  

 statsforvaltningens opbygning og funktion.
Der skal herunder lægges vægt på  

 anvendelsen af moderne hjælpemidler som f.eks. edb og på tilrettelæggelsen af  

 de enkelte departementers planlægningsvirksomhed samt på løsningen af de  

 administrative problemer i forbindelse med den faglige og økonomiske styring  

 af den offentlige virksomhed.
 Stk. 2.  Departementet samarbejder med kommunale  

 planlægnings- og rationaliseringsorganer med henblik på øget koordination af  

 den samlede offentlige forvaltning, herunder en samordning af  

 rationaliseringsbestræbelserne.
 §2.  Administrationsdepartementet kan indhente oplysninger fra  

 styrelserne til belysning af de forhold, der hører under departementets  

 forretningsområde, herunder oplysning om, hvad der i den pågældende styrelse  

 er foretaget eller planlagt for at gøre administrationen mere effektiv.
 Stk. 2.  Administrationsdepartementet kan endvidere  

 stille forslag over for de øvrige ministerier om iværksættelse af  

 undersøgelser vedrørende organisationen af og forretningsgangen inden for de  

 enkelte styrelser.
 Stk. 3.  Tilrettelæggelsen og gennemførelsen af sådanne  

 undersøgelser sker på grundlag af drøftelser mellem  

 administrationsdepartementet og vedkommende styrelse og på en sådan måde, at  

 administrationsdepartementet holdes orienteret om undersøgelsens forløb.
 §3.  Planer, der indebærer væsentlige organisatoriske og  

 administrative konsekvenser, skal på så tidligt et tidspunkt som muligt af  

 den pågældende styrelse optages til forhandling med  

 administrationsdepartementet.
 §4.  Departementschefen i administrationsdepartementet kan for de  

 enkelte ministre forelægge spørgsmål vedrørende administrative og  

 rationaliseringsmæssige forhold.
 §5.  Når forslag, der er fremsat af administrationsdepartementet  

 eller er fremkommet på grundlag af de af departementet foreslåede eller  

 iværksatte undersøgelser, er accepteret af en styrelse, kan departementet  

 indhente oplysninger om forslagenes gennemførelse og virkningerne heraf.
§6.  Administratinsrådet er rådgivende for regeringen i spørgsmål  

 vedrørende de i § 1 nævnte forhold.
Rådet består af medlemmer fra den  

 centrale og lokale statsadministration, den kommunale administration og  

 erhvervslivet.
Arbejdsministeren er formand og departementschefen i  

 administrationsdepartementet næstformand.
 Stk. 2.  Principielle spørgsmål om administration og  

 rationalisering skal af administrationsdepartementet forelægges for  

 administrationsrådet til udtalelse.
 §7.  Arbejdsministeren sammenkalder mindst en gang om året  

 samtlige departementschefer og generaldirektører til en fælles forhandling om  

 statsadministrationens effektivisering og styrelsernes problemer i  

 forbindelse hermed.
§8.  Mindst to gange om året sammenkalder arbejdsministeren  

 repræsentanter for personaleorganisationerne til en fælles forhandling om  

 administrationsdepartementets og administrationsrådets virksomhed samt om  

 personalets problemer i forbindelse med statsadministrationens  

 effektivisering.
Der sammenkaldes yderligere til forhandling, når  

 repræsentanter for personaleorganisationerne anmoder herom.
 §9.  Arbejdsministeren vil årligt afgive en beretning til  

 folketingets udvalg angående rationalisering af statsadministrationen om  

 administrationsdepartementets og de enkelte ministeriers og styrelsers  

 virksomhed inden for de ovenfor omhandlede områder.
 §10.  Økonomiministeriets cirkulære nr. 198 af 15. september 1965  

 om statens administrationsråd som ændret ved arbejdsministeriets cirkulære  

 nr. 260 af 19. december 1968 ophæves.
 statsministeriet, den 16. februar 1970.
H.
Baunsgaard.
 /Ruth Christensen.
