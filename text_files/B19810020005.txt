 I henhold til § 48A i kildeskatteloven, jfr. lovbekendtgørelse nr. 446 af  

 16. oktober 1980, bestemmes følgende:
 § 1.  I strejke- og lockoutgodtgørelser, der ydes som  

 dagpenge, indeholdes foreløbig skat uden anvendelse af skattekort eller  

 bikort efter følgende satser:
 Overstiger ydelsen pr. dag 300 kr., beregnes den foreløbige skat til 117  

 kr. af de første 300 kr. og 61 pct. af resten.
 § 2.  Indkomstmodtageren kan begære sig fritaget for  

 indeholdelse af foreløbig skat efter § 1, såfremt den pågældende foreviser  

 frikort, der viser, at der ikke skal indeholdes foreløbig skat i den  

 omhandlede indkomst.
§ 3.  Har indkomstmodtageren været omfattet af strejke  

 eller lockout i en sammehængende periode på mindst 4 uger, og udgør det  

 ugentlige fradrag, der er anført på skattekortet, mindst 500 kr., kan den  

 pågældende begære, at indeholdelse af foreløbig skat foretages på grundlag af  

 skattekortets oplysninger.
Er skattekortet efter kildeskattelovens § 48, stk.  

 3, udstedt med en bruttotrækprocent, er det i stedet for den anførte  

 betingelse vedrørende fradraget en betingelse, at bruttotrækprocenten er på  

 23 eller derunder.
§ 4.  Den indeholdelsespligtige kan foretage  

 indeholdelse af foreløbig skat på grundlag af skattekortets oplysninger, selv  

 om de i § 3 anførte betingelser ikke er opfyldt.
Dette forudsætter dog enten  

 en begæring fra indkomstmodtageren, eller at den indeholdelsespligtige for  

 alle udbetalinger af strejke- og lockoutgodtgørelser foretager indeholdelse  

 på grundlag af skattekortoplysningerne.
§ 5.  Statsskattedirektoratet kan fastsætte nærmere  

 bestemmelser om fremgangsmåden, når indeholdelse efter §§ 3 og 4 foretages på  

 grundlag af skattekortets oplysninger.
Det kan herunder bestemmes, at  

 skattekortet ikke skal afleveres til den indeholdelsespligtige.
 § 6.  Bekendtgørelsen har virkning fra den 1. april  

 1981.
