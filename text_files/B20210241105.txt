Bekendtgørelse om ændring af bekendtgørelse om midlertidig kompensation til særligt nødlidende kulturinstitutioner med sæsonbetonet scenekunstvirksomhed mv. under COVID-19, som falder uden for den generelle arrangementspulje § 1 I bekendtgørelse nr. 862 af 12. juni 2020 om midlertidig kompensation til særligt nødlidende kulturinstitutioner med sæsonbetonet scenekunstvirksomhed mv. under COVID-19, som falder uden for den generelle arrangementspulje, som ændret ved bekendtgørelse nr. 1530 af 26. oktober 2020, bekendtgørelse nr. 1805 af 2. december 2020 og bekendtgørelse nr. 766 af 28. april 2021, foretages følgende ændringer:
 1. Indledningen affattes således:
»I medfør af tekstanmærkning nr. 140 ad 08.32.21, nr. 151 ad 08.33.15 og nr. 152 ad 08.33.15 til § 8 på finansloven for finansåret 2021, tekstanmærkning nr. 222 ad 21.11.69, nr. 223 ad 21.11.69 og nr. 228 ad 21.11.68 til § 21 på finansloven for finansåret 2021 og akt nr. 167 af 25. februar 2021, akt nr. 179 af 18. marts 2021, akt nr. 215 af 22. april 2021 og akt nr. 363 af 23. september 2021 fastsættes:« 2. I § 1, stk. 2, og i § 8, stk. 1, nr. 1, ændres »1. september 2020« til: »9. marts 2020«.
 3. § 15, stk. 2, affattes således:
»Stk. 2. Slots- og Kulturstyrelsen kan i forbindelse med den efterfølgende kontrol af udbetalt kompensation pålægge producenten at anvende revisorbistand fra en af producenten valgt godkendt uafhængig revisor.« 4. I § 15 indsættes efter stk. 2 som nye stykker:
 »Stk. 3. Der ydes godtgørelse for 80 pct. af udgifterne til revisorbistanden efter stk. 2, dog maksimalt 16.000 kr. ekskl. moms.
Stk. 4. Retten til godtgørelse efter stk. 3 bortfalder, og allerede udbetalt godtgørelse skal fuldt ud tilbagebetales, hvis producenten endeligt dømmes for misbrug for kompensationsordningen.« Stk. 3 bliver herefter stk. 5.
 5. I § 17, stk. 2, ændres »1. januar 2022« til: »1. januar 2023«.
§ 2 Bekendtgørelsen træder i kraft den 16. december 2021.
