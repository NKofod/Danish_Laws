Branchevejledning for forurenede  

 garverigrunde Indholdsfortegnelse 1. Indledning 2. Anvendte anlæg og processer 2.1 Garveriprocesserne 2.2 Kalkhusprocesser 2.3 Garvning 2.4 Farvning og fedtning 2.5 Finish og tørring 2.6 Anvendte kemikalier 2.7 Forureningskilder 3. Orienteringsfasen 4. Undersøgelsesteknik 4.1 Prøvetagning 4.2 Prøvebeskrivelse 4.2.1 Formål 4.2.2 Jordprøver 4.2.3 Vandprøver 4.3 Kemiske analyser 4.3.1 Jordprøver 4.3.2 Vandprøver 4.3.3 Luftprøver ved indeklimamålinger 5. Risikovurderinger 5.1 Principper 5.2 Grundvand 5.2.1 Kritiske stoffer fra garverigrunde 5.2.2 Kvalitetskrav 5.3 Arealanvendelse 5.3.1 Kritiske stoffer 5.3.2 Jordkvalitetskriterier 5.4 Recipienter 5.4.1 Kritiske stoffer fra garverigrunde 5.4.2 Kvalitetskrav 6. Afværge-, drift- og kontrolfasen 6.1 Afværgeforanstaltninger 6.2 Grundvand 6.2.1 Oppumpning 6.2.2 Afledning 6.2.3 Vandrensning 6.2.4 Immobilisering 6.3 Jord 6.3.1 In-situ og on-site rensningsteknikker 6.3.2 Afgravning, behandling og deponering af jord 6.3.3 Afgravningskrav 6.4 Byggetekniske foranstaltninger 6.5 Drift- og kontrolfasen 7. Referencer Appendiksfortegnelse Erfaringsopsamling GA1 1. Indledning Efter affaldsdepotloven og den tilhørende  

 bekendtgørelse om henlæggelse af visse opgaver til  

 amtsrådene /11/ overgår størstedelen af kompetencen efter  

 affaldsdepotloven vedrørende forurenede garverigrunde til  

 amtsrådene og Københavns og Frederiksberg kommuner (herefter  

 kaldet amtsrådene).
 I en generel vejledning er overordnet beskrevet, hvorledes  

 forureningsundersøgelser og afværgeforanstaltninger  

 gennemføres /1/.
 I tilknytning til den generelle vejledning er  

 nærværende branchespecifikke vejledning udarbejdet.
 Der er desuden udarbejdet en vejledning vedrørende  

 kvalitetskriterier /6/, der indeholder kvalitetskriterier og analysemetoder  

 til jord for stoffer, som hyppigt forekommer som forurening på de  

 grunde, hvor sagsbehandlingen er uddelegeret til amtsrådene.
Det skal præciseres, at den generelle  

 branchevejledning samler de generelle retningslinier, som gælder for  

 alle de uddelegerede brancher.
Nærværende vejledning skal derfor  

 benyttes sammen med den generelle branchevejledning og vejledningen  

 vedrørende kvalitetskriterier.
 Vejledningen indeholder anvisninger og status over viden  

 om forurening af grunde, hvor der har ligget eller stadig ligger  

 garverivirksomheder (herunder pelsberederier).
 Vejledningen dækker garverier, hvor skind er  

 forarbejdet med vegetabilske, syntetiske og/eller mineralske garvestoffer  

 (herunder chrom).
 Der er især fokuseret på:
 Det er her vurderet, at disse garverier er de mest  

 kritiske i relation til forureningstyper og omfang.
2. Anvendte anlæg og processer 2.1 Garveriprocesserne Formålet med garvningen er at konservere skind samt  

 tilføre dem egenskaber som for eksempel smidighed og  

 blødhed.
 Med industrialiseringen omkring 1870 ændredes  

 garvningen fra at have været et håndværk til en  

 industri.
Produktion Produktionen i et garveri kan inddeles i fire overordnede  

 processer:
 En skitse af garveriprocesserne er vist på figur  

 2.1.
Garvemetoder Fra århundredeskiftet og frem har de vigtigste  

 garvemetoder været:
Den vegetabilske garvning er den ældste af disse  

 metoder.
Omkring 1900-1920 blev chromgarvning påbegyndt i Danmark.  

 Garvning med syntetiske garvestoffer påbegyndtes omkring 1.  

 verdenskrig.
De nævnte garvemetoder har ikke afløst hinanden,  

 men er blevet anvendt sideløbende /2/. Endvidere anvendtes  

 kombinationer af metoderne.
2.2 Kalkhusprocesser Kalkhusprocesserne har til formål, at rense huderne  

 for smuds, kød- og fedtrester samt vaske og opbløde huderne,  

 så de kan modtage garvestofferne.
Ved lædergarvning afhåres  

 huderne her.
 Kalkhusprocesserne kan opdeles i blødning,  

 kalkning, afkalkning og pyring.
Blødning Huderne er ofte konserverede af hensyn til transport og  

 lagring.
Blødningen skal bringe råvarer så nær som  

 muligt tilbage til den friskt afslagtede tilstand.
+++ FIGUR +++ Figur 2.1.
 Garveriprocesserne /2/, /3/ og /4/.
 Endvidere er det formålet at rense huderne for blod  

 og snavs.
Ved blødningen opblødes huderne i vand.
For  

 at reducere bakterieangreb blev vandtemperaturen ved blødningen  

 før i tiden holdt lav.
Senere er der anvendt forskellige  

 bakteriedræbende midler.
Kalkning Formålet med kalkningen er at fjerne overhuden og  

 dermed hårene samt at gøre huderne modtagelige for  

 garvestofferne.
Kalkningen udføres typisk med læsket kalk.  

 Endvidere kan der anvendes forskellige hjælpestoffer.
Ved kalkningen  

 opløses overhuden.
Fibrene i læderhuden sveller op, og  

 læderhudens kollagen blødgøres, så garvestofferne  

 kan trænge ind.
De kalkede, afhårede huder benævnes  

 bløsser.
Skavning Efter kalkningen fjernes underhud og løst  

 bindevæv i skavemaskiner.
Endvidere kan hudernes narv fraspaltes i  

 spaltemaskiner.
Narven anvendes til overlæder, mens spaltet anvendes  

 til foer i skotøj eller handsker.
Afkalkning Af hensyn til den efterfølgende garvning er det  

 vigtigt, at fjerne kalken fra skindene igen ved afkalkningen.
Afkalkningen  

 udføres ved udvaskning i vand tilsat forskellige hjælpestoffer.  

 Ved afkalkningen justeres skindenes pH.
Pyring Ved pyringen fjernes visse proteiner fra skindene for at  

 blødgøre dem.
Pyringen udføres i vand tilsat  

 enzymer.
Pelsberedning Ved garvning af pelse (pelsberedning) foretages der ingen  

 afhåring.
I forbindelse med pelsberedning kalkes huderne derfor  

 ikke.
Pickling Hvis skindene skal chromgarves, foretages der før  

 selve garvningen en pickling med vandige opløsninger af syrer og  

 natriumchlorid (salt).
Affedtning Når fåreskind garves, er det nødvendigt  

 at affedte skindene.
Affedtningen kan foretages i forbindelse med  

 kalkhusprocesserne.
Placeringen af affedtningen i processerne kan variere.  

 Der affedtes her med blandt andet benzin og petroleum.
2.3 Garvning Garvningen udføres som vegetabilsk garvning,  

 mineralgarvning eller garvning med syntetiske garvestoffer.
Fælles for garvemetoderne er, at de foregår i  

 vandige opløsninger af garvestofferne.
Opløsningerne  

 benævnes bryer.
Vegetabilsk garvning Den vegetabilske garvning udføres med ekstrakter af  

 forskellige plantedele.
Her kan nævnes egebark, egetræ, granbark,  

 kastanieved, eucalyptustræ, quebracho-ved, mimosa (akaciebark) og  

 mangrovebark.
Mineralsk garvning Mineralsk garvning foretages med opløsninger af  

 chromsalte, aluminiumsalte eller zirconiumsalte.
Chromgarvning er her den væsentligste.  

 Chromgarvningen foregår med chrom(III). Chrom (III) købes som  

 chrom(III)salte eller fremstilles i garveriet ved reduktion af chrom(VI)salte  

 eller fremkommer under selve garvningen ved reduktion af chrom(VI)-salte.
Ved  

 garvning af visse typer sålelæder kan en chromgarvning være  

 fulgt af behandling af læderet i en opløsning af blyacetat.
Chromgarvningen følges af en vaskning af skindene.  

 Herefter presses en del af vandet ud af skindene i vridemaskiner.
Endelig  

 neutraliseres skindene med svage opløsninger af base.
Syntetisk garvning Den syntetiske garvning udføres med kunstigt  

 fremstillede stoffer med lignende egenskaber som de vegetabilske  

 garvestoffer.
De syntetiske garvestoffer kan også anvendes som  

 hjælpe- eller kombinationsstoffer ved både vegetabilsk garvning  

 og chromgarvning.
 Til garvning af primært handskeskind anvendes  

 endvidere garvning med formalin.
2.4 Farvning og fedtning Eftergarvning Før farvningen og fedtningen kan der eftergarves.  

 Eftergarvningen kan foretages som mineralsk, vegetabilsk eller syntetisk  

 garvning.
Affedtning Umiddelbart før fåreskind farves, kan det  

 være nødvendigt at affedte skindene.
Dette kan også  

 være tilfældet, selvom der er affedtet ved kalkhusprocesserne.  

 Affedtningen sker med blandt andet benzin, petroleum, trichloretylen,  

 tetrachlormethan og tetrachlorethylen.
Farvning En stor del af de garvede skind farves inden brug.  

 Farvningens udførelse afhænger af den forudgående  

 garvemetode.
Til farvningen er der anvendt en lang række forskellige  

 farvestoffer.
En del af farvestofferne anvendes opløst eller  

 suspenderet i vand.
Der anvendes dog også farvestoffer, som  

 kræver brug af organiske opløsningsmidler.
Det drejer sig  

 primært om forskellige alkoholer, estre, ketoner, xylener og  

 toluen.
Procestrin Navn Kemisk formel Blødning Natriumhydroxyd Natriumsulfid Ammoniumcarbonat Detergenter Biocider NaOH Na2S (NH4)2CO3 Nonionisk og anionisk Chlorphenoler m.fl.
Kalkning Kalk Natriumsulfid Natriumbisulfid Arsendisulfid Natriumcyanid Dimethylaminsulfat Ca(OH)2 Na2S NaHS As2S2 NaCN Afkalkning Saltsyre Myresyre Eddikesyre Mælkesyre Borsyre Ammoniumsulfat Ammoniumchlorid HCl HCOOH CH3COOH CH3CHOHCOOH H3BO3 (NH4)SO4 NH4Cl Pyring Enzymer F.eks.
Trypsin og Pepsin fra dyrs bugspyt	kirtel Pickling Svovlsyre Organiske syrer Natriumchlorid H2SO4 For eksempel myresyre og eddikesyre NaCl Vegetabilsk garvning Mimosa Quebracho Kastanie Højmolekylære forbindelser af phenol  

 ka	rakter.
For eksempel purogallol  

 	C6H3(OH)3 og pyrokakin  

 C6H4(OH)2 Mineralsk garvning Chromalun (III) Dichromater (VI) Alun Al-Cr-garvestoffer Zr-garvestoffer Blyacetat KCr(SO4)2 @ 12H2O Na2Cr2O7 @ 2H2O, K2Cr2O7 Kal(So4)2 @ 12H2O Pb(CH3COO)2 Neutralisation ved chromgarvning Natriumcarbonat Natriumbicarbonat Ammoniumbicarbonat Boraks Na2CO3 NaHCO3 (NH4)HCO3 Na2B4O7 @ 10H2O Syntetisk garvning Naphthalensulfonsyre Sulfonerede phenolkondensater Andre garvestoffer Formaldehyd Glutaraldehyd Harzgarvestoffer HCHO CHOCH2CH2CH2CHO Kondensater af formaldehyd, urea, di	cyanidamid  

 m.m.
Affedtning Organiske opløsningsmidler Benzin, petroleum, trichloretylen, tetra	chlormethan og  

 tetrachlorethylen Favning Anilinfave Pigmentfarver Herunder metalkompleksfarvestoffer og 	azofarver Overfladebehandling Nitrocelluloseemulsioner eller lakker Polyurethan PVC-produkter Voksemulsioner Tabel 2.1 Kemikalier som anvendes ved garveriprocesserne /2/, /3/  

 og /4/.
Fedtning Efter farvning bliver skindene typisk indfedtet.  

 Formålet med fedtningen er at give skindene smidighed og fylde.
Der  

 anvendes:
2.5 Finish og tørring Finish Betegnelsen finish er overordnet for en lang række  

 arbejdsmetoder, der skal give skindene forskellige egenskaber som glans,  

 blødhed, duft, smidighed og andet.
Der er her tale om forskellige  

 mekaniske metoder.
Tørring Til sidst tørres de færdige skind.
Det  

 tilsigtes her, at den tilbageblevne vandmængde i skindene er  

 jævnt fordelt.
Tørringen foregår typisk i opvarmede,  

 ventilerede tørrestuer.
2.6 Anvendte kemikalier En undersøgelse af kemikalieforbruget i nordiske  

 garverier og pelsberederier fra 1978 viste, at der blev anvendt ca. 1500  

 forskellige kemiske produkter.
Ses der bort fra farvestoffer og finishmidler  

 kommer tallet ned på omkring 650. Kun ca. 100 af disse er  

 standardkemikalier, mens langt de fleste forhandles under handelsnavne  

 /2/.
 I tabel 2.1 er de væsentligste af de anvendte  

 kemikalier anført for de enkelte procestrin.
 Udover de anførte kemikalier tilføres der  

 store mængder salt (NaCl) fra saltkonserverede huder.
 Ved kalkhusprocesserne anvendes der overvejende uorganiske  

 kemikalier.
Ved blødningen kan der anvendes forskellige  

 bakteriedræbende midler.
Der kan her være tale om brug af  

 chlorphenoler, kvarternære ammoniumforbindelser med mere.
 Til orientering kan det anføres, at visse af de  

 importerede huder har været konserveret med DDT og PCB.
 Kalk til brug ved kalkningen blev før i tiden  

 typisk fremstillet ud fra brændt kalk.
 Idet chromgarvningen er meget vigtig, skal der knyttes en  

 uddybende kommentar til denne.
Chrom Da man begyndte at chromgarve, foregik det i et  

 to-bads-system.
Skindene blev først behandlet i en opløsning af  

 kalium- eller natriumdichromat i svovl- eller saltsyre.
Her optræder  

 chrom(VI). I det andet bad reduceres chrom(VI) til chrom(III) med eksempelvis  

 natriumthiosulfat som reduktionsmiddel.
Det er chrom(III), der er virksom ved  

 selve garvningen.
Før anden verdenskrig blev et-bads-metoden  

 almindelig.
Her anvendes forskellige forbindelser af chrom(III). Disse blev  

 enten købt direkte eller fremstillet i garveriet ved reduktion af  

 forskellige chrom(VI)-forbindelser.
2.7 Forureningskilder Kilder til forurening af jord og grundvand ved garverier  

 er fortrinsvis knyttet til de våde garveriprocesser.
Det vil sige ved  

 kalkhusprocesserne, ved selve garvningen og ved eventuelle affedtninger.
 Affedtning med opløsningsmidler udgør her et  

 særligt stort forureningsproblem.
Spildevand Spildevandssystemer til afledning af vand fra disse  

 processer er derfor relevante kilder til jord og grundvandsforurening.
Det  

 kan nævnes, at spildevandet har et højt saltindhold og kan  

 indeholde en hel del sulfid (S 2-) og sulfat  

 (SO42-), som kan give forøget tæring af  

 spildevandssystemerne.
 Spildevand blev typisk bortledt via  

 sedimentationsbassiner, hvor hudtrevler, hår, slam og andet blev  

 fjernet fra spildevandet.
Kemikalielager Endvidere kan der forekomme forurening fra spild ved  

 kemikalielager samt ved steder, hvor der er blandet kemikalier.
Affald fra  

 garveriet kan også være nedgravet på grunden.
Olietanke Som ved andre industrigrunde kan der være tale om  

 forurening med fyringsolie fra utætte olietanke.
3. Orienteringsfasen Overordnet udføres orienteringsfasen som beskrevet  

 i den generelle vejledning /1/.
 Ved udarbejdelse af historisk redegørelse for  

 garverigrunde er det især af betydning at få oplysninger om  

 placering af:
 På garverigrunde kan det endvidere være af  

 stor betydning for opstilling af analyseprogrammer at få oplysninger om  

 anvendte processer og kemikalier.
 Det er vigtigt, at få informationer om anvendte  

 garvemetoder, herunder især informationer om der er chromgarvet eller  

 brugt chlorerede opløsningsmidler ved garveprocesserne.
 Det er endvidere vigtigt at supplere disse oplysninger med  

 informationer om driftsperioder.
 Kilder til indhentning af informationer er nævnt i  

 den generelle vejledning /l/.
 For garverigrunde kan det dog være relevant at  

 supplere med informationer indhentet via Dansk Teknologisk Institut (herunder  

 den tidligere garverforsøgsstation).
4. Undersøgelsesteknik 4.1 Prøvetagning Jordprøver udtages i forbindelse med  

 udførelsen af lokaliserings- og undersøgelsesboringer.  

 Udførelse af boringerne og udtagning af jordprøver er beskrevet  

 i den generelle vejledning /1/.
 Ved undersøgelse af overfladenære  

 tungmetalforureninger på garverigrunde er det endvidere muligt at  

 udtage terrænnære jordprøver ved  

 prøvegravninger.
 Udtagning af vand- og luftprøver er beskrevet i den  

 generelle vejledning /1/.
4.2 Prøvebeskrivelse 4.2.1 Formål Formålet med den indledende prøvebeskrivelse  

 (karakterisering) er at udvælge karakteristiske prøver til  

 efterfølgende kemisk analyse, for derved at kunne reducere antallet af  

 analyser.
De indledende prøvebeskrivelser indgår tillige i den  

 samlede forureningsvurdering, men kan ikke i sig selv være et  

 tilstrækkeligt grundlag for en forureningsvurdering.
4.2.2 Jordprøver Der bør foretages en indledende karakterisering af  

 samtlige udtagne jordprøver i forbindelse med feltarbejdet.
Indledende karakterisering Den indledende karakterisering bør omfatte:
 Der foretages ikke nogen egentlig lugtvurdering af  

 jordprøverne, men umiddelbare indtryk noteres, som for eksempel  

 lugtintensitet og mulige stoffer, der kan forårsage lugten.  

 Lugtindtrykkene vil typisk være beskrevet som: Benzin, petroleum,  

 diesel, opløsningsmidler eller ubestemmelig.
 På baggrund af denne karakterisering er det  

 undertiden muligt at justere et boreprogram, så det bedre  

 målrettes mod opfyldelse af undersøgelsens formål.
 Karakteriseringen bidrager i øvrigt med  

 væsentlige geologiske informationer.
Karakterisering i laboratorium I laboratorium udføres en grundigere  

 karakterisering af de udtagne jordprøver.
Informationerne herfra  

 giver, sammen med den foreløbige karakterisering og oplysninger om  

 placering af procesanlæg og lignende, grundlag for at udvælge  

 prøver til kemiske analyser.
 Karakteriseringen i laboratorium bør for samtlige  

 udtagne prøver omfatte:
Ved den geologiske beskrivelse er det af hensyn til senere  

 prøveudvælgelse vigtigt at få informationer om overgange  

 mellem fyldlag og intakte lag.
De geologiske beskrivelser udgør en del  

 af grundlaget for senere vurderinger af fundne forureningers mobilitet.
Med hensyn til misfarvninger bør man primært  

 være opmærksom på farveændringer forårsaget af  

 forureninger med anvendte farvestoffer.
Derudover kan kraftige forureninger  

 med chrom give jorden en grønlig farve (chrom (III)) eller en gullig  

 farve (chrom (VI)).
 pH-målingerne giver sammen med de geologiske  

 beskrivelser grundlag for senere at vurdere mobiliteten af fundne  

 tungmetalforureninger.
 Ved PID-målinger måles indholdet af flygtige  

 ioniserbare stoffer i luften over udtagne jordprøver.
PID-målinger udføres primært for at  

 påvise olieprodukter og chlorerede opløsningsmidler i jorden.
I  

 appendiks F i den generelle vejledning er givet retningslinier for  

 udførelse af PID-målinger.
I appendiks G i den generelle  

 vejledning er der endvidere givet eksempler på skemaer til brug ved  

 PID-måling /1/.
Tungmetalforureninger i niveauer, der typisk forekommer  

 på garverigrunde, lader sig generelt ikke spore ved karakteriseringerne  

 hverken ved feltarbejdet eller i laboratorium.
Karakteriseringerne er derimod  

 et vigtigt element for at spore og vurdere forureninger med olieprodukter  

 eller chlorerede opløsningsmidler.
4.2.3 Vandprøver For vandprøver vil det som regel på  

 forhånd være besluttet, hvilke boringer der skal benyttes til  

 prøvetagning.
Beslutningen er typisk taget på baggrund af  

 informationer fra orienteringsfasen samt fra karakteriseringen af  

 jordprøver.
For boringer filtersat i dybereliggende magasiner, kan det  

 være hensigtsmæssigt at måle ændringer i pH,  

 ledningsevne og redoxpotentiale i vand oppumpet under renpumpning.
En boring  

 anses for at være renpumpet i tilstrækkelig grad, når  

 målingerne når et stabilt niveau.
Især måling af  

 ledningsevne er velegnet her.
 Af hensyn til senere vurderinger bør samtlige  

 udtagne vandprøver umiddelbart efter prøvetagningen  

 karakteriseres ved:
 Efter indlevering på laboratorium udføres en  

 tilsvarende karakterisering af vandprøverne.
4.3 Kemiske analyser 4.3.1 Jordprøver I kapitel 2 er gennemgået processer og anlæg  

 på garverier med beskrivelse af tilknyttede forureninger.
I appendiks  

 GA1 er der endvidere foretaget en erfaringsopsamling for udførte  

 forureningsundersøgelser på garverigrunde /4/. Baseret  

 herpå er der i tabel 4.1 opstillet analyseprogram for udvalgte  

 jordprøver.
 I vejledningen vedrørende kvalitetskriterier /6/ er  

 beskrevet, hvordan nogle af de nævnte analyser udføres.  

 Opmærksomheden henledes på, at analyseparametre og -metoder i  

 denne vejledning løbende kan blive revideret.
Resultaterne af jordanalyserne bør angives pr. kg  

 tør jord.
Tørstofindholdet bestemmes derfor i samtlige  

 analyserede jordprøver.
 Det bedste billede af forureninger med olieprodukter  

 fås ved at supplere bestemmelserne af total indhold af olie med  

 kvantificering af indhold af visse enkeltkomponenter (eksempelvis benzen,  

 toluen og xylener).
 Ved garveprocesserne har der været anvendt mange  

 forskellige stoffer (se kapitel 2).
 Det er derfor ikke givet, at analyseprogrammet ved enhver  

 undersøgelse af garverigrunde skal være sammensat som angivet i  

 tabel 4.1.
 Sammensætningen bør vurderes og eventuelt  

 modificeres i forhold til informationer fra orienteringsfasen, om de anvendte  

 produktionsmetoder.
 Informationer fra orienteringsfasen vil dog sjældent  

 helt kunne afvise mulighederne for forurening med parametrene angivet i tabel  

 4.1.
 Erfaringer fra undersøgelser af garverigrunde  

 viser, at chromforureninger typisk udgør de mest kritiske  

 jordforureninger.
Analyse Nedenstående parametre kvantificeres Tungmetaller - chrom - arsen - bly Olieprodukter - benzin - petroleum - fyringsolie Chlorerede opløsningsmidler - tetrachlormethan - trichlormethan - trichlorethylen - tetrachlorethylen - 1,1,1-trichlorethan Tabel 4.1.
 Analyseprogram for jordprøver.
Erfaringsmaterialet for arsen er uhyre begrænset.
Er  

 der tale om følsomme arealanvendelser, bør arsen derfor  

 medtages i analyseprogrammet.
For bly foreligger der ingen erfaringer.
Blyacetat  

 (Pb(CH3COO)2) har dog været anvendt på  

 nogle garverier.
Det kan derfor være relevant at medtage bly i  

 analyseprogrammet.
 Endelig kan det nævnes, at garveriprocesserne  

 også kan have givet forurening med sulfid (S2-) og sulfat  

 (SO42-). Erfaringerne viser dog, at disse normalt ikke  

 er de kritiske jordforureninger på en garverigrund.
4.3.2 Vandprøver Terrænnære magasiner I tabel 4.2 er der opstillet analyseprogram for  

 grundvandsprøver.
 Programmet er opstillet, ud fra viden om forureninger  

 knyttet til garveriernes processer og anlæg samt ud fra erfaringer fra  

 forureningsundersøgelser /4/.
 I vejledningen vedrørende boringskontrol /5/ er  

 beskrevet, hvordan hovedparten af de nævnte analyser  

 udføres.
Som for jordprøver bør analyseprogrammerne  

 for vandprøver vurderes og eventuelt modificeres i forhold til  

 informationer indhentet ved orienteringsfasen.
Det kan for eksempel  

 være relevant at analysere for indhold af bly og chlorphenoler samt for  

 indhold af AOX (adsorberbare organiske halogenerede stoffer) /7/. For  

 vandprøver fra dybereliggende magasiner kan det endvidere være  

 relevant at supplere med analyser for nedbrydningsprodukter af de chlorerede  

 alifater.
Her tænkes primært på dichlorethylener og  

 vinylchlorid.
 Analyser for parametre svarende til en boringskontrol kan  

 udføres, hvis ledningsevnemålingerne ikke sandsynliggør  

 de allerede foretagne målinger.
 Erfaringerne viser, at forureninger med chlorerede  

 opløsningsmidler kan være de mest kritiske stoffer i forhold til  

 grundvandsforurening.
Analyse Nedenstående parametre kvantificeres Tungmetaller - chrom - arsen Andre uorganiske stoffer - ammonium - chlorid - sulfat - sulfid - fluorid Aromatiske kulbrinter - benzen - toluen - xylener - naphthalen - methylnaphthalener Chlorerede opløsningsmidler - tetrachlormethan - trichlormethan - trichlorethylen - tetrachlorethylen - 1,1,1-trichlorethan Andre organiske stoffer - anilin - anioniske detergenter Samleparametre - NVOC Andet - pH - ledningsevne Tabel 4.2.
 Analyseprogram for grundvandsprøver.
4.3.3 Luftprøver ved  

 indeklimamålinger Der foreligger ingen erfaringer med  

 indeklimaundersøgelser i bygninger opført på  

 garverigrunde.
Der kan dog muligvis være problemer med afdampning af  

 olieprodukter og chlorerede opløsningsmidler, hvis stofferne er til  

 stede i jorden i høje koncentrationer.
Der kan i disse situationer  

 være behov for at overveje, om der skal foretages  

 indeklimamålinger.
I tabel 4.3 er der givet forslag til analyseprogram for  

 luftprøver udtaget ved indeklimaundersøgelser.
Da erfaringerne  

 med analyse af luftprøver fra indeklimaundersøgelser endnu er  

 begrænsede, er det ikke i denne vejledning angivet hvorledes de  

 nævnte analyser skal udføres.
Det er ikke givet, at det fulde analyseprogram skal  

 anvendes ved enhver indeklimaundersøgelse.
I de tilfælde hvor  

 der skønnes at være behov for at foretage  

 indeklimaundersøgelser i eksisterende bygninger, må omfanget af  

 undersøgelser bero på en konkret vurdering ud fra  

 jordforureningens art.
Analyse Nedenstående parametre kvantificeres Aromatiske kulbrinter - benzen - toluen - xylener Chlorerede opløsningsmidler - tetrachlormethan - trichlormethan - trichlorethylen - tetrachlorethylen - 1,1,1-trichlorethan Tabel 4.3.
 Forslag til analyseprogram for luftprøver udtaget  

 ved indeklimaundersøgelser.
5. Risikovurderinger 5.1 Principper Principperne for udførelse af farlighedsvurderinger  

 samt eksponerings- og spredningsanalyser er beskrevet i den generelle  

 vejledning /1/.
I det følgende angives kritiske stoffer med hensyn  

 til grundvand, arealanvendelse og recipienter for garverigrunde.
For en del  

 af stofferne angives der endvidere kvalitetskrav.
5.2 Grundvand 5.2.1 Kritiske stoffer fra garverigrunde På garverigrunde kan grundvandet primært  

 påvirkes af:
 Det er derfor nødvendigt at fastsætte  

 grænser for indholdet af disse stoffer i grundvand ved  

 garverigrunde.
Ved chromforureninger er det vigtigt at være  

 opmærksom på mulighederne for tilstedeværelse af  

 chrom(VI)forurening.
Chrom(VI) har væsentligt højere mobilitet  

 end chrom(III) og vil dermed udgøre en større risiko i relation  

 til grundvandsforurening.
 Derudover kan der være behov for at kontrollere og  

 fastsætte krav for andre af de anvendte produktionskemikalier, hvis de  

 afgives i for høje koncentrationer til grundvandet.
 Der kan eksempelvis være tale om et eller flere af  

 følgende stoffer:
5.2.2 Kvalitetskrav Grundlag Risikovurderingerne over for grundvandsinteresserne skal  

 foretages på grundlag af oplysninger om:
 Forureningens koncentration og fordeling på depotet  

 skal være klarlagt ved de gennemførte undersøgelser.
 De fysisk-kemiske forhold og grundvandsmagasinernes  

 sårbarhed bestemmer spredningen fra depotet og ned i  

 grundvandsmagasinerne.
Et vigtigt led i risikovurderingen er opstilling af  

 kvalitetskrav.
Kvalitetskravene for grundvandet under et depot er fastsat ud  

 fra en samlet vurdering af vandets vej til forbrugeren.
Anvendeligt grundvand  

 skal være af en sådan kvalitet, at grundvandet, efter summen af  

 påvirkninger før vandet når forbrugeren, opfylder de  

 fastsatte drikkevandskrav.
Parameter Kvalitetskrav m  

 g/l Benzen Toluen Xylener Sum af kulbrinter Trichlorethylen Arsen Chrom (III) Chrom (VI) Ammonium Natrium Bor Sulfid Sulfat Klorid Nitrat Organiske stoffer (NVOC) Organiske halogenforbindelser (AOX) Detergenter (anioniske) 0,3 10 10 10 1 10 25 1 1,5 175 1 5 250 300 50 3 10 50 (mg/l) (mg/l) (mg/l) (mg/l) (mg/l) (mg/l) (mg/l) (mg/l) Tabel 5.1.
 Kvalitetskrav for grundvand under garverigrunde.
Det oppumpede grundvand behandles (eksempelvis iltning,  

 filtrering og neutralisering) og transporteres i ledningsnettet, inden det  

 når forbrugeren som drikkevand.
Indvirkningen af disse processer skal  

 også indregnes, når den tolerable påvirkning af grundvandet  

 skal fastsættes.
Værdier I tabel 5.1 er anført vejledende værdier for  

 tolerable indhold af forureninger i grundvand under garverigrunde.
Se  

 endvidere vejledningen vedrørende kvalitetskriterier /6/.  

 Opmærksomheden henledes på, at der løbende kan ske  

 revision af værdierne i denne vejledning og dermed af værdierne i  

 tabel 5.1.
5.3 Arealanvendelse 5.3.1 Kritiske stoffer Baseret på data for toksicitet, fysisk-kemiske  

 egenskaber, nedbrydelighed med mere er der foretaget farlighedsvurderinger af  

 de stoffer, der erfaringsmæssigt, jævnfør appendiks GA1,  

 findes som forureninger på garverigrunde.
 Vejledningen vedrørende kvalitetskriterier /6/  

 indeholder kortfattede beskrivelser af disse vurderinger for en række  

 af ovennævnte stoffer.
Ud fra en sammenstilling af farlighedsvurderingerne og  

 erfaringer om de fundne niveauer, er en række stoffer udpeget som de  

 mest kritiske forureninger på garverigrunde.
De kritiske stoffer er  

 angivet i tabel 5.2. I tabellen er endvidere angivet de tilknyttede kritiske  

 eksponeringsveje.
Stof Eksponeringsvej Chrom Arsen Bly Indtagelse af jord/støv Benzen Toluen Xylener Trichlorethylen Tetrachlorethylen Tetrachlormethan Indånding af dampe Tabel 5.2.
 Kritiske stoffer og eksponeringsveje.
 Blandt metallerne vurderes chrom at være langt den  

 hyppigst forekommende forureningskomponent på garverigrunde.  

 Hovedproblemet vurderes at være knyttet til indtagelse af jord og  

 støv.
 Der kan endvidere forekomme forureninger med arsen og bly.  

 Forureninger med arsen og bly er vurderet som kritiske i kraft af deres  

 farlighed.
Benzin, petroleum, specifikke aromatiske kulbrinter og  

 chlorerede opløsningsmidler vurderes som de væsentligste  

 organiske forureningskomponenter.
Ved forureninger med benzin og petroleum  

 vurderes de kritiske stoffer at være indholdet af aromatiske  

 kulbrinter.
 Hovedproblemerne er:
 Det skal bemærkes, at erfaringsmaterialet med hensyn  

 til undersøgelser af garverigrunde er spinkelt.
 Som allerede nævnt, er det derfor ved orienterings-  

 og undersøgelsesfasen vigtigt at være opmærksom på,  

 om andre forureninger kan være kritiske.
 Dette må afgøres på basis af fundne  

 koncentrationer af de pågældende stoffer ved de udførte  

 forureningsundersøgelser.
5.3.2 Jordkvalitetskriterier Grundlag Risikovurderinger foretages ud fra en sammenstilling  

 af:
Et vigtigt led i risikovurderingerne er opstilling af  

 jordkvalitetskriterier.
Der opstilles kriterier i forhold til de konkrete  

 arealanvendelser.
 Vejledningen vedrørende kvalitetskriterier /6/  

 indeholder anbefalede jordkvalitetskriterier for en række af de  

 kritiske stoffer listet i tabel 5.2. Opmærksomheden henledes på,  

 at der løbende kan ske revision af værdierne i denne vejledning  

 og dermed af værdierne i tabel 5.2.
Kriterierne er fastsat, så de giver  

 tilstrækkelig sikkerhed for, at der ikke er sundheds- eller  

 miljømæssige effekter.
Ved opstillingen af kriterierne er der  

 desuden taget æstetiske hensyn til lugt og udseende.
 Kriterierne gælder for friarealer med de mest  

 følsomme arealanvendelser.
 På grunde, som fortsat anvendes til f.eks  

 industrielle formål, kan kriterierne dog modificeres efter  

 eksponeringsmæssige og toksikologiske overvejelser relateret til den  

 faktiske anvendelse af grunden (herunder senere bygge- og anlægsarbejde  

 og vedligeholdelsesarbejde på grunden).
Flygtige stoffer For flygtige stoffer er det fastsat, at deres  

 koncentration i luften over et forurenet areal ikke må overskride  

 immissionskoncentrationsbidraget (B-værdien). Denne størrelse er  

 fastsat for luftforurening fra virksomheder.
For kræftfremkaldende  

 stoffer (for eksempel benzen) anvendes dog 1/40 x B-værdien.
 Der bør, hvor der er tale om flygtige stoffer,  

 altid ske en særskilt vurdering med hensyn til eventuel fjernelse af  

 hotspots.
 I tabel 5.3 er for flygtige stoffer angivet  

 immissionskoncentrationsbidrag (B-værdier) samt jordkvalitetskriterier  

 beregnet ud fra toksikologiske vurderinger af indtagelse af jord/støv  

 (se endvidere vejledningen vedrørende kvalitetskriterier /6/).  

 Opmærksomheden henledes på, at der løbende kan ske  

 revision af værdierne i denne vejledning og dermed af værdierne i  

 tabel 5.3.
Stof Immissionskoncentrationsbidrag (B-værdi) m  

 g/m3 Jordkvalitetskriterier, indtagelse af jord/støv mg/kg Benzen Toluen Xylener Trichlorethylen 0,125 400 100 200 1,5 * ** ** 5 * = jævnfør ovenstående vil det typisk være  

 immissionskoncentrationsbidraget, som er dimensi-	onsgivende for  

 benzen **= indholdet må ikke være større end at  

 immissionskoncentrationsbidraget kan overholdes.
 Tabel 5.3.
 Kriterier for flygtige stoffer.
Ikke-flygtige stoffer I tabel 5.4 er angivet jordkvalitetskriterier for  

 ikke-flygtige stoffer (se endvidere vejledningen vedrørende  

 kvalitetskriterier /6/). Opmærksomheden henledes på, at der  

 løbende kan ske revision af værdierne i denne vejledning og  

 dermed af værdierne i tabel 5.4.
Ved befæstelse af forurenede arealer med tætte  

 belægninger elimineres alle eksponeringsveje undtagen indånding  

 af dampe.
Afdampning reduceres dog så væsentligt, at  

 koncentrationerne i luften bliver af ubetydelig størrelse.
Stof Jordkvalitetskriterier i mg/kg jord Chrom (total) Chrom (VI) Arsen Bly 100 20 20 40 Tabel 5.4.
 Jordkvalitetskriterier for ikke-flygtige stoffer.
5.4 Recipienter 5.4.1 Kritiske stoffer fra garverigrunde Den grundvandstransporterede forurening fra garverigrunde  

 vil typisk bestå af en eller flere af følgende  

 komponenter/stofgrupper:
Forurenes recipienten via overfladisk afstrømning,  

 vil forureningen primært bestå af de komponenter, der er bundet i  

 de øverste jordlag.
Der vil typisk være tale om chrom.
5.4.2 Kvalitetskrav Det er ikke muligt at opstille generelle kvalitetskrav til  

 jord eller grundvand i relation til recipientforurening.
Dette skyldes, at  

 størrelsen af en forureningspåvirkning er helt afhængig af  

 lokale forhold.
På baggrund af de udførte  

 undersøgelser beregnes lokalitetens belastning af  

 pågældende recipient.
Denne beregning kan behandles i amtets  

 recipientafdeling på lige fod med en ansøgning om  

 udledningstilladelse, hvor industrigrundens forureningsbidrag indgår i  

 en samlet vurdering med øvrige udledningstilladelser og  

 målsætningen for recipienten.
 Gennem denne behandling opstilles kvalitetskrav for den  

 enkelte lokalitets påvirkning af en given recipient, i form af  

 "udledningskrav".
 Kan disse "udledningskrav" ikke overholdes, skal der  

 gennemføres en afværgeforanstaltning af hensyn til  

 recipienten.
 Ønskes der opstillet kvalitetskrav for  

 påvirkning af enkelte arter i recipienten, kan dette gøres, som  

 angivet i vejledning vedrørende kvalitetskriterier /6/.
6. Afværge-, drift- og  

 kontrolfasen 6.1 Afværgeforanstaltninger Gennemførelse af afværgeforanstaltninger i  

 relation til grundvand, recipienter og arealanvendelser samt  

 efterfølgende kontrol- og driftfase er beskrevet i den generelle  

 vejledning /1/.
 Nedenstående er et specifikt supplement for  

 garverigrunde.
6.2 Grundvand 6.2.1 Oppumpning De væsentligste problemer med grundvands- og  

 recipientforurening, der hidtil er afdækket, knytter sig til de  

 garverigrunde, som er forurenet med chlorerede opløsningsmidler  

 og/eller aromatiske kulbrinter.
Selvom tungmetalforureninger har en forholdsvis ringe  

 opløselighed og mobilitet i jorden, kan det imidlertid ikke udelukkes,  

 at der kan forekomme uacceptabelt forhøjede tungmetalkoncentrationer i  

 grundvand under garverigrunde.
Især bør man være  

 opmærksom på indhold af arsen og bly, hvis disse har  

 indgået i produktionen.
Afværgepumpninger For at hindre eller minimere vertikal og/eller horisontal  

 spredning af forurening kan det være nødvendigt at udføre  

 afværgepumpning.
 Det bør tilstræbes, at afværgepumpe fra  

 de terrænnære grundvandsmagasiner, hvor koncentrationen af  

 forurenende stoffer er størst.
6.2.2 Afledning Terrænnære magasiner Oppumpet forurenet grundvand fra terrænnære  

 magasiner på garverigrunde kan i nogle tilfælde ledes til  

 nærmeste rensningsanlæg.
Det oppumpede grundvand kan have forhøjede indhold  

 af eksempelvis chrom, arsen, aromatiske kulbrinter og chlorerede  

 opløsningsmidler.
For rensningsanlæg med biologisk rensning kan  

 det forventes, at aromatiske kulbrinter nedbrydes delvist, og at chlorerede  

 opløsningsmidler er svært nedbrydelige.
For både  

 aromatiske kulbrinter og chlorerede opløsningsmidler må man  

 forvente en delvis fjernelse ved beluftning i renseanlæg.
 På grundlag af det pågældende  

 rensningsanlægs øvrige belastning med de nævnte stoffer  

 må det afgøres, om afledning til anlægget er  

 acceptabel.
Nogle af forureningskomponenterne kan medføre  

 uheldige påvirkninger af biologiske rensningsanlæg.
Inden  

 afledning bør der derfor udføres analyser af vandet med henblik  

 på at afklare, om vandet kan forårsage problemer på  

 rensningsanlægget.
For eksempel ved udførelse af  

 slamhæmningstests med slam fra det pågældende  

 rensningsanlæg.
 Herudover kan der forekomme arbejdsmiljøproblemer  

 for kloakarbejdere ved afledning af forurenet vand, hvis vandet indeholder  

 flygtige aromatiske kulbrinter (benzen og andre) eller chlorerede  

 opløsningsmidler (se i øvrigt vejledningen vedrørende  

 kvalitetskriterier /6/).
 På baggrund af ovenstående må  

 tilsynsmyndigheden for det pågældende rensningsanlæg  

 vurdere, om anlægget er i stand til at modtage det oppumpede vand.
Dybereliggende magasiner Hvis der kun træffes tungmetalforureninger med chrom  

 og bly på en garverigrund, er forurening af dybereliggende  

 grundvandsmagasiner mindre sandsynlig.
 Findes der derimod forureninger med chlorerede  

 opløsningsmidler eller aromatiske kulbrinter, kan det typisk  

 være relevant at gennemføre afværgepumpninger på  

 dybereliggende magasiner.
 Hvis koncentrationerne af chlorerede  

 opløsningsmidler i oppumpet grundvand fra dybereliggende magasiner er  

 lave, kan der muligvis opnås tilladelse til at aflede vandet til kloak  

 eller recipient.
For afledningen gælder de ovenfor nævnte  

 bemærkninger om terrænnære magasiner.
Afledningen er  

 endvidere betinget af, at rensningsanlægget er i stand til at modtage  

 de oppumpede vandmængder.
6.2.3 Vandrensning Oppumpes der kraftigt forurenet grundvand, kan det  

 være påkrævet at foretage rensning før vandet  

 afledes til kloak eller recipient.
Behovet for rensning må vurderes i  

 de konkrete sager.
Tungmetaller Det skal her nævnes, at der ikke foreligger danske  

 erfaringer med on-site rensning af grundvand for indhold af tungmetaller.
Der  

 eksisterer dog mange rensningsanlæg for tilsvarende metalholdigt  

 industrispildevand.
Organiske forureninger Derimod foreligger der erfaringer med fjernelse af  

 chlorerede opløsningsmidler og aromatiske kulbrinter fra forurenet  

 grundvand.
 Erfaringerne er knyttet til anlæg, hvor  

 opløsningsmidlerne fjernes ved:
 Stripning kan fordre, at forurenende stoffer fra luftfasen  

 opsamles og destrueres, hvis indholdet i luften overstiger værdierne i  

 luftvejledningen /8/.
 Endvidere må det nævnes, at der for tiden  

 udføres en del forsøg med in-situ og on-site mikrobiel  

 nedbrydning af forureninger med chlorerede opløsningsmidler, ligesom  

 det er kendt, at visse bakterier kan nedbryde aromatiske kulbrinter.
6.2.4 Immobilisering Forsegling Reduktion af nedtrængning af forurenende stoffer kan  

 opnås ved eksempelvis forsegling af forurenede områder.
 Ved forureninger med flygtige stoffer skal det dog  

 bemærkes, at effekten af forsegling kan være relativt lav, idet  

 de flygtige stoffer kan diffundere fra forseglede områder til ikke  

 forseglede områder og infiltrere herfra.
Tilførsel af kalk På de garverigrunde, hvor der kun træffes  

 chromforureninger, kan nedtrængning også reduceres ved at  

 tilføre kalk til forurenede områder.
Der vil herved ske en  

 pH-stigning i jorden, hvilket fremmer udfælding af chrom.
Det skal her bemærkes, at nogle metaller bliver mere  

 opløselige ved høje pH-værdier.
Derfor må det udfra  

 den samlede metalforurening nøje vurderes, om en sådan proces er  

 forsvarlig.
Fiksering Endvidere kan det nævnes, at der foreligger en del  

 udenlandske erfaringer, hvor man ved at fiksere metaller har reduceret  

 nedtrængningen.
Fikseringen er foretaget ved tilsætning af  

 bindingsmidler til forurenet jord.
6.3 Jord 6.3.1 In-situ og on-site rensningsteknikker Der foreligger ingen danske erfaringer med in-situ eller  

 on-site rensning af jord forurenet med metaller.
 Der foreligger imidlertid udenlandske erfaringer med  

 eksempelvis in-situ rensning af metalforurenet jord ved elektrokinetiske  

 teknikker /9/.
 Som endnu ikke fuldt afprøvede  

 behandlingsmuligheder for jord forurenet med aromatiske kulbrinter eller  

 chlorerede opløsningsmidler kan nævnes mikrobiel in-situ  

 nedbrydning og forceret udvaskning eventuelt kombineret med on-site mikrobiel  

 nedbrydning /10/.
Det kan endvidere i nogle tilfælde være  

 tilstrækkeligt at lægge jorden i et tyndt lag, og vende den et  

 par gange.
Herved vil opløsningsmidlerne have mulighed for at dampe  

 af.
Denne løsning kræver at forureningskomponenternes emission  

 vurderes i forhold til deres påvirkning af omgivelserne.
6.3.2 Afgravning, behandling og deponering af  

 jord For at minimere risikoen for forurening af grundvand  

 og/eller eksponering af mennesker med forurenende stoffer kan afgravning af  

 forurenet jord være eneste løsning på garverigrunde.
Til behandling og deponering af afgravet forurenet jord  

 fra garverigrunde foreligger der i dag kun få muligheder.
Disse  

 muligheder er beskrevet i den generelle vejledning /1/.
6.3.3 Afgravningskrav Før afgravninger udføres, er det  

 nødvendigt at opstille krav til afgravningen.
Afgravningskravene  

 udarbejdes på grundlag af gennemførte undersøgelser af  

 grunden.
 Det kontrolleres at afgravningskravene opfyldes ved  

 analyse af jordprøver, som løbende er udtaget fra afgravningens  

 sider og bund.
Chromforurening Hvis afgravningen tager sigte på at fjerne  

 chromforureninger, kan afgravningskravene blandt andet omfatte visuelle  

 bedømmelser af misfarvninger.
Man bør dog være  

 opmærksom på, at misfarvninger kun forekommer ved meget kraftige  

 chromforureninger.
Organisk forurening Hvis afgravningerne tager sigte på at fjerne  

 forureninger med aromatiske kulbrinter eller chlorerede  

 opløsningsmidler kan afgravningskravene desuden indbefatte, at disse  

 blandt andet inkluderer brug af PID-målinger.
6.4 Byggetekniske foranstaltninger I tilknytning til byggeri på forurenede  

 garverigrunde kan det som afværgeforanstaltning være  

 nødvendigt at gennemføre byggetekniske foranstaltninger.
 Områderne byggeteknik og indeklima er  

 ressortmæssigt hjemmehørende i byggeloven, som administreres af  

 primærkommunerne.
 Foranstaltningerne vil typisk tage sigte på, at  

 undgå eller minimere diffusion af chlorerede opløsningsmidler  

 eller eventuelt aromatiske kulbrinter ind i bygninger.
 Med hensyn til udførelse af byggetekniske  

 foranstaltninger henvises der i øvrigt til den generelle vejledning  

 /1/.
6.5 Drift- og kontrolfasen Drifts- og kontrolfasen er beskrevet i den generelle  

 vejledning /1/. Som supplement hertil skal det dog nævnes, at det ved  

 kontrol af oppumpet grundvand eller ved overvågning af  

 grundvandsmagasiner er relevant at anvende et analyseprogram indeholdende et  

 udvalgt antal parametre fra tabel 4.2.
 I de særlige tilfælde hvor der udføres  

 kontrol eller overvågning af indeklima, er det relevant at anvende et  

 analyseprogram indeholdende en eller flere af parametrene angivet i tabel  

 4.3.
7. Referencer /1/ Miljøstyrelsen, 1992 Vejledning nr. 3.
 Generel branchevejledning for forurenede  

 industrigrunde.
 /2/ Lossepladsprojektet, 1988.
 Udredningsrapport U2.
 Forurenede industrigrunde.
 Januar 1988.
 /3/ Aabye, J.S., 1955.
 Garverbogen, 3. udgave.
 Teknologisk Instituts Forlag, København 1955.
 /4/ Materiale fra undersøgelser af danske  

 garverigrunde stillet til rådighed af Miljøstyrelsen, 1990.
 /5/ Miljøstyrelsen, 1992.
 Vejledning.
 Boringskontrol (foreligger endnu kun i udkast).
 /6/ Miljøstyrelsen, 1992.
 Vejledning.
 Kvalitetskriterier vedrørende forurenede  

 grunde.
 /7/ Miljøministeriet, 1988.
 Miljøministeriets bekendtgørelse nr. 515 af  

 29. august 1988.
 Bekendtgørelse om vandkvalitet og tilsyn med  

 vandforsyningsanlæg.
 /8/ Miljøstyrelsen, 1990.
 Vejledning nr. 6.
 Begrænsning af luftforurening fra virksomheder.
 /9/ ATV-komiteen vedrørende grundvandsforurening,  

 1990.
 In-situ and on-site remediation of contaminated soil and  

 groundwater.
 4. april 1990.
 /10/ Lossepladsprojektet, 1991.
 Rapport A1.
Biologisk nedbrydning af klorerede opløsningsmidler  

 - Projekter gennemført ved Skrydstrup  

 Specialdepot.
 November 1991.
 /11/ Miljøministeriet, 1992.
 Bekendtgørelse nr. 33 af 20. januar 1992 om  

 henlæggelse af visse opgaver efter lov om affaldsdepoter indenfor  

 særlige virksomheder til amtsrådene og Københavns og  

 Frederiksberg kommuner (Branchebekendtgørelsen).
Appendiks GA1 Erfaringsopsamling Status, december 1990 Der findes omkring 300 lokaliteter i Danmark, hvor der  

 ligger eller har ligget garverivirksomheder.
Heraf er 4 endnu i drift.
 På disse lokaliteter er der på nuværende  

 tidspunkt iværksat forureningsundersøgelser på omkring 14  

 af grundene og afværgeforanstaltninger på omkring 7 /3/.
Grundlaget for erfaringsopsamlingen Som nævnt i kapitel 2 kan garverivirksomhed give  

 anledning til forurening.
De følgende afsnit i dette appendiks giver  

 en oversigt over den erfaring, der er opnået ved  

 forureningsundersøgelse på forurenede garverigrunde med hensyn  

 til jord- og grundvandsforurening /1/ og /2/.
 Indeklimaundersøgelser og  

 recipientundersøgelser behandles ikke her fordi, der ikke foreligger  

 noget erfaringsgrundlag på nuværende tidspunkt.
 Da sagsforløbene ikke er afsluttede på en del  

 af de grunde, der er brugt i erfaringsopsamlingen, er det valgt at  

 anonymisere de enkelte lokaliteter.
Forurening af jord I tabel GA1.1 ses, at der blev påvist  

 chromforurening på 6 af 7 undersøgte grunde.
På en grund  

 var den maksimalt påviste koncentration 140 mg Cr/kg, derudover  

 lå niveauet for maksimalt påviste koncentrationer på de  

 enkelte lokaliteter på 1-6.000 mg Cr/kg.
På en enkelt lokalitet  

 blev der påvist chromindhold på op til 140.000 mg Cr/kg.
På grund nr. 3 var chromforureningen i 5 meters  

 dybde på omkring 130 mg Cr/kg.
Forureningen er ikke afgrænset  

 nedadtil.
I de fleste tilfælde er chromforureningen i jord dog  

 begrænset til de øverste 2-3 meter.
 Det høje indhold af chrom på lokalitet 7 blev  

 påvist i jordprøver udtaget lige over bunden af et opfyldt kar,  

 som havde været anvendt i produktionen.
På lokaliteterne 1, 2 og 3 blev der analyseret for  

 arsen.
Der blev ikke påvist arsen over baggrundsniveauet på de 3  

 lokaliteter.
 Der blev påvist olieforurening på  

 lokaliteterne 3 og 4. Olieforureningen stammer for begge lokaliteter fra  

 tankanlæg på grundene.
 På lokalitet 6 blev der påvist en meget svag  

 olieforurening.
Garveri- grund nr.
Forureningstype Antal Analyser Maks. kon- centration mg/kg Vertikal udbredelse meter u.t.
1 Chrom 17 6.100 0-1,5 * 2 Chrom PAH'er 12 3 4.400 70 0-2 0-1 * 3 Chrom Olie 45 21 4.000 2.900 0-5 * 0-4 4 Chrom Tetrachlorethylen Kulbrinter (olie) 42 53 44 146 60 2.800 0-2 0-5 * 0-4 * 5 - - - - 6 Chrom Kulbrinter (olie) 51 3 820 1 - 5 0-3 0-3 7 Chrom 77 140.000 0-4 * = Forureningen ikke afgrænset nedadtil Tabel GA1.1 Forurening af jord /1/ og /2/ På lokalitet nr. 2 blev der påvist PAH'er i et  

 fyldlag.
Denne forurening menes at være tilført med den  

 påkørte fyld.
På lokalitet nr. 4 blev der påvist  

 tetrachlorethylen ned til 5 meter under terræn.
Forureningen blev ikke  

 afgrænset nedadtil.
Forurening af grundvand I tabel GA1.2 er vist en række analyseresultater fra  

 prøver udtaget i grundvandet under garverigrunde.
På lokaliteterne 1, 2 og 4 blev vandprøver  

 fra terrænnære magasiner analyseret for chrom.
På 2 af  

 disse lokaliteter blev der påvist en forhøjelse af chromniveauet  

 i grundvandet.
Garveri-grund nr.
Terrænnært grundvand Dybereliggende grundvand Forureningstype Koncentration m  

 g/l Forurenings- type Koncentration m  

 g/l 1 Chrom Trichlorethylen Tetrachlorethylen Tetrachlormethan Flygtige aromater 27-320 0,2-0,5 0,9-1,3 0,2 ikke påvist - - 2 Chrom 12-130 - - 3 - - Chrom ikke påvist 4 Chrom Tetrachlorethylen ikke påvist 530-800 - - 5 - - Trichlor- ethylen 11.000 6 - - - - 7 - - Chrom 18 Tabel GA1.2.
Forurening af grundvand /1/ og /2/ På lokalitet nr. 3 er der analyseret en prøve  

 fra et dybereliggende magasin.
Der blev ikke påvist chrom ved  

 analysen.
På lokalitet 7 er der påvist indhold af chrom  

 i en prøve fra et dybereliggende magasin.
Indholdet er sandsynligvis  

 forhøjet og dermed et udtryk for en forureningspåvirkning.
På 2 lokaliteter er der anlyseret for chlorerede  

 alifater i terrænnære magasiner.
Der blev påvist chlorerede  

 alifater på begge lokaliterer, på den ene i relativt høje  

 koncentrationer (530-800 m  

 g/l).
På lokalitet 7 blev der påvist en kraftig  

 forurening med trichlorethylen i et dybereliggende magasin.
På  

 lokaliteten havde der tidligere ligget et pelsberederi.
 Der er analyseret en prøve for flygtige aromater  

 fra lokalitet 1. Der blev ikke påvist flygtige aromater i  

 prøven, der var udtaget i et terrænnært magasin.
Referencer /1/ Materiale fra undersøgelser af danske  

 garverigrunde stillet til rådighed af Miljøstyrelsen, 1990.
 /2/ Dansk Amtsvandingeniørforening, 1990.
 Kemikalieaffaldsdepoter.
 Oversigt over afsluttede undersøgelser.
 Status pr. 1. januar 1990.
 Arbejdsrapport, juli 1990.
 /3/ Oplysninger vedrørende garverigrunde indhentet  

 fra amterne, 1990.
