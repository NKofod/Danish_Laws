 I henhold til §§ 38 og 65, stk. 2, i lov om styrelsen af kommunernes  

 skolevæsen og af virksomhed efter lov om fritidsundervisning m.v., jfr.  

 lovbekendtgørelse nr. 24 af 20. januar 1978, og § 13, stk. 1 og 3, i lov nr.  

 289 af 8. juni 1977 om erhvervsfaglige grunduddannelser, som ændret senest  

 ved lov nr. 265 af 6. juni 1985, fastsættes:
 § 1.  Amtskommunen yder efter de i nærværende  

 bekendtgørelse indeholdte regler befordringsgodtgørelse til følgende grupper  

 af uddannelsessøgende:
 Stk. 2.  Undervisningsministeriet kan efter forhandling  

 med Amtsrådsforeningen i Danmark samt Københavns og Frederiksberg kommuner  

 bestemme, at andre grupper af uddannelsessøgende, hvis uddannelse med hensyn  

 til varighed, niveau, elevklientel o.lign. naturligt må sidestilles med de i  

 stk. 1 nævnte uddannelser, kan opnå befordringsgodtgørelse efter de i denne  

 bekendtgørelse indeholdte regler.
 § 2.  Det er en betingelse for at opnå  

 befordringsgodtgørelse, at uddannelsen er tilrettelagt som  

 heltidsundervisning, at eleven ikke samtidig er indskrevet som studerende ved  

 en videregående uddannelsesinstitution, at eleven ikke samtidig får  

 befordringsgodtgørelse i henhold til andre regler, og at eleven ikke modtager  

 løn fra praktikvirksomheden i skoleperioden.
§ 3.  Godtgørelse af befordringsudgifter ydes, hvor  

 elevens samlede skolevej beregnet fra bopæl til skole (kursus) og tilbage er  

 22 km eller derover.
For elever på 8.-9. klassetrin ydes dog godtgørelse,  

 hvor den samlede skolevej er 14 km eller derover.
Det er normalt en  

 forudsætning for at opnå befordringsgodtgørelse, at eleven har valgt nærmeste  

 skole eller kursus.
Stk. 2.  Der skal i videst muligt omfang benyttes  

 offentlige befordringsmidler.
Amtsrådet kan godkende, at en elev benytter  

 eget befordringsmiddel helt eller delvis, hvis der ikke findes offentlige  

 befordringsmidler, eller hvis amtsrådet finder, at benyttelse af sådanne  

 befordringsmidler vil medføre urimeligt store ulemper for den pågældende.
§ 4.  Ved offentlig befordring ydes godtgørelse for  

 faktisk afholdte udgifter.
Befordringen skal foretages på den efter de  

 stedlige forhold billigste og mest hensigtsmæssige måde, og der skal, hvor  

 dette er muligt, anvendes abonnementskort, klippekort o.lign.
Amtskommunen  

 kan bestemme, at godtgørelsen ydes ved udlevering af rejsehjemmel.
§ 5.  Anvendes eget befordringsmiddel, ydes  

 befordringsgodtgørelse på 30 øre pr. kørt kilometer.
Beløbet reguleres med 2  

 pct. årligt.
 § 6.  Amtskommunen kan i stedet for at yde  

 befordringsgodtgørelse efter §§ 4 og 5 vælge selv at etablere vederlagsfri  

 befordring af eleverne.
 § 7.  For syge og invaliderede elever, der på grund af  

 deres sygdom eller invaliditet ikke ved egen hjælp kan tilbagelægge  

 skolevejen, indrettes der ved amtsrådets foranstaltning særskilt,  

 vederlagsfri befordring, uanset om den i § 3 indeholdte afstandsbetingelse er  

 opfyldt.
 § 8.  Befordringsgodtgørelse ydes af den amtskommune,  

 hvor eleven bor (er tilmeldt folkeregistret).
 § 9.  Ansøgning om befordringsgodtgørelse sker på et  

 ansøgningsskema, der udarbejdes af Amtsrådsforeningen i Danmark.  

 Ansøgningsskemaet udleveres til eleven af skolen (kursus), der rekvirerer  

 eksemplarer af skemaet hos den amtskommune, hvor eleven bor (er tilmeldt  

 folkeregistret). Ansøgningen indgives efter nærmere retningslinier i  

 ansøgningsskemaet.
Stk. 2.  Ydes befordringsgodtgørelse ikke ved udlevering  

 af rejsehjemmel, anvises godtgørelsen efter amtsrådets bestemmelse periodevis  

 - dog i hvert fald kvartalsvis - bagud og udbetales enten direkte fra  

 amtsrådet eller gennem vedkommende skole eller kursus.
Amtsrådet kan i ganske  

 særlige tilfælde yde godtgørelse forud.
 § 10.  Afgørelser, som af amtsrådet træffes i medfør  

 af denne bekendtgørelse, kan ikke indbringes for undervisningsministeriet.
§ 11.  Københavns og Frederiksberg kommuner yder  

 befordringsgodtgørelse i henhold til de i de foregående paragraffer  

 indeholdte regler.
De funktioner, som i henhold til ovenstående regler er  

 henlagt til amtsrådet og amtskommunen, udøves for disse kommuners vedkommende  

 af kommunen selv.
 § 12.  Bekendtgørelsen har virkning fra den 1. juli  

 1985. Reguleringen i henhold til § 5 foretages første gang den 1. juli 1985.
 Stk. 2.  Bekendtgørelse nr. 290 af 23. juni 1983 om  

 befordringsgodtgørelse til visse grupper af uddannelsessøgende ophæves.
