 Resumé  


  

 En advokat klagede på vegne af to søstre over at Kirkeministeriet efter  

 trekvart år tilbagekaldte en afgørelse hvorved søstrene havde fået tillagt  

 navnet "Hartvig" som mellemnavn ved en tilførelse i  

 ministerialbogen  

 efter navnelovens § 11, stk. 1. Ministerialbogsføreren havde uden nærmere  

 undersøgelse eller opklarende forespørgsel til ministeriet lagt til grund at  

 navnet "Hartvig" blev brugt af søstrenes far som mellemnavn.
Kirkeministeriet henviste til at navnet "Hartvig" både  

 bruges som fornavn og mellem-/efternavn, og at søstrenes far brugte navnet  

 som  

 andet fornavn og ikke som mellemnavn.
Da afgørelsen således ikke havde  

 hjemmel,  

 måtte den efter ministeriets opfattelse annulleres.
 Advokaten henviste til at det drejede sig om en tilbagekaldelse  

 af en begunstigende forvaltningsakt der kun i særlige tilfælde kunne  

 annulleres.
 Ombudsmanden var enig med ministeriet i at der ikke var hjemmel i  

 navnelovens § 11, stk. 1, til at tillægge søstrene mellemnavnet  

 "Hartvig".  

 Ombudsmanden lagde desuden til grund at søstrene ikke kunne erhverve navnet  

 ved  

 navnebevis efter navnelovens § 11, stk. 2. Ombudsmanden mente at ministeriet  

 ved vurderingen af om den begunstigende afgørelse skulle annulleres, burde  

 have  

 overvejet om der forelå særlige omstændigheder der talte imod en annullation.  

 Ombudsmanden pegede i den forbindelse på momenter som han fandt måtte indgå i  

 overvejelserne - herunder at den oprindelige afgørelse skyldtes en fejl fra  

 myndighedens side, at en annullation i en navnesag måtte betragtes som ganske  

 indgribende i tilfælde hvor der var gået en vis tid i hvilken de(n)  

 begunstigede havde indrettet sig i tillid til afgørelsen, og endelig at det  

 modstående hensyn til beskyttelsen af efternavnet "Hartvig" måtte  

 ses  

 i lyset af at søstrene ikke ville kunne bortkaste deres eget efternavn.  

 Ombudsmanden henstillede på den baggrund til Kirkeministeriet at genoptage  

 sagen. (J.nr. 1995-2091-74).
Tilbagekaldelse af tilladelse En advokat, D, klagede på  

 vegne af sine klienter A og B over Kirkeministeriets afgørelse om at  

 tilbagekalde en afgørelse hvorved A og B ved ministerialbogstilførsel var  

 blevet tillagt navnet "Hartvig" som mellemnavn.
Af sagen fremgik at  

 klienterne A og B den 7. september 1993 ved indførelse i ministerialbogen fik  

 tillagt navnet Hartvig som mellemnavn.
Navneændringen blev foretaget af  

 ministerialbogsføreren, en konstitueret sognepræst.
 Da sognepræst E ved sin  

 tilbagekomst (fra en udstationering) konstaterede at navneændringen var  

 blevet  

 foretaget uden ministeriets godkendelse som foreskrevet i cirkulære nr. 24 af  

 1. marts 1982 (cirkulære om ændring af lovgivningen om personnavne), skrev  

 han  

 til Kirkeministeriet den 5. maj 1994. I brevet bad sognepræsten om  

 ministeriets  

 efterfølgende godkendelse (dispensation).
 Kirkeministeriet afslog dette  

 ved brev af 19. juli 1994 og bad sognepræsten rette navneændringen.  

 Ministeriet  

 henviste til at det ikke var dokumenteret at navnet Hartvig blev båret af A  

 og  

 B's far, C, som mellemnavn.
Den 10. august 1994 skrev A,  

 B og C til Kirkeministeriet og bad om genoptagelse af sagen.
I brevet stod  

 bl.a.:
 "...
Vi vil med dette brev bede  

 Dem revurdere Deres tidligere afgørelse på baggrund af de menneskelige  

 hensyn,  

 som vi føler bør ligge til grund for en sådan afgørelse.
Begge pigerne har nu  

 i  

 næsten et år brugt navnet Hartvig.
(A) er 18 år og er, efter at  

 have fået navneændring, startet i kokkelære, på denne baggrund kender man  

 altså  

 ikke hos hendes nye læreplads til denne ændring.
I øjeblikket går hun på  

 Teknisk Skole i Aalborg og er her kun kendt under navnet Hartvig, idet der  

 har  

 været andre i klassen som hedder (A).
 (B) er 22 år og læser på  

 universitetet og bruger ligesom A sit nye mellemnavn til daglig.
 Det vil for begge pigernes  

 vedkommende være forfærdeligt at skulle gennemgå en ny navneændring 'den gale  

 vej', hvilket jo nok vil betyde, at de vælger at undlade at oplyse om  

 tingenes  

 nye tilstand, og dermed er henvist til at lyve om deres navn.
 Det mindste af problemerne  

 vil formentlig være at få lavet nyt kørekort, ændret allerede tinglyste  

 dokumenter osv., her kan man jo betale sig fra det.
 Med ovennævnte har vi forsøgt  

 at fortælle, at pigernes nye navn i høj grad bliver brugt i dagligdagen.
 At der herforuden ligger en  

 del følelser til grund for at bruge navnet, idet det jo har været brugt i  

 familien i 52 år, gør jo naturligvis ikke en ændring af Deres beslutning  

 mindre  

 betydningsfuld for os alle.
..." Kirkeministeriet afslog ved  

 brev af 18. august 1994 at ændre sin afgørelse.
I brevet skrev ministeriet  

 bl.a.:
 "...
En person kan ved dåben eller  

 på et senere tidspunkt ved anmeldelse til ministerialbogen tillægges et eller  

 flere mellemnavne.
Som mellemnavn kan bl.a. vælges faderens mellemnavn, jf.  

 personnavnelovens § 11, stk. 1.
 Forekommer faderens  

 mellemnavn tillige som drengefornavn, kan det dog kun tillægges et barn af  

 modsat køn, hvis navnet tillige forekommer som efternavn i faderens nærmeste  

 slægt eller har vundet indpas i denne som mellemnavn.
 Navnet Hartvig er optaget i  

 ministeriets cirkulære nr. 195 af 1. november 1990 om godkendte fornavne som  

 et  

 drengefornavn.
 De har vedlagt attester for  

 Deres tre søskende, hvoraf det fremgår, at ingen af disse bærer navnet  

 Hartvig.  

 På dette grundlag kan navnet ikke anses for at have vundet indpas i familien  

 som mellemnavn, og navnet bæres derfor alene af Dem som 2. drengefornavn, og  

 der kan ifølge de derom gældende regler ikke tillægges piger drengefornavne  

 eller omvendt, jf. herved bestemmelse i personnavnelovens § 10, stk. 1.
 Betingelserne for ved  

 anmeldelse til ministerialbøgerne at tillægge Deres døtre Hartvig som  

 mellemnavn er således ikke opfyldt.
 Kirkeministeriet har derfor  

 ikke hjemmel til at godkende den foretagne navneændring og der må derfor  

 foretages rettelse af ministerialbogstilførslerne vedrørende (A) og (B)'s  

 fødsel og dåb.
..." Den 12. september 1994 bad  

 sognepræst F Kirkeministeriet om at genoptage sagen.
Sognepræsten bad  

 endvidere Kirkeministeriet om at spørge Civilretsdirektoratet om A og B kunne  

 tillægges navnet Hartvig som mellemnavn ved navnebevis.
Kirkeministeriet spurgte ved  

 brev af 22. september 1994 Civilretsdirektoratet herom.
Direktoratet svarede  

 i brev af 18. november 1994 at pigerne ikke kunne tillægges navnet Hartvig  

 som  

 mellemnavn ved navnebevis, da Hartvig er et forbeholdt efternavn og tillige  

 et  

 godkendt drengefornavn, og der ikke er tilknytning til navnet som mellemnavn.  

 På denne baggrund gentog Kirkeministeriet i brev af 1. december 1994 til  

 sognepræsten  

 sin anmodning om at navneændringerne blev rettet.
 Den 19. januar 1995 rettede  

 sognepræsten navnene i ministerialbogen og udstedte nye fødsels- og  

 dåbsattester  

 for A og B.
 Den 23. juni 1995 rettede  

 advokaten henvendelse til ministeriet på sine klienter, A og B's, vegne.  

 Advokaten skrev bl.a.:
 "...
 I Deres skrivelse omtaler De  

 ikke det forvaltningsretlige spørgsmål om, hvorvidt en allerede meddelt  

 tilladelse, der jo klart er en begunstigende forvaltningsakt, kan  

 tilbagekaldes, fordi den myndighed, der har indført navnene i  

 ministerialbogen, ikke har foretaget en undersøgelse, som efter ministeriets  

 opfattelse har været fyldestgørende.
 Det er klart min opfattelse,  

 at godkendelse af navnet 'Hartvig' i det foreliggende tilfælde ligger  

 indenfor  

 rammerne af navnelovens § 11 stk. 1, idet jeg mener, at navnet benyttes som  

 mellemnavn af min klient og derfor frit kan antages af min klients døtre.
 Uanset at Ministeriet er  

 uenig heri, er det under alle omstændigheder en skønsmæssig vurdering,  

 hvorvidt  

 min klients navn 'Hartvig' kan betragtes som fornavn eller mellemnavn for min  

 klient, hvorfor en godkendelse af navnet "Hartvig" for min klients  

 døtre ikke umiddelbart vil være i strid med navnelovens § 11 stk. 1.
Der skal som bekendt  

 foreligge overordentlige vægtige grunde for at en begunstigende  

 forvaltningsakt  

 kan tilbagekaldes.
I denne forbindelse skal jeg henvise til det ovenfor  

 anførte, om at (A) og (B) har benyttet navnet 'Hartvig' i ca. 3/4 år.  

 Endvidere  

 skal jeg henvise til, at der ikke er afgivet urigtige eller vildledende  

 oplysninger på noget tidspunkt, ligesom jeg i særdeleshed skal henvise til,  

 at  

 der ikke,  

  

 efter  

  

 at tilladelsen er  

 givet, er opstået en særlig tilbagekaldelsesgrund.
Jeg skal nærmere henvise  

 til  

 side 628-629 i Forvaltningsret af Hans Gammeltoft Hansen m.fl.
Endvidere skal  

 jeg henvise til side 256-257 i Forvaltningsret - Sagsbehanding af Karl Aage  

 Nørgaard og Jens Garde.
Særligt skal jeg henvise til dommen i Ugeskrift for  

 Retsvæsen 1973 side 755, hvilken dom kortfattet refereres i sidstnævnte værk  

 side 257.
..." Kirkeministeriet forelagde  

 Deres brev for Civilretsdirektoratet der i brev af 5. september 1995 til  

 Kirkeministeriet henholdt sig til sin udtalelse af 18. november 1994.  

 Direktoratet anførte bl.a. følgende:
 "...
 Da afgørelsen af, om den af  

 ministerialbogsføreren foretagne tilførsel er lovlig henhører under  

 Kirkeministeriet, finder Civilretsdirektoratet det rettest ikke at besvare  

 advokatens spørgsmål herom.
..." Den 12. september 1995 skrev  

 Kirkeministeriet herefter bl.a. følgende til advokaten:
 "...
I følge bestemmelsen i § 11,  

 stk. 1, i personnavneloven kan et barn ved dåben eller ved anmeldelse til  

 ministerialbogen tillægges faders mellemnavn.
Når faders mellemnavn tillige  

 forekommer som drengefornavn kan det - uden tilladelse fra Kirkeministeriet -  

 kun tillægges en pige, såfremt det dokumenteres, at navnet tillige forekommer  

 som efternavn i nærmeste slægt, jf. herved afsnit VII, pkt. 1, i  

 Kirkeministeriets cirkulære nr. 24 af 1. marts 1982 om ændring af  

 lovgivningen  

 om personnavne.
Da navnet Hartvig ikke forekommer som efternavn i (C)'s  

 nærmeste slægt, kan ministerialbogsføreren ikke modtage den pågældende  

 anmeldelse uden at have indhentet tilladelse fra ministeriet, jf. ovennævnte  

 cirkulære afsnit VII, pkt. 1.
Ved sagens forelæggelse for  

 ministeriet blev det oplyst, at ingen af (C)'s tre søskende bærer navnet  

 Hartvig, og navnet kan derfor ikke anses for at have vundet indpas i familien  

 som mellemnavn.
Hartvig bæres alene af faderen som andet drengefornavn, og i  

 følge personnavnelovens § 10, stk. 1, samt bestemmelsen i Kirkeministeriets  

 ovennævnte cirkulære af 1. marts 1982 afsnit II, pkt. 1, kan det ikke  

 tillægges  

 piger som fornavn.
 ...
 Med hensyn til spørgsmålet om  

 tilbagekaldelse af en begunstigende forvaltningsakt, skal man meddele, at  

 ministerialbogsføreren ikke har haft hjemmel til - uden forelæggelse for  

 Kirkeministeriet - at tillægge Hartvig som mellemnavn for (A) og (B), når  

 Hartvig ikke forekommer som efternavn i den nærmeste slægt, jf. ministeriets  

 cirkulære af 1. marts 1982 afsnit VII, pkt. 1. Kirkeministeriet har derfor  

 annulleret en fejlagtig ministerialbogstilførsel i skrivelse af 1. december  

 1994.
 Da ministeriet ikke har  

 godkendt den af ministerialbogsføreren uden hjemmel foretagne registrering,  

 kan  

 ministeriet ikke tilslutte sig Deres betragtning om tilbagekaldelse af en  

 begunstigende forvaltningsakt, der må forudsætte, at den myndighed, der har  

 meddelt den pågældende forvaltningsakt, har kompetencen til at træffe denne  

 afgørelse.
..." Ved brev af 28. september  

 1995 klagede advokaten til mig.
I klagen anførte advokaten bl.a.:
 "...
(C) har altid selv betragtet  

 navnet 'Hartvig' som et mellemnavn og ikke et fornavn.
Det er min opfattelse,  

 at navnet kun sjældent anvendes som fornavn, men derimod er navnet ikke  

 ualmindeligt  

 som mellemnavn.
Jeg mener derfor, at navnet 'Hartvig' udmærket kan betragtes  

 som mellemnavn for (C). Det vil derfor efter min opfattelse være i  

 overensstemmelse med navnelovens § 11, stk. 1, at (C)'s døtre antager  

 faderens  

 mellemnavn.
 I cirkulære nr. 24 af den  

 1.3.1982, kapitel VII pkt. 1 anføres:
'Forekommer faderens  

 mellemnavn tillige som drengefornavn (...) kan det uden tilladelse fra  

 Kirkeministeriet kun tillægges et barn af modsat køn, såfremt det  

 dokumenteres,  

 at navnet tillige forekommer som efternavn i nærmeste slægt.' Ifølge cirkulæret er der  

 således intet til hinder for, at Kirkeministeriet tillader mine klienter at  

 antage navnet 'Hartvig' som mellemnavn, forudsat at navnet betragtes som  

 mellemnavn for (C).
 Jeg mener fortsat, at der  

 foreligger en efterfølgende tilbagekaldelse af en begunstigende  

 forvaltningsakt, (...). Jeg skal herom nærmere henvise til min skrivelse af  

 den  

 23.6.1994 til Kirkeministeriet.
Jeg mener ikke, at  

 ministeriet er berettiget til at fratage mine klienter det anmeldte  

 mellemnavn  

 med den begrundelse, at ministerialbogsføreren ikke har haft kompetencen.
Man  

 må vel opfatte § 11 stk. 1 således, at det er ministerialbogsføreren, der har  

 kompetence til at foretage tilførsler til ministerialbogen, og denne  

 kompetencetildeling  

 mener jeg ikke kan ændres i et cirkulære, hvor det er anført, at  

 Kirkeministeriet skal træffe visse afgørelser.
Ministerialbogsføreren må i  

 forhold til Kirkeministeriet betragtes som en underordnet myndighed, som  

 overfor borgerne har kompetence til at foretage tilførsler til  

 ministerialbogen.
Cirkulærets bestemmelser må efter min opfattelse betragtes  

 som en intern tjenestebefaling, som ikke ændrer på den ved loven fastsatte  

 kompetence.
 Med hensyn til den betydelige  

 ulempe, som tilbagekaldelsen af mine klienters mellemnavn har fået, skal jeg  

 nærmere henvise til skrivelse af den 10. august 1994 fra mine klienter og  

 deres far, (C) til Kirkeministeriet.
..." Jeg skrev den 24. oktober  

 1995 til Kirkeministeriet og bad om en udtalelse i anledning af advokatens  

 klage.
I mit brev til Kirkeministeriet skrev jeg bl.a.:
 "...
I Kirkeministeriets brev af  

 12. september 1995 til advokat (D) er det bl.a. anført at  

 ministerialbogsføreren ikke har været  

  

 kompetent  

  

 til eller haft  

  

 hjemmel  

  

 til at  

 foretage den pågældende navneregistrering.
I klagen til mig af 28. september  

 1995 har advokat Leif Staal bl.a. skrevet at cirkulæret om ændring af  

 lovgivning om personnavne (cirkulære nr. 24 af 1. maj 1982), som  

 Kirkeministeriet har henvist til, '(alene) (er) en intern tjenestebefaling,  

 som  

 ikke ændrer på den ved loven fastsatte kompetence'. Jeg beder om at  

 ministeriet  

 nærmere redegør for sin opfattelse af disse spørgsmål.
..." Kirkeministeriet udtalte  

 bl.a. følgende i sit brev af 22. november 1995:
 "...
 Ad Sondring mellem fornavn og mellemnavn:  

  

 Ved Personnavneloven af  

 29. april 1981 fik ministerialbogsførerne med virkning fra den 1. april 1982  

 adgang til at foretage bestemt angivne ændringer af efternavn, mellemnavn og  

 fornavn i overensstemmelse med personnavnelovens §§ 2, 11 og 10 under tilsyn  

 af Kirkeministeriet.
Det følger af  

 personnavnelovens § 10, stk. 1, at der ikke kan tillægges piger  

 drengefornavne  

 eller omvendt.
Det er endvidere anført i personnavnelovens § 10, stk. 1, at  

 der  

 som fornavn alene kan vælges et navn, der er et egentligt fornavn.
Denne  

 bestemmelse svarer til bestemmelsen i § 14, stk. 1, i den tidligere gældende  

 personnavnelov af 17. maj 1961, hvorefter der som fornavn ikke må vælges  

 navne,  

 der ikke efter deres karakter er egentlige fornavne.
Denne bestemmelse har  

 sin  

 baggrund i betænkning nr. 254 af 1960 om ny lovgivning om personnavne, der  

 fandt det ønskeligt, at adgangen til at tillægge børn forbeholdte  

 familienavne  

 som fornavne blev indskrænket, og udvalget foreslog derfor en regel om, at  

 der  

 som fornavn ikke må vælges slægtsnavne, der ikke efter deres oprindelse er  

 fornavne, jf. betænkningens afsnit IV, pkt. 4. Såfremt faderens 2.  

 drengefornavn derfor tillige forekommer som beskyttet efternavn - eller  

 moderens 2. pigefornavn tillige forekommer som beskyttet efternavn - må det  

 derfor undersøges, hvorvidt det pågældende navn bæres som mellemnavn eller  

 som  

 2. fornavn, såfremt det som mellemnavn ønskes tillagt henholdsvis en pige  

 eller en dreng, da der ikke kan tillægges piger drengefornavne eller omvendt  

 som fornavn.
 Mellemnavne har efter  

 personnavneloven karakter af efternavne, således at mellemnavnet kan  

 tillægges  

 både drenge og piger i modsætning til fornavne.
 Ad kompetence - delegationsregel i Kirkeministeriets cirkulære nr. 24  

 af 1. marts 1982 om ændring af lovgivning af personnavne, afsnit VII, pkt. 1:
(...) Det bemærkes i øvrigt, at  

 navnet Hartvig bæres af i alt 3.502 mænd, og man kan derfor ikke tilslutte  

 sig  

 det af advokat Leif Staals klient anførte om, at navnet kun sjældent anvendes  

 som fornavn.
Da Kirkeministeriet er  

 tilsynsmyndighed for ministerialbogsførerne, skal ministerialbogsføreren  

 forelægge  

 Kirkeministeriet de tilfælde, hvor faderens 2. fornavn, der tillige er et  

 forbeholdt efternavn, ikke forekommer i faderens slægt som efternavn.  

 Kirkeministeriet kan i tilfælde, hvor samtlige faderens søskende med rette  

 bærer det omhandlede navn som mellemnavn, godkende en ansøgning om at  

 tillægge  

 faderens datter det omhandlede navn som mellemnavn.
Kirkeministeriet vil i  

 denne forbindelse lægge vægt på, at et drengefornavn, der tillige er et  

 forbeholdt efternavn, bæres med rette som mellemnavn af faderens søstre,  

 eller  

 at et pigefornavn, der tillige er et forbeholdt efternavn, bæres med rette  

 som  

 mellemnavn af moderens brødre.
Kirkeministeriet skal til brug for afgørelsen  

 have vedlagt dokumentation for navnets forekomst, og eventuelle  

 tvivlsspørgsmål  

 vil blive forhandlet med Civilretsdirektoratet.
 Hvis Kirkeministeriet  

 herefter godkender ansøgningen, vil denne afgørelse være at anse som en  

 begunstigende forvaltningsakt.
I den af ombudsmanden  

 forelagte sag bæres Hartvig som 2. fornavn af faderen, medens faderens  

 søskende, to søstre og en broder, ikke fører navnet Hartvig.
De overvejelser,  

 som ombudsmanden gjorde med hensyn til at tillægge en pige navnet Bjørn efter  

 faderen (Ombudmandens beretning 1988, 9-9, pagina 112), finder således ikke  

 anvendelse her, da faderens søskende ikke bærer navnet Hartvig.
 Ministerialbogsføreren har  

 derfor handlet i strid med personnavnelovens § 11, stk. 1, ved at efterkomme  

 anmeldelsen om at tillægge (C)'s to døtre navnet Hartvig.
 I den forliggende sag har (C)  

 og dennes advokat (D) fremført deres fortolkning af personnavnelovens §§ 10  

 og  

 11. Denne fortolkning har Kirkeministeriet forelagt for Justitsministeriet,  

 Civilretsdirektoratet, der i breve af 18. november 1994 og 5. september 1995  

 har meddelt, at det omhandlede navn Hartvig ikke vil kunne tillægges (C)'s to  

 døtre som mellemnavn ved navnebevis.
Kirkeministeriet har herefter  

 som tilsynsmyndighed for ministerialbogsføreren foranlediget slettelse af den  

 i strid med personnavnelovens §§ 10 og 11 foretagne navneændring.  

 Kirkeministeriet kan derfor ikke tilslutte sig advokat (D)'s synspunkt om en  

 begunstigende forvaltningsakt i det foreliggende tilfælde, hvor tilladelsen  

 er  

 meddelt af en forvaltningsmyndighed, der ikke har kompetence hertil, idet en  

 ministerialbogsfører i strid med personnavnelovens bestemmelser og uden  

 tilladelse fra Kirkeministeriet har foretaget en navneændring og herved  

 tilsidesat en slægts retlige beskyttelse af deres efternavn.
Personnavneloven  

 indeholder ingen hjemmel hverken for ministerialbogsføreren eller for  

 Kirkeministeriet  

 til at fravige personnavnelovens bestemmelser.
..." Jeg sendte Kirkeministeriets  

 udtalelse til advokat D med brev af 29. november 1995 og bad om advokatens  

 eventuelle bemærkninger i anledning af udtalelsen.
Advokaten svarede bl.a.  

 følgende ved brev af 12. december 1995:
 "...
 Kirkeministeriet anfører  

 (...) bl.a.:
 'Forekommer faderens  

 mellemnavn tillige som drengefornavn, eller moderens mellemnavn tillige som  

 pigefornavn, skal ministerialbogsføreren have dokumentation for, at navnet  

 tillige forekommer som efternavn i nærmeste slægt, hvis navnet skal tillægges  

 et barn af modsat køn.
Dette følger af  

 personnavnelovens §§ 10 og 11.' Denne fortolkning kan jeg  

 ikke følge, idet § 11 ikke stiller et sådant krav, men udtømmende angiver, at  

 der som mellemnavn kan vælges faderens eller moderens mellemnavn eller et  

 navn,  

 barnet kan erhverve efter §§ 1-2 og § 8, nr. 1. Dokumentationskravet har  

 alene  

 hjemmel i cirkulære nr. 24 af 1.3.1982, afsnit 7. Cirkulæret synes således at  

 ville indskrænke adgangen til et mellemnavn i forhold til navnelovens § 11.
(...) Ministeriets redegørelse for  

 kompetencefordelingen tager udgangspunkt i det førnævnte cirkulære, afsnit 7.  

 Der er imidlertid i navneloven ingen betemmelser om, at Kirkeministeriet skal  

 godkende ministerialbogsførerens registreringer, og der er efter min  

 opfattelse  

 ingen tvivl om, at ministerialbogsføreren ifølge navnelovens § 11 stk. 1 har  

 en selvstændig kompetence.
Registreringen af navnet 'Hartvig' for (C)'s 2  

 døtre  

 må opfattes som en begunstigende forvaltningsakt.
 Kirkeministeriets anbringende  

 om, at ministerialbogsførerens registrering skulle have bevirket en  

 tilsidesættelse af en slægts retlige beskyttelse af deres efternavn, finder  

 jeg  

 uholdbart, idet navnet 'Hartvig' alene er blevet registreret som mellemnavn,  

 hvilket ikke kan være i strid med nogen beskyttelse af navnet som slægtsnavn.
..." Jeg bad ved brev af 20.  

 december 1995 om Kirkeministeriets bemærkninger hertil.
Kirkeministeriet  

 indhentede i den anledning en udtalelse fra Civilretsdirektoratet som  

 Kirkeministeriet  

 tilsluttede sig.
Om sondringen mellem mellemnavne og fornavne skrev  

 Civilretsdirektoratet  

 bl.a. følgende i sit brev af 8. februar 1996 til Kirkeministeriet:
 "...
Har en person flere for-  

 eller mellemnavne kan det undertiden være vanskeligt at afgøre, om et navn er  

 tænkt givet som fornavn eller mellemnavn. (...) I de situationer, hvor en  

 person bærer et godkendt fornavn, der tillige er forbeholdt som efternavn,  

 vil  

 det ikke fremgå af den pågældende persons dåbs- eller navneattest, a) om der  

 er tale om et fornavn eller b) et efternavn anvendt som mellemnavn.
For at vurdere et sådant  

 navns status som enten for- eller mellemnavn, må der foretages en nærmere  

 undersøgelse af navnets oprindelse i den pågældende slægt.
Ligger det fast,  

 at  

 der i familien er tale om anvendelse af et forbeholdt efternavn som  

 mellemnavn,  

 fordi der kan dokumenteres tilknytning til navnet som efternavn, jfr. § 11,  

 stk. 1, jfr. § 8, nr. 1 i Lov nr. 193 af 29. april 1981 om personnavne med  

 senere ændringer, kan navnet uden videre tillægges et barn som mellemnavn ved  

 dåben eller ved anmeldelse, jfr. navnelovens § 11, stk. 1.
 Kan det ikke dokumenteres, at  

 et forbeholdt efternavn bæres af familien som mellemnavn, kan navnet ikke  

 uden  

 videre tillægges en person som mellemnavn.
(...) Der kan (...) være en vis  

 usikkerhed forbundet med at afgøre, om et navn, der både er et forbeholdt  

 efternavn og et fornavn, og som er givet til et barn før 1961-lovens  

 ikrafttræden, er et mellemnavn i den pågældende familie.
 Er navnet tillagt familien  

  

 før  

  

 1. januar 1962 til både drenge og  

 piger i slægten, er der en formodning for, at navnet er tillagt som  

 mellemnavn.
 Er navnet tillagt  

  

 efter  

  

 den 1. januar 1962, er der en  

 formodning for, at navnet er tillagt som et fornavn, idet der efter  

 lovændringen  

 ikke længere var mulighed for at tillægge forbeholdte efternavne som  

 mellemnavn  

 uden tilknytning til navnet.
..." Til spørgsmålet om hvorvidt  

 en registrering som mellemnavn af et forbeholdt efternavn bevirker en  

 tilsidesættelse  

 af en slægts retlige beskyttelse af navnet som efternavn, anførte  

 direktoratet  

 følgende:
 "...
En person, der er tillagt et  

 forbeholdt efternavn som mellemnavn, uden at der kan dokumenteres tilknytning  

 til navnet som efternavn i familien, jfr. § 11, § 8, nr. 1 i Lov nr. 193 af  

 29.  

 april 1981 om personnavne med senere ændringer, har ikke mulighed for at  

 bortkaste sit efternavn for derefter at benytte mellemnavnet som efternavn.  

 Dette er begrundet i den manglende tilknytning til dette navn som efternavn.  

 Som det fremgår af det under 2) nævnte om 1961-loven var det især for at  

 hindre  

 uberettiget benyttelse af andres forbeholdte navne, at muligheden for frit at  

 erhverve disse blev indført (skal være 'ophævet', min bemærkning) fra 1.  

 januar  

 1962. Civilretsdirektoratet er på baggrund heraf af den opfattelse, at en fri  

 adgang til at få tillagt et forbeholdt efternavn som mellemnavn, kan bevirke  

 en  

 tilsidesættelse af en slægts retlige beskyttelse af deres efternavn." Ombudsmandens udtalelse "  

  

 1.  

  

 Om erhvervelse af mellemnavne står der følgende i navneloven  

 (lov nr. 193 af 29. april 1981 om personnavne med senere ændringer):
'  

  

 § 11.  

  

 Et barn kan ved dåb eller til enhver tid ved anmeldelse til  

 ministerialbogen (personregisteret) tillægges et eller flere mellemnavne.
Som  

 mellemnavn kan vælges faderens eller moderens mellemnavn eller et navn,  

 barnet  

 kan erhverve som efternavn i medfør af §§ 1-2 og § 8 nr. 1.
Stk. 2.  

  

 I øvrigt kan statsamtet ved navnebevis tillade et  

 mellemnavn, som barnet kan erhverve som efternavn eller har en særlig  

 tilknytning  

 til.' Navnet Hartvig forekommer  

 både som fornavn og som mellem/efternavn.
Erhvervelse af mellemnavn efter  

 bestemmelsen i § 11, stk. 1, forudsætter at der enten er tale om en af  

 forældrenes mellemnavn eller et navn der kan erhverves som efternavn.
Derimod  

 kan forældrenes (andet) fornavn ikke erhverves som mellemnavn.
Forudsætningen  

 for at Deres klienter kan tillægges navnet Hartvig som mellemnavn efter § 11,  

 stk. 1, er således for det første at deres far bærer navnet som mellemnavn.
Myndighederne har i denne sag  

 lagt til grund at Deres klienters far (alene) har navnet Hartvig som andet  

 fornavn.
I Civilretsdirektoratets brev af 8. februar 1996 til  

 Kirkeministeriet  

 er der redegjort for de retningslinier hvorefter det afgøres om et navn er et  

 fornavn henholdsvis et mellemnavn hos en person med flere for- eller  

 mellemnavne.
Disse retningslinier - der er gengivet ovenfor, s. 10 - kan ikke  

 i  

 sig selv give mig anledning til bemærkninger.
Som sagen foreligger oplyst, må  

 jeg lægge til grund at navnet Hartvig ikke er tillagt andre personer i (C)'s  

 (nærmeste) slægt.
På den baggrund kan det ikke give mig anledning til  

 bemærkninger at Kirkeministeriet har lagt til grund at Hartvig er (C)'s andet  

 fornavn og ikke hans mellemnavn.
Det følger heraf at der ikke i navnelovens §  

 11, stk. 1, er hjemmel til at tillægge (A) og (B) mellemnavnet Hartvig.
 Efter bestemmelsen i  

 navnelovens § 11, stk. 2, kan et mellemnavn tillægges ved navnebevis hvis  

 ansøgeren kan erhverve navnet som efternavn eller har en særlig tilknytning  

 til  

 navnet.
 Justitsministeriets cirkulære  

 nr. 30 af 1. marts 1982 har følgende bestemmelse i § 24:
 '  

  

 § 24.  

  

 Der kan i medfør af lovens § 11, stk. 2, udfærdiges  

 navnebevis til som mellemnavn at føre:
 Et mellemnavn, som helsøskende har erhvervet ved  

 navngivning eller navnebevis.
 Bedsteforældres mellemnavn eller forældres helsøskendes  

 mellemnavn tillagt ved navngivning, hvis ansøgerens fader (moder) samtykker  

 heri.
 Sted- eller plejefaders, sted- eller plejemoders  

 mellemnavn, hvis der foreligger samtykke fra den pågældende.
Stk. 2.  

  

 Forekommer det ønskede mellemnavn tillige som  

 drenge/pigefornavn, vil det i almindelighed ikke kunne tillægges personer af  

 modsat køn, medmindre navnet forekommer som efternavn i nærmeste slægt, eller  

 navnet med rette bæres som mellemnavn af et kvindeligt/mandligt medlem af den  

 personkreds, der er nævnt i stk. 1, nr. 1-3.' Bestemmelsen i cirkulæret er  

 affattet i overensstemmelse med den hidtil gældende praksis, jf.  

 forarbejderne  

 til navneloven, Folketingstidende 1980-81, tillæg A, sp. 2780.
 På baggrund af sagens  

 oplysninger og Civilretsdirektoratets udtalelse af 18. november 1994 må jeg  

 lægge til grund at det er myndighedernes opfattelse at Deres klienter  

 (heller)  

 ikke opfylder betingelserne efter navnelovens § 11, stk. 2, for at erhverve  

 navnet Hartvig ved navnebevis.
Sammenfattende må jeg  

 herefter være enig med Kirkeministeriet i at der ikke efter navnelovens § 11,  

 stk. 1, har været hjemmel til at tillægge Deres klienter navnet Hartvig som  

 mellemnavn.
På det foreliggende grundlag lægger jeg endvidere - uden at have  

 efterprøvet spørgsmålet nærmere - til grund at Deres klienter heller ikke  

 kunne  

 erhverve navnet ved navnebevis efter lovens § 11, stk. 2.
2.  

  

 Deres klienter fik den 7. september 1993 tillagt navnet ved indførelse  

 i ministerialbogen, og de bar dette navn indtil sognepræsten den 19. januar  

 1995 rettede navnene.
Sagen rejser således det spørgsmål om der af denne  

 grund  

 alligevel kan blive tale om at tillægge Deres klienter navnet.
 I forbindelse med dette spørgsmål  

 giver sagen mig anledning til først at kommentere det Kirkeministeriet - i  

 brevet af 12. september 1995 til Dem og i udtalelsen af 22. november 1995 -  

 har  

 anført om kompetencen til at træffe afgørelse og om hjemmelsspørgsmålet.  

 Kirkeministeriet har således i brevet af 12. september 1995 bl.a. skrevet at  

 spørgsmålet om tilbagekaldelse af begunstigende forvaltningsakter forudsætter  

 'at den myndighed, der har meddelt den pågældende forvaltningsakt, har  

 kompetencen til at træffe denne afgørelse'.
Af sammenhængen fremgår at  

 Kirkeministeriet herved har forudsat at den ministerialbogsførende præst ikke  

 har haft kompetence til at træffe afgørelsen.
Dette er jeg ikke enig i.
Spørgsmålet om hvilken  

 myndighed der har kompetencen til at træffe en afgørelse, må adskilles fra  

 spørgsmålet om den pågældende afgørelses hjemmelsgrundlag.
Det fremgår  

 direkte  

 af navnelovens § 11, stk. 1, at ministerialbogsføreren har kompetence til at  

 tillægge en person et mellemnavn.
Det var således den kompetente myndighed  

 der  

 traf afgørelsen da Deres klienter den 7. september 1993 fik tillagt navnet  

 Hartvig som mellemnavn af ministerialbogsføreren ved Vodskov Kirke.  

 Navnetilføjelsen var endvidere en over for Deres klienter begunstigende  

 forvaltningsakt uanset om Kirkeministeriet efterfølgende underkendte  

 afgørelsen.
Dette gælder selv om ministerialbogsføreren i forbindelse med sin  

 afgørelse måtte have tilsidesat en cirkulærebestemmelse fra Kirkeministeriet.  

 Bestemmelsen i cirkulæret (afsnit VII, pkt. 1, i Kirkeministeriets cirkulære  

 nr.  

 24 af 1. marts 1982) fremgår ikke af loven, og indholdet af cirkulæret kan  

 ikke  

 i sig selv normere borgernes retsstilling, jf. f.eks.
Hans Gammeltoft-Hansen  

 mfl., Forvaltningsret (1994), s.  

 34f.
Imidlertid har den  

 forvaltningsretlige lære om tilbagekaldelse af (begunstigende)  

 forvaltningsakter som udgangspunkt den forudsætning at afgørelsen gyldigt  

 kunne  

 træffes, jf.
Forvaltningsret, s.  

 616f.  

 Hvis en afgørelse mangler hjemmel i loven, er udgangspunktet således at  

 afgørelsen er ugyldig og må annulleres, jf.
Forvaltningsret, s.  

 559f.
 I særlige tilfælde må  

 udgangspunktet fraviges navnlig af hensyn til berettigede forventninger hos  

 de(n) berørte, og afgørelsen opretholdes på trods af en hjemmelsmangel.
I forbindelse med vurderingen  

 af om en begunstigende afgørelse skal annulleres på grund af hjemmelsmangler,  

 påhviler det myndigheden at overveje om der foreligger sådanne særlige  

 omstændigheder der kunne tale imod annullation.
Myndigheden kan med andre ord  

 ikke annullere en afgørelse der er til gunst for en borger, uden at inddrage  

 modstående hensyn i overvejelserne.
Jeg må efter oplysningerne i  

 sagen, navnlig i Kirkeministeriets afgørelse og i ministeriets udtalelse til  

 mig, lægge til grund at Kirkeministeriet alene har lagt vægt på at  

 navnetilføjelsen efter navneloven var sket med urette.
Ministeriet ses  

 således  

 ikke at have inddraget de hensyn der kunne tale for at opretholde den  

 oprindelige afgørelse.
Dette burde efter min opfattelse være sket, og jeg har  

 på den baggrund henstillet til ministeriet at genoptage sagen og overveje om  

 der foreligger sådanne særlige forhold at navnetilføjelsen den 7. september  

 1993 bør opretholdes.
Jeg skal understrege at jeg  

 ikke herved har taget stilling til om der foreligger omstændigheder af en  

 sådan  

 styrke at den oprindelige afgørelse bør opretholdes.
Men jeg har over for  

 Kirkeministeriet peget på nogle forhold der efter min opfattelse bør indgå i  

 overvejelserne.
Jeg mener således det har betydning  

  

 at  

  

 fejlen ikke kan tilregnes Deres klienter, men er begået af  

 ministerialbogsføreren,  

  

 at  

  

 en ændring  

 (annullation) af en begunstigende afgørelse i en navnesag i almindelighed må  

 betegnes som ganske indgribende, i hvert fald når der er hengået en vis tid i  

 hvilken den pågældende har indrettet sig i tillid til afgørelsen,  

  

 at  

  

 Deres klienter faktisk anvendte  

 navnet Hartvig i op mod ét år, og  

  

 at  

  

 det modstående hensyn til beskyttelsen af efternavnet Hartvig må ses i lyset  

 af at Deres klienter jo ikke vil kunne bortkaste deres eget efternavn såfremt  

 de fik Hartvig som mellemnavn, jf. det Civilretsdirektoratet har anført i  

 brevet af 8. februar 1996 (citeret ovenfor, s. 11, 2. afsnit).
 Jeg har bedt Kirkeministeriet  

 underrette mig om hvad der videre sker i sagen.
..." NOTER: (*1) Jf.
FOB 1988, s. 112.
