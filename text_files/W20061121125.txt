Landsskatteretskendelse vedr.
Anmodning om fritagelse for  

 procenttillæg Klagen vedrører  

 afslag på anmodning om fritagelse for procenttillæg.
Landsskatterettens afgørelse ToldSkats afgørelse  

 stadfæstes.
Sagens oplysninger Klagerens årsopgørelse for  

 2004, som er udskrevet den 21. marts 2005, indeholdt en restskat på 19.864  

 kr.,  

 inkl. et procenttillæg på i alt 1.299,60 kr.
Det blev oplyst i årsopgørelsen,  

 at klageren kunne spare procenttillægget, såfremt klageren senest den 1. juli  

 2005 indbetalte 18.565 kr.
Klageren foretog den 1. juli  

 2005 en frivillig indbetaling af skat på 18.565 kr.
Ved en fejl skete  

 indbetalingen  

 imidlertid på klagerens ægtefælles girokort.
Klagerens ægtefælle fik derfor  

 beløbet tilbagetalt den 12. juli 2005.
Klageren har oplyst, at han  

 den 13. juli 2005 rettede henvendelse til sit skattecenter om fejlen.
Der fik  

 han oplyst, at det muligvis nok skulle gå i orden, og at han ville få besked,  

 hvis det ikke kunne lade sig gøre.
Den 22. august 2005 modtog han 3 girokort  

 til indbetalingen af restskatten.
Klageren kontaktede herefter den 23. august  

 2005 skattecentret og ifølge aftale med centret indbetalte han de 18.565 kr.  

 på  

 ny.
 Klageren anmodede samtidig om  

 fritagelse for skattetillæg.
 Indbetalingen blev ikke  

 indregnet i klagerens skatteindbetalinger for indkomståret 2004. Klageren er  

 derfor pålagt et procenttillæg af restskatten på 1.299 kr.
ToldSkats afgørelse Klagerens anmodning om  

 fritagelse for procenttillæg er ikke imødekommet.
Ved betaling af restskat skal  

 der jf. kildeskattelovens § 61, stk. 2, tillige betales et procenttillæg på 7  

 %  

 af restskatten.
Der er ikke hjemmel til at undlade at beregne procenttillæg,  

 idet bestemmelsen i kildeskattelovens § 61 er rent objektiv og alene  

 forudsætter, at der sker opkrævning af restskat.
Af kildeskattelovens § 73 D  

 fremgår, at skatteministeren, når forholdene i ganske særlig grad taler  

 derfor,  

 kan eftergive eller meddele henstand med skatter, som personer mv. er  

 pålignet.  

 Af cirkulære nr. 91 af 16. juni 1995 fremgår, at bestemmelsen også antages at  

 omfatte renter og gebyrer, der påløber skattebeløb.
Kompetencen efter  

 bestemmelsen  

 er senest ved bekendtgørelse nr. 520 af 25. juni 2002 tillagt de regionale  

 told- og skattemyndigheder.
 Som hovedregel kan der efter  

 gældende praksis ikke indrømmes fritagelse for betaling af tillægget, men det  

 kan dog ske, dels når en skattemyndighed har afgivet ukorrekt information  

 over  

 for en skatteyder, dels når der er begået en myndighedsfejl.
Det fremgår, at årsagen til,  

 at der er påløbet procenttillæg til restskatten for indkomståret 2004, er, at  

 klageren fejlagtigt har anvendt ægtefællens girokort i forbindelse med  

 frivillig indbetaling af skat.
Klageren har efter det oplyste først selv  

 foretaget en frivillig indbetaling af skat den 30. august 2005.
 Da fejlen er begået af  

 klageren, og fejlen på ingen måde kan lastes skattemyndighederne, kan der  

 ikke  

 ske fritagelse for betaling af procenttillæg for indkomståret 2004.
Klagerens påstand og argumenter Klageren har anmodet om  

 fritagelse for betaling af procenttillæg.
Restskatten blev indbetalt  

 inden den 1. juli 2005. Ved en fejl blev beløbet dog indbetalt på ægtefælles  

 cpr. nr.
Så snart han blev klar over fejlen, indbetalte han beløbet igen.
 Klageren har således gerne  

 ville indbetale beløbet til tiden, og han har handlet i god tro.
Landsskatterettens bemærkninger og begrundelse Af kildeskattelovens § 59  

 fremgår følgende:
Den skattepligtige kan  

 indbetale foreløbig skat ud over, hvad der er indeholdt i A-indkomst eller  

 opkrævet ved skattebillet.
Sådan indbetaling kan også foretages efter udløbet  

 af indkomståret, men ikke senere end den 1. juli i året efter  

 indkomståret. Efter kildeskattelovens § 61,  

 stk. 2, skal der ved betaling af restskat tillige betales et tillæg på 7 % af  

 restskatten.
 Efter kildeskattelovens § 73  

 D kan skatteministeren, når forholdene i ganske særlig grad taler derfor,  

 eftergive eller meddele henstand med skatter, som personer er pålignet.
Indbetalingen af 18.565 kr.  

 på klagerens ægtefælles girokort den 1. juli 2005 kan ikke anses som en  

 indbetaling af foreløbig skat foretaget af klageren.
Det må således være en  

 betingelse for at anse en indbetaling af foreløbig skat for rettidig  

 foretaget  

 efter § 59, at skattemyndighederne umiddelbart kan identificere indbetaleren.  

 Det er derfor med rette, at klageren er pålagt procenttillæg efter  

 kildeskattelovens  

 § 61, stk. 2.
 Da indbetalingen på  

 ægtefællens girokort alene skyldes en fejl fra klagerens side, og da der ikke  

 er forekommet myndighedsfejl, foreligger der ikke sådanne forhold, som i  

 ganske  

 særlig grad taler for eftergivelse af det pålagte tillæg, jf.  

 kildeskattelovens  

 § 73 D.
 Den påklagede afgørelse  

 stadfæstes derfor.
