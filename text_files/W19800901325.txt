Ankestyrelsens principafgørelse O-18-80 om sociale brugerråd Resume:
Socialministeriet havde på forespørgsel fra Københavns Magistrats 3. afdeling udtalt, at brugerrepræsentationernes og brugerrådenes virksomhed principielt var omfattet af offentlighedsloven.
Detfremgik direkte af lovens motiver i betænkning om offentlighed i for valtningen nr. 325/1963.
 Brevveksling mellem magistraten og brugerrepræsentationen var som udgangspunkt omfattet af aktindsigt i alle dokumenter, der udveksledes mellem de to organer.
 Love:
Lov om offentlighed i forvaltningen - lov nr. 572 af 19. december 1985 - § 1, § 3 og § 5 Vejledninger:
cirkulære af 15. august 1975 - cirkulære af 29. april 1975 - Sagsfremstilling:
Socialministeriet har på forespørgsel fra Københavns Magistrats 3. afdeling udtalt, at forbrugerrepræsentationernes og brugerrådenes virksomhed principielt er omfattet af offentlighedsloven.
Det fremgår direkte af lovens motiver i betænkning om offentlighed i forvaltningen nr. 325/1963.
 Afgørelse:
 Brevveksling mellem magistraten og brugerrepræsentationen er som udgangspunkt omfattet af aktindsigt i alle dokumenter, der udveksles mellem to organer.
 Denne brevveksling er derimod ikke omfattet af undtagelsesreglen for brevveksling mellem en kommunalbestyrelse og dennes afdelinger, udvalg eller andre administrative organer i lovens § 5, nr. 5.
 Brevveksling mellem myndighederne der omfatter internt arbejdsmateriale kan kun med sikkerhed unddrages aktindsigt i tilfælde hvor de interne arbejdsdokumenter forbliver hos den udfærdigende myndighed.
 Sendes det derimod frem til den anden myndighed må det antagelig være undergivet aktindsigt efter samme regler som sagens øvrige dokumenter, jf. lovkommentaren af 1971, side 75. I tilfælde af behov for at beskytte den politiske beslutningsproces mod aktindsigt er der dog efter et konkret skøn i det enkelte tilfælde mulighed for at anvende undtagelsesreglerne for offentlig kontrol-, regulerings- eller planlægningsvirksomhed efter lovens § 2, stk. 2, nr 2, jf. den forholdsvis snævre fortolkning heraf i lovkommentaren af 1971, side 44.
 I denne forbindelse henviser Socialministeriet til Socialministeriets cirkulære af 29. april 1977 om offentlighedens adgang til at gøre sig bekendt med akter vedrørende de sociale og sundhedsmæssige udbygningsplaner m.v.
