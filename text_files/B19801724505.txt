 I medfør af § 82 og § 153, stk. 2, i lov om luftfart, jf.  

 lovbekendtgørelse nr. 381 af 10. juni 1969, fastsættes efter bemyndigelse fra  

 ministeriet for offentlige arbejder hermed følgende bestemmelser:
1. Generelt 1.1 Til varetagelse af det i driftsforskrifterne (for tiden ministeriet  

 for offentlige arbejders bekendtgørelse nr. 264 af 27. juni 1966, pkt. 4.2)  

 omhandlede interne tilsyn i et luftfartsforetagende skal dette etablere og  

 opretholde en driftsorganisation.
Denne skal være opbygget over en af  

 luftfartsdirektoratet godkendt organisationsplan med en klar opdeling og  

 afgrænsning af de enkelte organers funktions- og ansvarsområde.
 1.2 Til at forestå driftsorganisationen skal foretagendet ansætte en  

 person som driftsleder.
2. Driftsleder 2.1 Driftslederen er ansvarlig for, at flyvevirksomheden i foretagendet  

 udføres på forsvarlig måde og i overensstemmelse med de gældende forskrifter,  

 herunder den udfærdigede driftshåndbog.
 2.2 Driftslederen er den person, som på foretagendets vegne varetager  

 forbindelsen med luftfartsdirektoratet i alle operationelle anliggender, og  

 han er ansvarlig for, at luftfartsdirektoratets påbud i så henseende  

 efterkommes, og at luftfartsdirektoratets medarbejdere i inspektionsøjemed  

 får uhindret adgang til foretagendets materiel, lokaliteter, håndbøger m.v.
 2.3 Ved større foretagender kan driftslederens opgaver og forpligtelser i  

 nærmere angivet omfang uddelegeres til andre i henhold til en af  

 luftfartsdirektoratet godkendt organisationsplan.
3. Godkendelse Udøvelse af funktionen som driftsleder forudsætter, at vedkommende person  

 er godkendt af luftfartsdirektoratet.
Ansøgning om godkendelse af den  

 pågældende indgives af vedkommende luftfartsforetagende og medunderskrives af  

 den pågældende.
 En meddelt godkendelse har kun virkning i relation til vedkommende  

 foretagende.
4. Kvalifikationskrav En person skal for af luftfartsdirektoratet at kunne godkendes som  

 driftsleder opfylde følgende betingelser:
 4.1 Han skal være certificeret som trafikflyver og have en flyvetid på  

 mindst 500 timer som fartøjschef eller være i besiddelse af instrumentbevis.
 4.2 Han skal i mindst 1 år have været ansat som pilot i et  

 luftfartsforetagende, der har koncession til regelmæssig eller  

 ikke-regelmæssig offentlig lufttrafik IFR eller ikke-regelmæssig offentlig  

 lufttrafik VFR.
 4.3 Han skal have udført mindst 150 timers flyvning som fartøjschef eller  

 andenpilot under regelmæssig eller ikke-regelmæssig offentlig lufttrafik IFR  

 eller som fartøjschef under ikke-regelmæssig offentlig lufttrafik VFR.
 4.4 Han skal have bestået en af luftfartsdirektoratet afholdt prøve i brug  

 af driftshåndbogen, flyvehåndbøgerne for de af selskabet anvendte  

 luftfartøjstyper, rutehåndbogen samt eventuelle andre operationelle  

 dokumenter.
 4.5 Han skal - efter en samlet bedømmelse af alle relevante forhold - af  

 luftfartsdirektoratet anses for egnet til at varetage hvervet i det  

 pågældende foretagende.
5. Beskæftigelse Den pågældende skal være heltidsansat i vedkommende luftfartsforetagende.
6. Dispensation 6.1 Luftfartsdirektoratet kan i ganske særlige tilfælde dispensere fra  

 bestemmelserne i pkt. 4, såfremt den pågældendes uddannelse og erfaring efter  

 luftfartsdirektoratets opfattelse kompenserer de opstillede krav, eller  

 karakteren af den driftsorganisation, hvori den pågældende skal virke -  

 ligeledes efter luftfartsdirektoratets opfattelse - motiverer dette.
7. Godkendelsens ophør 7.1 Luftfartsdirektoratets godkendelse af en person som driftsleder skal  

 tilbagekaldes, når vedkommende foretagende eller den pågældende selv anmoder  

 herom, eller når han ikke længere opfylder det under pkt. 5 nævnte krav.
7.2 Godkendelsen bortfalder, såfremt luftfartsdirektoratet i medfør af  

 luftfartslovens § 79 tilbagekalder driftstilladelsen, for så vidt angår det  

 foretagende, hvori han er ansat.
Driftstilladelsen vil blive tilbagkaldt,  

 såfremt driftslederen groft eller gentagne gange tilsidesætter sine pligter  

 efter denne BL.
 7.3 Godkendelsen ophører ligeledes, når retten til at udøve virksomheden  

 som driftsleder frakendes den pågældende i medfør af straffelovens § 79.
8. Ikrafttræden Denne BL træder i kraft den 1. oktober 1980.
Samtidig ophæves BL 4-1, 2. udgave af 1. marts 1974 Aa.
Stenver fg / P.
Jørgensen fg.
