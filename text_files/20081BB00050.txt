Fremsat den 19. november 2008 af Frank Aaen (EL) og Per Clausen (EL) Forslag til folketingsbeslutning om opfordring til at trække aktstykke nr. 31 om tilslutning til, at der kan ydes statslige genudlån til Afviklingsselskabet til sikring af finansiel stabilitet A/S, tilbage fra Finansudvalget Folketinget opfordrer økonomi- og erhvervsministeren til at trække aktstykke nr. 31 af 18. november 2008 tilbage fra Finansudvalget og i stedet fremsætte et nyt aktstykke, der sikrer, at ebh bank a/s almindelige bankaktiviteter fortsætter enten som en selvstændig bank eller som et datterselskab under Nationalbanken.
I aktstykke nr. 31 anmoder ministeren om tilslutning til, at der kan ydes statslige genudlån til Afviklingsselskabet til sikring af finansiel stabilitet A/S.
Selskabet ejes af staten og er stiftet den 13. oktober 2008 efter vedtagelsen af lov nr. 1003 af 10. oktober 2008 om finansiel stabilitet.
Bemærkninger til forslaget Det fremlagte aktstykke indeholder ingen klarhed over, hvad fremtiden er for den almindelige bankvirksomhed i ebh bank a/s, og der er ingen klarhed over, hvad udgifterne for skatteyderne kan blive, hvis Finansudvalget tiltræder aktstykket.
Skriftlig fremsættelse Frank Aaen (EL):
 Forslag til folketingsbeslutning om opfordring til at trække aktstykke nr. 31 om tilslutning til, at der kan ydes statslige genudlån til Afviklingsselskabet til sikring af finansiel stabilitet A/S, tilbage fra Finansudvalget.
(Beslutningsforslag nr.
B 50).
