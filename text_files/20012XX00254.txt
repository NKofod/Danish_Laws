Skriftlig fremsættelse (4. april  

 2002) Trafikministeren Herved tillader jeg mig for Folketinget at  

 fremsætte:
 Forslag til lov om Post Danmark A/S.
(Lovforslag nr.
L 185).
 Det foreslås, at trafikministeren omdanner den  

 selvstændige offentlige virksomhed Post Danmark til et  

 aktieselskab.
 Post Danmark A/S overtager den af Post Danmark hidtil  

 drevne virksomhed med aktiver og passiver og indtræder i samtlige  

 rettigheder og forpligtelser vedrørende virksomheden.
Selskabets formål er at drive postvirksomhed  

 herunder at udbyde tjenester inden for distribution, kommunikation, transport  

 og logistik.
Selskabet kan derudover via posthusnettet drive anden virksomhed  

 med henblik på at understøtte posthusnettet.
 Selskabet er omfattet af de almindelige bestemmelser, der  

 gælder for aktieselskaber, bortset fra bestemmelserne i  

 aktieselskabsloven om medarbejdervalgte bestyrelsesmedlemmer, som fraviges  

 ved det første valg til selskabets bestyrelse.
 Bestemmelsen i den nugældende lov om Post Danmark om  

 en eneforhandlingsaftale med et pengeinstitut vedrørende  

 udførelse af finansielle serviceydelser videreføres.
 De nærmere vilkår for de overenskomstansatte  

 tidligere tjenestemænd og udlånte tjenestemænd  

 fastlægges og Post Danmark A/S  betalingsforpligtelse over for staten  

 vedrørende pensionsbidrag, løn m.m. fastslås i  

 lovforslaget.
Herudover foreslås lov om postvirksomhed  

 ændret, således at bestemmelsen i lov om Post Danmark om en  

 modtagerdatabase i stedet indsættes i lov om postvirksomhed.
I  

 øvrigt foreslås en række konsekvensændringer af  

 skattelovgivningen som følge af Post Danmarks omdannelse til  

 aktieselskab.
 Lovforslaget fremsættes nu, da omdannelsen af den  

 selvstændige offentlige virksomhed Post Danmark til et aktieselskab  

 ønskes gennemført snarest muligt.
 Idet jeg i øvrigt henviser til lovforslagets  

 tilhørende bemærkninger, tillader jeg mig at anbefale forslaget  

 til Tingets hurtige og velvillige behandling.
