Omgørelse  

 Betalte renter Lr af 20/4 1999 Reference:
SL § 4 og 6 LV 1998 S.F.1.2.6 Personen T og dennes selskab N ApS anmodede  

 Ligningsrådet om tilladelse til omgørelse for  

 indkomstårene 1993 og 1994, således at de af N ApS betalte renter  

 på 53.938 kr. og 139.687 kr. på mellemregningsgæld til T  

 tilbageføres (svarende til at lånet havde været rentefrit)  

 med deraf følgende regulering af parternes skattepligtige  

 indkomst.
Revisionsfirmaet har bl.a. henvist til, at T ultimo 1996  

 havde et tilgodehavende på 2,2 mio. kr. hos N ApS.
Dette tilgodehavende  

 er opstået successivt over årene fra selskabets stiftelse i 1991,  

 idet driften i selskabet nødvendiggjorde en løbende  

 låneoptagelse til dækning af driftsudgifter i selskabet.
For indkomstårene 1991 og 1992 var lånet  

 rentefrit, man da skattemyndighedernes praksis i stadig stigende omfang var,  

 at der blev fikseret rente i tilfælde hvor der ikke allerede blev  

 beregnet rente i låneforhold mellem selskab og aktionær, valgte T  

 og N ApS   på baggrund af denne "trussel"   at lade  

 lånet forrente.
Renten blev beskattet hos kreditor og fratrukket hos  

 debitor.
Dette forhold, sammenholdt med, at praksis vedrørende  

 rentefiksering senere er blevet underkendt af Højesteret, bevirker  

 efter revisionsfirmaets opfattelse, at der i et tilfælde som det  

 foreliggende bør være samme mulighed for  

 omgørelse/genoptagelse, som hvis skattemyndighederne havde foretaget  

 rentefiksering.
Efter SD-cirk. 1986-22 er det bl.a. en forudsætning  

 for tilladelse til omgørelse, at "Andrageren skal være i  

 god tro, d.v.s. at han ikke vidste eller burde vide, at transaktionen ville  

 udløse beskatning af den omhandlede art.
Der vil typisk foreligge ond  

 tro, hvis differencebeløbets størrelse ikke står i  

 rimeligt forhold til overdragelsessummen." Ligningsrådet lægger til grund, at parterne  

 selv har valgt at lade mellemværendet   der i øvrigt var  

 betydeligt   være forrentet.
Herefter og uanset det fra  

 revisionsfirmaets side anførte finder Ligningsrådet, at der ikke  

 er grundlag for at imødekomme det ansøgte.
