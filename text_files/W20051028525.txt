Klage over tvangsbehandling med Risperdal med eventuel senere overgang  

 til Risperdal Depot, samt med Seroxat Sundhedsvæsenets Patientklagenævn fandt efter en samlet  

 vurdering, at betingelserne for tvangsbehandling med Risperdal var opfyldt.  

 Vedrørende motivationstid/betænkningstid var det Sundhedsvæsenets  

 Patientklagenævns opfattelse, at afdelingens forsøg på at motivere patienten  

 for at modtage behandlingen frivilligt, skulle omfatte motivering for et  

 konkret behandlingsforslag, det vil sige tilbud om behandling med et eller  

 flere bestemte præparater, således at patienten havde mulighed for at tage  

 stilling hertil.
Nævnet bemærkede i den forbindelse, at det hverken af  

 patientenss journal eller sygeplejekardex fremgik, at han forud for  

 beslutningen om tvangsbehandling var blevet forsøgt motiveret for behandling  

 med Seroxat, ligesom nævnet måtte lægge til grund, at der ikke var tale om en  

 akut situation, hvor udsættelse af behandlingen med Seroxat var til fare for  

 hans liv eller helbred.
På den baggrund fandt Sundhedsvæsenets  

 Patientklagenævn,  

 at betingelserne for at tvangsbehandle patienten med Seroxat ikke var  

 opfyldt.
 Sundhedsvæsenets Patientklagenævn fandt endvidere på  

 baggrund af oplysningerne i patientens journal og sygeplejekardex det ikke  

 godtgjort, at behandling med Risperdal givet som daglig peroral behandling  

 ikke  

 ville kunne gennemføres, hvorfor det ville være i strid med mindste middels  

 princip  

 på daværende tidspunkt at godkende en eventuel senere overgang til behandling  

 med Risperdal Depot.
