Ophævelse af A-aktieklassen? Ligningsrådet blev anmodet om bindende  

 forhåndsbesked om følgende:
Vil en ophævelse af A-aktieklassen, således at  

 der fremover bliver en aktieklasse, gennem en vedtægtsændring,  

 medføre skattepligt for A's aktionærer, herunder særligt  

 den største enkeltaktionær F, der ejede ca. 16 mio. kr.  

 B-aktier? Ved bindende forhåndsbesked af 11-3 1992 tilkendegav  

 Ligningsrådet, at en ophævelse af den eksisterende opdeling af  

 aktierne i A/S A, i A- og B-aktier gennem en vedtægtsændring,  

 ikke ville blive anset som en afståelse i skattemæssig  

 henseende.
 Årsagen til den da påtænkte  

 vedtægtsændring var, at et finsk selskab havde tilkendegivet at  

 være interesseret i at erhverve yderligere aktier i selskabet,  

 såfremt A-aktierne blev omdannet til B-aktier, således at der  

 fremover kun skulle være en aktieklasse.
Uheldigvis blev dispositionen ikke gennemført.  

 På grund af det store tilbageslag i finsk økonomi fik det finske  

 selskab investeringsforbud.
Dermed blev det umuligt at gennemføre det  

 ønskede tætte samarbejde mellem det finske selskab og A.  

 Selskaberne havde dog fortsat udbygningen af det kommercielle samarbejde i  

 overensstemmelse med de oprindelige planer.
A havde nu en samlet aktiekapital på nom. 24,75 mio.  

 dkr. fordelt på 3 mio. dkr.
A-aktier (10 x stemmeret) og 21,75 mio.  

 dkr.
B-aktier.
B-aktiekapitalen skulle i tilfælde af likvidation  

 dækkes forud for A-aktiekapitalen.
 A-aktiekapitalen var oprindeligt ejet af en fond, men blev  

 i efteråret solgt af fonden til A selv for nominelt 1,2 mio. dkr.,  

 banken B for nom. 1,2 mio. dkr. og det finske selskab for 0,6 mio. dkr.  

 Selskabets køb af egne aktier opnåede skattemyndighedernes  

 dispensation.
B-aktierne var børsnoterede, men ejedes for ca.  

 nom. 16 mio. dkr.s vedkommende af fabrikant F, der var A's administrerende  

 direktør.
De øvrige aktionærer var institutionelle  

 investorer samt en meget stor kreds af mindre aktionærer.
Som følge af, at det forventede salg til det finske  

 selskab var nået så langt, inden finnerne afstod fra at  

 købe, havde A overtaget den hos banken B beroende A-aktiepost til  

 bankens oprindelige anskaffelsessum med tillæg af en normal rente.
A  

 overtog derfor den 30/12 1991 en nominel A-aktiepost på 1,2 mio.  

 kr.
 Herefter var A-aktierne fordelt med 0,6 mio. kr. til det  

 finske selskab og egne aktier 2,4 mio. kr.
 Da det økonomiske samarbejde med finnerne nu  

 måtte forventes udskudt i hvert fald en række år, havde A  

 sammen med finnerne overvejet situationen, herunder A's placering på  

 Københavns Fondsbørs.
 For at gøre selskabet mere attraktivt for landets institutionelle  

 investorer og dermed muliggøre en placering af de egne aktier samt  

 mulighed for afsætning af en efterfølgende kapitaludvidelse til  

 finansiering af selskabets aktiviteter, havde bestyrelsen besluttet at  

 foreslå ophævelse af A- aktieklassen, således at alle  

 aktier fremover var ens og uden præferencer, herunder ligestilling ved  

 indløsning, betalingsstandsning m.v.
 Der ville ikke blive givet A-aktionærerne vederlag  

 for ophævelsen af A-aktiernes tidobbelte stemmerettigheder eller  

 andet.
 Det finske selskab, som var eneste A-aktionær, havde  

 på forhånd tilkendegivet, at de var indforstået hermed.
 Gennem ophævelsen af A-aktieklassen ville F  

 opnå den faktiske majoritet i A.
Kommunen udtalte, at en ophævelse af A-aktieklassen  

 hverken ville ændre F's hidtidige skattemæssige stilling eller  

 udløse beskatning af ham.
Som begrundelse herfor anførtes, at  

 der i den konkrete sag var en forretningsmæssig begrundelse for den  

 påtænkte vedtægtsændring.
 Told- og skatteregionen var enig med kommunens  

 udtalelser.
Ændres aktiernes rettigheder ved  

 vedtægtsændring, beror det på en konkret bedømmelse  

 af sagens omstændigheder, om ændringen er af en sådan  

 karakter, at den må sidestilles med en afståelse.
Udover  

 indholdet af ændringen henses herved bl.a. til aktionærkredsens  

 sammensætning samt det forhold, som søges opnået ved  

 ændringen.
Da selskabet den 30/12 1991 købte yderligere 1,2  

 mio. kr.
A-aktier fra banken B, havde F allerede dengang, via sin  

 B-aktiemajoritet, fået bestemmende indflydelse i selskabet.
Det var muligt, at den påtænkte  

 ophævelse af A-aktieklassen ville bevirke en værdistigning  

 på de hidtidige B-aktier, da deres forholdsmæssige  

 stemmeværdi ville blive øget.
På den anden side mistede de  

 deres fortrinsret i tilfælde af likvidation.
Det var derfor usikkert,  

 om den påtænkte ophævelse ville bevirke værdistigning  

 på aktierne.
 Særligt under hensyn til, at F allerede havde den  

 bestemmende indflydelse i selskabet, og det var usikkert, om en  

 ophævelse af A-aktieklassen ville bevirke værdistigning på  

 nogle af aktierne, fandt Told- og Skattestyrelsen, at den  

 påtænkte vedtægtsændring ikke burde anses for en  

 afståelse i skattemæssig henseende.
 Efter de foreliggende oplysninger fandt  

 Ligningsrådet, at den påtænkte vedtægtsændring  

 ikke skulle anses for en afståelse i skattemæssig henseende, jf.  

 aktieavancebeskatningslovens § 1, stk. 2.
