 Det meddeles herved, at landbrugsministeriet den 5. maj 1978 efter  

 forhandling med finansministeriet har fastsat takster for vederlag til  

 bisygdomsinspektører og tilsynsmænd.
 Vederlagsbestemmelserne, der er optaget som bilag til dette cirkulære, har  

 virkning fra 1. april 1978, og cirkulæret afløser cirkulære af 30. april 1974  

 om vederlagt til de i henhold til lov nr. 126 af 15. april 1959 om bekæmpelse  

 af smitsomme sygdomme hos bier m.v. ansatte bisygdomsinspektører og  

 autoriserede tilsynsmænd.
 Idet man iøvrigt henviser til bestemmelserne i bilaget skal opmærksomheden  

 særlig henledes på følgende:
Vederlaget i pkt.
A 1 for undersøgelse af bigårde og tavlelagre,  

 bisygdomsbekæmpelse og andet arbejde, der udføres efter ordre fra statens  

 bisygdomsnævn udgør 25,90 kr. pr. time, og dette beløb forhøjes pr. 1.  

 oktober 1978 med et tillæg på 70 øre til 26,60 kr. pr. time.
 Der ydes et tillæg til timelønnen, således at den samlede timeløn til  

 enhver tid udgør mindst 29 kr. (garantibetaling).
 Garantibetalingen er fastsat efter samme principper, som blev fulgt for de  

 overenskomster, der blev forlænget ved lov nr. 137 af 15. april 1977 om  

 forlængelse af visse kollektive overenskomster, d.v.s, at der ved beregningen  

 af garantibetalingen medregnes alle lønandele (fuld modregning).
 Det betyder, at garantibetalingen ikke berøres af den ovenfornævnte  

 timelønsforhøjelse på 70 øre pr. 1. oktober 1978. Garantibetalingen  

 ajourføres imidlertid med ændringer i dyrtidstillægget med udgangspunkt i  

 reguleringspristallet pr. 1. januar 1977 (115).
 Garantibetalingen forhøjes med 60 øre pr. time ( 1 dyrtidsportion) for  

 hver fulde 3 points udsving i reguleringspristallet udover 115, dog betales  

 der ifølge lov nr. 230 af 2. juni 1977 om midlertidig indbetaling fra staten  

 til Arbejdsmarkedets Tillægspension af visse dyrtidsportioner indtil 1.  

 oktober 1979 højst 1 dyrtidsportion pr. regulering, og garantibetalingen kan  

 således i denne periode højst forventes forhøjet med 60 øre pr. time ved de  

 halvårlige reguleringer henholdsvis pr. 1. oktober og pr. 1. april.
 Timelønnen pr. 1. april 1978 udgør herefter 30,20 kr. pr. time.
 Timelønnen pr. 1. oktober 1978 vil udgøre 30,80 kr. under forudsætning af,  

 at reguleringspristallet bevirker udbetaling af 1 dyrtidsportion.
 Timelønnen pr. 1. april 1979 vil udgøre 31,40 kr. under de samme  

 forudsætninger.
 Det bemærkes endeligt, at der for arbejde, der ikke skal betales af  

 offentlige midler, er fastsat tilsvarende takster, som for arbejde for  

 statens bisygdomsnævn.
LANDBRUGSMINISTERIET, den 5. maj 1978 Hans Jørgen Kristensen /A.
Sunesen Bilag Takster for vederlag til bisygdomsinspektører og tilsynsmænd I medfør af  

 § 3 i lov nr. 126 af 15. april 1959 om bekæmpelse af smitsomme sygdomme hos  

 bier og om foranstaltninger til biavlens fremme fastsættes herved efter  

 forhandling med finansministeriet følgende takster for vederlag til  

 bisygdomsinspektører og tilsynsmænd.
 Bestemmelserne har virkning fra 1. april 1978.
A.
Vederlag 1. Undersøgelse af bigårde og tavlelagre,  

 bisygdomsbekæmpelse og andet arbejde, der udføres efter ordre fra statens  

 bisygdomsnævn, betales med 25,90 kr. pr. time, der pr. 1. oktober 1978  

 forhøjes med 70 øre til 26,60 kr. pr. time.
 Der ydes tillæg til timelønnen, således at den samlede timeløn til enhver  

 tid udgør mindst 29 kr. (garantibetaling).
 Der foretages endvidere dyrtidsregulering i henhold til bestemmelsen i  

 afsnit D.
 For arbejde mellem kl. 17-06 samt på lørdage, søn- og helligdage ydes  

 endvidere godtgørelse efter tilsvarende regler og med samme satser som  

 gældende for statens tjenestemænd, jfr. finansministeriets cirkulære af 13.  

 september 1977 med senere ændringer.
 2. Statens bisygdomsnævn kan bestemme, at der til  

 medarbejdere, der deltager i egnsundersøgelser, betales et vederlag pr. dag,  

 der svarer til timeløn i 8 timer.
 3. Til medarbejdere ved egnsundersøgelser ydes time-  

 og dagpenge samt nattillæg i henhold til bestemmelserne i finansministeriets  

 cirkulære af 30. marts 1978 efter satsen for tjenestemænd i gruppe B.
 4. Statens bisygdomsnævn kan til bisygdomsinspektører,  

 der vederlægges efter punkt 1 og 2, yde et tillæg i relation til det afsendte  

 antal attester, protokolblade m.v. på maximalt 325 kr. pr. år.
 5. Udlæg til porto, telefon, udgifter til benzin til  

 drab af bifamilier og til materiale til ledere refunderes, når regnskabet er  

 vedlagt behørige udgiftsbilag.
B.
Kørselsgodtgørelse 1. Der ydes bisygdomsinspektører og tilsynsmænd, der  

 efter aftale udfører arbejde for statens regering, godtgørelse for benyttelse  

 af eget befordringsmiddel efter de til enhver tid for statens tjenestemænd  

 gældende regler.
Som vejledning kan oplyses, at der for tiden gælder følgende  

 godtgørelser, jfr. finansministeriets cirkulære af 23. februar 1978.
2. kørsel med eget befordringsmiddel for staten ud  

 over 1.000 km pr. år vil kun kunne godtgøres efter forudgående godkendelse af  

 statens bisygdomsnævn.
Hvor forholdene gør det muligt, skal offentlige  

 transportmidler anvendes.
3. Såfremt statens bisygdomsnævn har givet tilladelse  

 til at leje bil uden fører til benyttelse under arbejdet, refunderes  

 udgifterne i forbindelse med lejemålet.
Lejekontrakten skal indsendes med  

 regnskabsopgørelsen til statens bisygdomsnævn.
C.
Vederlag til medhjælpere 1. Kyndige biavlere eller andre medhjælpere, der efter  

 aftale med statens bisygdomsnævn bistår en bisygdomsinspektør med arbejdet,  

 betales som anført under afsnit A.
D.
Dyrtidsregulering Vederlaget i pkt.
A.1. forhøjes med 60 øre pr. time (1 dyrtidsportion) for  

 hver fulde tre points udsving i reguleringspristallet udover 115  

 (reguleringspristallet pr. 1. januar 1977). Reguleringen finder sted på  

 grundlag af reguleringspristallet for januar og juli for tidsrummene  

 henholdsvis 1. april - 30. september og 1. oktober - 31. marts.
 Ifølge lov nr. 230 af 2. juni 1977 betales dog indtil 1. oktober 1979  

 højst 1 dyrtidsportion pr. regulering.
E.
Vederlag, der ikke skal udredes af offentlige midler.
 For de i henhold til bekendtgørelse nr. 214 af 27. april 1976 om smitsomme  

 sygdomme hos honningbier for privat regning udførte ydelser, herunder  

 udstedelse af flytteattest, betales i henhold til bestemmelserne i  

 forannævnte afsnit A-D.
