 Konkurrenceankenævnet har afvist at tillægge Konkurrencerådets pålæg  

 efter konkurrencelovens § 12, stk. 1, om ophævelse af  

 annonceringsbestemmelserne i kollegiale regler for læger opsættende virkning.  

 Den Almindelige Danske Lægeforening havde påklaget Konkurrencerådets  

 afgørelse med anmodning om, at klagen blev tillagt opsættende virkning.
Vedr.: J.nr. 94-41.150, Den Almindelige Danske Lægeforening ctr.  

 Konkurrencerådet Den Almindelige Danske Lægeforening har ved skrivelse af 26. juni 1994  

 påklaget Konkurrencerådets afgørelse af 27. maj 1994, hvorved rådet blandt  

 andet pålagde foreningen inden den 1. juli 1994 at ophæve  

 annonceringsbestemmelserne i §§ 15 og 16 i de kollegiale regler for læger.  

 Konkurrencerådets afgørelse af 27. maj 1994 er truffet i forlængelse af  

 afgørelse af 4. maj 1992 om optagelse af forhandling i henhold til  

 konkurrencelovens § 11 med lægeforeningen.
Afgørelsen af 4. maj 1992 er  

 stadfæstet af ankenævnet ved kendelse af 5. juli 1993.
Klageren har anmodet om, at klagen tillægges opsættende virkning, og har  

 til støtte herfor anført, at vedtægterne foreskriver, at forslag til  

 ændringer heraf inden forelæggelsen på lægemøder eller repræsentantskabsmøder  

 skal have være udsendt til behandling i delforeningerne og  

 lægekredsforeningerne.
Da klageren har vedtaget at ændre tidspunktet for  

 læge- og repræsentantskabsmødernes afholdelse, således at møderne fra 1995  

 rykkes fra september til maj måned, kan en ændring af de kollegiale regler  

 tidligst vedtages i maj 1995. Klageren har endvidere anført, at man under  

 forhandlingerne med Konkurrencerådet har foreslået en række liberaliseringer  

 af annonceringsbestemmelserne, og at det er vigtigt at sikre, at der ikke ved  

 ændring af de kollegiale regler åbnes mulighed for annoncering på en sådan  

 måde, at der skabes urigtige forventninger i befolkningen om behandlings- og  

 helbredelsesmuligheder, eller at balancen i det eksisterende  

 henvisningssystem forrykkes på en uhensigtsmæssig måde.
Konkurrencerådet har ved skrivelse af 12. juli 1994 udtalt sig imod, at  

 klagen tillægges opsættende virkning.
Rådet har anført, at ifølge  

 konkurrencelovens § 18 har klage over rådets afgørelser normalt ikke  

 opsættende virkning, men rådet eller ankenævnet kan i specielle tilfælde  

 tillægge klagen opsættende virkning.
Til det af klageren anførte om, at §§ 15  

 og 16 forhindrer, at der ved avertering skabes urigtige forventninger om  

 behandlings- og helbredelsesmuligheder, har rådet anført, at ankenævnet ved  

 kendelsen af 5. juli 1993 fastslog, at de nævnte hensyn til  

 forbrugerbeskyttelse må antages at være varetaget i den øvrige lovgivning.  

 Til klagerens bekymring for, at en ophævelse af de nævnte bestemmelser vil  

 forrykke balancen i det eksisterende henvisningssystem på en uhensigtsmæssig  

 måde, har rådet anført, at en eventuel forrykning i henvisningssystemet ikke  

 vil kunne medføre en sådan varig skade, at det kan begrunde en udsættelse af  

 pålæggenes ikrafttræden.
 Konkurrencerådets afgørelse er truffet med hjemmel i konkurrenceloven, og  

 ved vurderingen af, om afgørelsen skal tillægges opsættende virkning, er  

 foreningens regler om fremgangsmåden ved vedtægtsændringer uden betydning.  

 Herefter og efter det i øvrigt foreliggende finder ankenævnet ikke grundlag  

 for at tillægge klagen opsættende virkning.
 (* 1) Konkurrencerådet:
