 Spørgsmål om bigami i et tilfælde, hvor parterne var gift med hinanden  

 2 gange, samt om, hvilke retsvirkninger ægteskab nr. 2 havde.
Et ægtepar blev den 7. april 1990 gift i Sverige.
Den 15. december 1990  

 blev samme parter gift på Århus borgmesterkontor.
Hustruen var vesttysk  

 statsborger og på grund af hendes forestående fødsel, og på grund af at  

 manden fik studieplads i Århus, opstod en del problemer med, hvor hun skulle  

 føde.
Hustruen havde fået oplyst, at det ville gå lettere, hvis hun var dansk  

 gift, hvilket var årsagen til, at parterne blev gift med hinanden igen i  

 Danmark.
Civilretsdirektoratet fandt ikke, at der var grundlag for  

 bigamitiltale, da parret var gift 2 gange med hinanden.
 Civilretsdirektoratet bemærkede, at vielsen den 15. december 1990 i  

 Danmark efter Civilretsdirektoratets opfattelse var uden retsvirkninger,  

 uanset dette ikke klart fremgår af ægteskabsloven.
 Civilretsdirektoratet tilføjede endelig, at spørgsmålets endelige  

 afgørelse henhørte under domstolene.
