Tillægsbetænkning afgivet af  

 Trafikudvalget den 8. februar 2001 Tillægsbetænkning over Forslag til lov om ændring af lov om  

 jernbanevirksomhed m.v. samt ophævelse af lov om anlæg af  

 mergelbaner m.v. og lov om Banestyrelsen m.v.
(Infrastrukturforvaltning m.v.) [af trafikministeren (Jacob Buksti)] 1. Ændringsforslag Trafikministeren har stillet et ændringsforslag til  

 lovforslaget.
2. Udvalgsarbejdet Lovforslaget blev fremsat den 1. november 2000 og var til  

 1. behandling den 15. november 2000. Lovforslaget blev efter 1. behandling  

 henvist til behandling i Trafikudvalget.
Udvalget afgav betænkning den  

 25. januar 2001. Lovforslaget blev 2. behandlet den 1. februar 2001,  

 hvorefter det blev henvist til fornyet behandling i Trafikudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i ét møde.
3. Indstillinger og politiske bemærkninger Et mindretal i udvalget (S, SF, RV og EL)  

 indstiller lovforslaget til vedtagelse med det stillede  

 ændringsforslag.
 Enhedslisten tager afstand fra den samfundsudvikling, der  

 indebærer, at der i et givet samfund opereres med stadig flere  

 jernbaneinfrastrukturforvaltere.
Da der ikke umiddelbart er politisk vilje til at  

 ændre på disse forhold, erkender Enhedslisten det  

 nødvendige i, at der opstilles ensartede regelsæt for  

 jernbaneinfrastrukturforvalternes virksomhed.
Enhedslisten kan tilslutte sig  

 de krav, der opstilles hertil i lovforslaget, men gør opmærksom  

 på, at en heldig udførelse af loven hviler på, at  

 ministeren udnytter sine hjemmeler til at sikre det højst  

 tænkelige sikkerhedsniveau.
Enhedslisten vil følge denne linje  

 ved lovens praktisering, ikke mindst med henblik på at  

 overflødiggøre beslutningen om udlicitering af en række  

 vestjyske strækninger.
Jo stærkere og dyrere sikkerhedskrav der  

 opstilles i forbindelse med udbud, des større chance er der for, at  

 private profitforetagender holder sig langt væk.
 Et andet mindretal i udvalget (V og CD) vil ved 3.  

 behandling stemme hverken for eller imod lovforslaget, men vil stemme for det  

 stillede ændringsforslag.
Et tredje mindretal i udvalget (KF, DF og Mogens  

 Andreasen (UP)) indstiller lovforslaget til forkastelse.
Mindretallet  

 vil stemme for det stillede ændringsforslag.
 Kristeligt Folkeparti og Demokratisk Folkeparti var  

 på tidspunktet for tillægsbetænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	trafikministeren, tiltrådt af udvalget:
Til § 2 1) I stk. 1 ændres »15. februar« til: »1.  

 marts«.
[Ændret ikrafttrædelsesdato] Bemærkninger Til nr. 1 Ved lovforslagets 2. behandling i Folketinget den 1.  

 februar 2001 blev det vedtaget, at lovforslaget henvistes til fornyet  

 behandling i Folketingets Trafikudvalg.
Lovforslaget vil under hensyn til den  

 fornyede behandling i udvalget ikke kunne nå at træde i kraft til  

 den foreslåede ikrafttrædelsesdato den 15. februar 2001. Det  

 foreslås derfor, at loven træder i kraft den 1. marts 2001.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Klaus Kjær (DF)  Mogens Andreasen (UP) Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag omdelt på L 68 efter afgivelse af  

 betænkning Bilagsnr.
