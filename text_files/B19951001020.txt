(MDIR 36.00-01) I medfør af §10, stk. 1 og 3, og §§11, 12, 13, og 14 i lov om  

 erhvervsfremme, jfr. lovbekendtgørelse nr. 84 af 22. februar 1993,  

 fastsættes:
1. OMFANG Dette måletekniske direktiv gælder for manometre til måling af trykket i  

 motorkøretøjsdæk, således som de er defineret i bilagets punkt 1.
2. EØF - TYPEGODKENDELSE OG -VERIFIKATION Manometre til måling af trykket i motorkøretøjsdæk gøres til genstand for  

 EØF-typegodkendelse og underkastes EØF-førstegangsverifikation, såfremt de  

 med hensyn til måletekniske egenskaber, konstruktion, funktion, nøjagtighed,  

 anvendelsesområde samt afprøvningsmetode opfylder de i bilaget angivne  

 betingelser.
 2.1. Sådanne manometre vil herefter af Erhvervsfremme Styrelsen kunne  

 typegodkendes og forsynes med mærker for EØF-typegodkendelse.
 2.2. Manometre, der er forsynet med mærke for EØF-typegodkendelse, vil af  

 et af Erhvervsfremme Styrelsen til dette formål bemyndiget laboratorium kunne  

 verificeres og forsynes med mærke for EØF-førstegangsverifikation.
 2.3. Manometre, der er forsynet med såvel mærke for EØF-typegodkendelse  

 som mærke for EØF-førstegangsverifikation, kan uden yderligere godkendelse  

 fra Erhvervsfremme Styrelsen omsættes og anvendes i Danmark.
3. IKRAFTTRÆDEN Dette måletekniske direktiv træder i kraft 15. august 1995.
---------- ---------- 1. Anvendelsesområde Ved manometre til dæk forstås i dette bilag instrumenter uden  

 forudbestemmelsesanordning monteret på faste eller mobile anlæg, der anvendes  

 til oppumpning af motorkøretøjsdæk, og hvori en mekanisk målekæde overfører  

 et modtagerelements elastiske deformation til en indikator.
 Disse instrumenter omfatter ligeledes alle dele mellem dæk og  

 modtagerelement.
2. Måletekniske forskrifter 2.1. Tolerancer for fejlvisning Plus- og minus-fejlvisningstolerancerne er fastsat i nedenstående tabel i  

 absolutte værdier som funktion af det målte tryk:
Tolerancerne for fejlvisning skal være overholdt ved temperaturer på  

 mellem 15 grader C og 25 grader C.
Dette interval benævnes herefter  

 temperaturreferenceområdet.
2.2. Afvigelse på grund af temperatur Afvigelsen i manometermålinger ved temperaturer, der falder uden for  

 referenceområdet, og som ligger mellem -10 grader C og +40 grader C, fremgår  

 af nedenstående tabel:
2.3. Reversibilitetsfejl Manometrenes reversibilitetsfejl må ikke  

 overstige fejlvisningstolerancens absolutte værdi ved en given temperatur  

 inden for temperaturreferenceområdet.
Denne temperatur skal forblive uændret  

 under afprøvningen.
 For en given trykværdi skal den værdi, som måles ved stigende tryk, være  

 mindre end eller lig med den værdi, som måles ved aftagende tryk.
2.4. Instrumentviserens tilbagevenden til en forudbestemt stilling Ved  

 atmosfærisk tryk skal manometerviseren standse ud for nulstregen eller ud for  

 et punkt, der er afmærket på anden måde end skalainddelingen, idet afvigelser  

 ikke må overstige fejlvisningstolerancen.
Manometrene kan være forsynet med  

 en stopanordning anbragt i en afstand svarende til mindst to gange værdien af  

 fejlvisningstolerancen under nulstregen eller det forudbestemte mærke.
3. Tekniske forskrifter 3.1. Konstruktion For at sikre, at instrumenterne vedvarende udviser samme måleegenskaber,  

 skal de være solidt og omhyggeligt lavet.
3.2. Indikator 3.2.1. Denne inddeles i bar, og skalainddelingsværdien fastsættes til 0,1  

 bar.
 3.2.2. Indikatoren skal muliggøre en direkte og nøjagtig aflæsning af den  

 målte trykværdi over hele målefeltet.
Derfor må den del af viseren, som dækker mærkerne, ikke være bredere end  

 selve mærkerne.
Viseren skal kunne lægge sig over ca. halvdelen af de  

 korteste mærkers længde.
Den største afstand mellem viseren og skalafladen må  

 ikke overstige en værdi svarende til en skaladelings længde, dog højst 2 mm,  

 eller for så vidt angår indikatorer med cirkelformet skala, værdien 0,02 L +  

 1 mm (L er afstanden mellem nålens rotationsakse og den yderste spids).
3.2.3. Skalainddelingsværdien skal være ens over hele skalaen.  

 Skalamærkernes virkelige eller tilsyneladende længde, der aldrig må være  

 under 1,25 mm, skal enten være praktisk taget lige store, eller de må kun  

 udvise små forskelle.
Disse længdeforskelle er tilladt, hvis forskellen  

 mellem to efter hinanden følgende skalainddelingers længde ikke er større end  

 20% af den største værdi, og hvis forskellen mellem den største og den  

 mindste skalainddelingslængde ikke overstiger 50% af den største værdi.
Hver femte streg skal adskille sig fra de andre, idet den skal være  

 længere, og hver femte eller tiende streg skal have talangivelse.
Stregernes  

 bredde skal praktisk taget være konstant, og den må ikke være større end en  

 femtedel af skalainddelingens længde.
4. Påskrifter og mærkning 4.1. Påskrifter 4.1.1. Obligatoriske påskrifter Manometrene skal bære følgende påskrifter:
 Disse påskrifter skal være direkte synlige, let læselige og uudslettelige  

 under instrumenternes normale brugsforhold og må ikke hæmme aflæsningen af  

 angivelserne.
4.1.2. Fakultative påskrifter Manometrene kan desuden være forsynet med sådanne påskrifter, som den  

 nationale kompetente myndighed tillader, på betingelse af, at de ikke hæmmer  

 aflæsningen af instrumentets angivelser.
4.2. Verifikations- og plomberingsmærker Der skal være et passende sted til anbringelse af mærkerne for  

 EØF-førstegangsverifikationen.
 Manometrene skal kunne plomberes således, at det ikke er muligt at ændre  

 instrumentets egenskaber.
5. EØF-typegodkendelse Det mindste antal manometre, der skal afprøves med henblik på  

 typegodkendelse, er fastsat til to.
Alt efter prøvernes forløb kan den  

 nationale kompetente myndighed kræve yderligere manometre.
5.1 Kontrol af de tekniske og måletekniske forskrifter En prøve på grundlag af forskrifterne i punkt 2,3 og 4 udføres på de  

 monometre, der forelægges til EØF-typegodkendelse.
 Denne prøve omfatter følgende afprøvninger, der gennemføres under  

 anvendelse af referencemanometre, på hvilke fejlvisningerne ikke må overstige  

 en fjerdedel (1/4) af fejlvisningstolerancerne for de kontrollerede  

 manometre:
5.1.1. Bestemmelse af instrumentets fejlvisning Manometrenes visning kontrolleres i mindst 5 punkter (herunder et punkt i  

 nærheden af henholdsvis målefeltets øverste og nederste grænse), der fordeles  

 ligeligt langs skalaen.
5.1.2. Bestemmelse af reversibilitetsfejl Denne prøve udføres kun på instrumenttyper, som ved normal brug kan  

 anvendes til måling af faldende trykværdier.
 Denne prøve foretages ved at kontrollere manometrenes visninger i mindst 5  

 punkter (herunder et punkt i nærheden af henholdsvis målefeltets øverste og  

 nederste grænse), der fordeles ligeligt langs med skalaen, ved stigende og  

 faldende trykværdier.
 Aflæsning af visningerne ved faldende værdier udføres, efter at manometret  

 i tyve minutter er blevet holdt på et tryk, der svarer til målefeltets  

 øverste grænse.
5.1.3. Afprøvning af manometeregenskabernes stabilitet Manometrene underkastes følgende prøver:
 Manometrene skal efter en times hvile efter prøverne a), b) og c) opfylder  

 forskrifterne i punkterne 2.1, 2.3 og 2.4.
Efter temperaturprøven under d) skal manometrene i seks timer udsættes for  

 en temperaturinden for temperaturreferenceområdet.
Efter denne hvileperiode  

 skal manometrene opfylde forskrifterne i punkterne 2.1, 2.3 og 2.4.
5.1.4. Afvigelse på grund af temperatur Under denne prøve bestemmes afvigelser i visningen ved et bestemt tryk ved  

 temperaturer på -10 grader C og + 40 grader C i forhold til visningen inden  

 for temperaturreferenceområdet.
6. EØF-førstegangsverifikation Der gennemføres følgende prøver:
6.1. Overensstemmelsesprøve Under denne prøve sikres manometrets overensstemmelse med den godkendte  

 type.
6.2. Kontrolprøver Disse prøver udføres med referencemanometre, hvis visningsfejl ikke  

 overstiger en fjerdedel (1/4) af fejlvisningstolerancerne for de manometre,  

 der skal verificeres.
6.2.1. Bestemmelse af fejlvisning Kontrol af manometrenes visninger udføres i mindst tre punkter, der  

 fordeles ligeligt over målefeltet.
6.2.2. Bestemmelse af reversibilitetsfejl Reversibilitetsfejl skal kun bestemmes for manometre, der tillader måling  

 af stigende og faldende tryk i henhold til punkt 2.3.
 Ved denne prøve kontrolleres manometrenes visninger i mindst tre punkter,  

 der fordeles ligeligt over målefeltet, ved stigende og faldende trykværdi.  

 Prøven skal udføres under de normale anvendelsesforhold.
