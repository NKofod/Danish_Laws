Nr LSF 187 Forslag til Lov om ændring af lov om social bistand(Fast kontaktperson for  

 børn og unge) Fremsat af socialministeren (Karen Jespersen) den 12. marts 1997 Vedtaget ved tredjebehandling den 2. maj 1997 Lov nr. 327 af 14/05/1997 § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 1188 af 18. december 1996, foretages  

 følgende ændringer:
 1. I § 33, stk. 1, 4. pkt., ændres »nr. 10« til:  

 »nr. 11«.
 2. I § 33, stk. 2, indsættes efter nr. 6 som nyt nummer:
 »7) at udpege en fast kontaktperson for barnet eller den unge,».
 Nr. 7-10 bliver herefter nr. 8-11.
 3. I § 34 ændres »og nr. 6« til: », 6 og  

 7«.
 4. I § 35, stk. 1, 1. pkt., stk. 2 og stk. 3, ændres  

 »nr. 10« til: »nr. 11«.
 5. I § 36, stk. 2, indsættes efter »rådgiver«:  

 », en fast kontaktperson«.
 6. I § 66 b, stk. 1, og § 66 c ændres »nr.  

 10« til: »nr. 11«.
 7. I § 134 a, stk. 2, 1. pkt., ændres »nr. 1-9«  

 til: »nr. 1-10«.
§ 2 Loven træder i kraft den 1. juni 1997.
Oprindeligt fremsat forslag § 1 I lov om social bistand, jf. lovbekendtgørelse nr. 110 af 26. februar 1996, som ændret senest ved lov nr. 1188 af 18. december 1996, foretages følgende ændringer:
 1. I § 33, stk. 1, 4. pkt., ændres »nr. 10« til:  

 »nr. 11«.
 2. I § 33, stk. 2, indsættes efter nr. 6 som nyt  

 nummer:
»7) at udpege en fast kontaktperson for barnet eller den unge,» Nr. 7-10 bliver herefter nr. 8-11.
 3. I § 34 ændres »og nr. 6« til: », 6 og  

 7«.
 4. I § 35, stk. 1, 1. pkt., stk. 2, og stk. 3, ændres  

 »nr. 10« til: »nr. 11«.
 5. I § 36, stk. 2, indsættes efter »rådgiver«:  

 », en fast kontaktperson«.
 6. I § 66 b, stk. 1, og i § 66 c ændres »nr. 10«  

 til: »nr. 11«.
 7. I § 134 a, stk. 2, 1. pkt., ændres »nr. 1-9«  

 til: » nr. 1-10«.
 § 2 Loven træder i kraft den 1. juni 1997.
Bemærkninger til lovforslaget Almindelige bemærkninger En væsentlig del i regeringens indsats mod volden består i iværksættelse  

 af en række initiativer på det sociale område, der samlet kan styrke både den  

 forebyggende indsats over for børn og unge, som må betegnes som  

 kriminalitetstruede, og den sociale indsats, der målrettes mod børn og unge,  

 som har gjort sig skyldig i kriminalitet, herunder voldskriminalitet.
 Et af elementerne i socialministerens samlede plan for en forstærket  

 social indsats er indførelse af en kontaktpersonsordning for børn og unge.
Formålet med at kunne udpege en kontaktperson for børn og unge er at  

 imødekomme et behov for en fast voksenkontakt, som kan give barnet eller den  

 unge den støtte, som forældrene vurderes ikke at kunne give.
Denne  

 kontaktperson skal dels fungere som den voksne, som barnet eller den unge  

 altid kan søge til, når der er brug for hjælp, dels træde til som den  

 voksenperson, der altid kan og skal blande sig, når barnet eller den unge  

 opfører sig uacceptabelt.
Omfanget af kontaktpersonens indsats vil variere  

 efter omstændighederne i det enkelte tilfælde.
I nogle tilfælde vil nogle få  

 timer ugentlig være tilstrækkeligt, mens det i andre tilfælde er afgørende,  

 at barnet eller den unge har mulighed for at bruge kontaktpersonen døgnet  

 rundt i en periode.
Det betyder, at kontaktpersonens indsats vil kunne spænde  

 fra at stå til rådighed samtidig med kontaktpersonens almindelige arbejde og  

 til en rådighedsgrad, der nødvendiggør, at kontaktpersonen frikøbes i en  

 periode.
Kontaktpersonernes indsats vil i høj grad være afhængig af, at de er i  

 stand til at opbygge et tillidsforhold overfor det barn eller den unge, de  

 skal være kontaktperson for.
Dette har betydning for valget af kontaktperson,  

 men der fastsættes ikke i lovforslaget nærmere regler for, hvem der kan  

 udpeges som kontaktperson, idet det må bero på en konkret vurdering.
 Personlige beretninger om og professionelle erfaringer med en  

 voksenperson, der har tro på, støtter og er til rådighed for barnet eller den  

 unge, viser, at dette for barnet eller den unge kan få afgørende betydning  

 for dets senere liv og medvirke til et andet livsforløb, end det der ellers  

 kunne synes forudsigeligt.
Tildeling af en kontaktperson bliver efter forslaget en foranstaltning på  

 linie med de gældende foranstaltninger for børn og unge, der har et særligt  

 behov for støtte.
Den nye foranstaltning retter sig således mod vanskeligt  

 stillede børn og unge i almindelighed, men kriminalitetstruede børn og unge  

 samt børn og unge, der har begået kriminalitet, vil være en specifik  

 målgruppe for foranstaltningen.
 Administrative og økonomiske konsekvenser Lovforslaget skønnes  

 ikke at medføre et administrativt merforbrug, da den foreslåede  

 foranstaltning retter sig mod børn og unge, der i forvejen er målgruppe for  

 de foranstaltninger, som kommunen efter de gældende regler kan træffe  

 beslutning om.
Det skønnes med betydelig usikkerhed, at ca 1.000 børn og unge på  

 helårsbasis vil have behov for at få stillet en kontaktperson til rådighed.  

 Det gennemsnitlige honorar til kontaktpersonen skønnes at blive på ca 4.000  

 kr. om måneden.
Det gennemsnitlige honorar er skønnet under hensyn til, at  

 yderpunkterne for honoraret til kontaktpersonen vil være, at enkelte  

 kontaktpersoner vil skulle frikøbes fra deres almindelige arbejde i en  

 periode, mens andre kontaktpersoner vil få et honorar, der svarer til  

 honoraret til en personlig rådgiver i særligt vanskelige tilfælde.
Honoraret  

 udgør her ca 1.000 - 1.500 kr. om måneden.
Lovforslaget skønnes på denne baggrund at medføre årlige udgifter på 50  

 mill. kr.
Med ikrafttræden 1. juni 1997 vil udgiften udgøre 29,2 mill. kr. i  

 1997.
 På finansloven blev der i forbindelse med ændringsforslagene afsat en  

 pulje på 16 mill. kr. årligt i perioden 1997-2001 til en forsøgsordning med  

 udpegning af støttepersoner til de svageste grupper af børn og unge (§  

 15.75.04.40). Efter aftale med forligspartneren overføres puljebeløbet til  

 delvis finansiering af lovforslaget.
 Den årlige merudgift ved lovforslaget kan herefter opgøres til 13,2 mill.  

 kr. i 1997, 34 mill. kr. i 1998-2001 og 50 mill. kr. i de følgende år.
Efter bistandslovens § 135, stk. 7, er der delt finansiering af udgifterne  

 mellem primærkommuner og amtskommuner.
Kommunerne vil blive kompenseret for  

 udgiften over bloktilskuddet.
Forslaget er forhandlet med de kommunale  

 parter.
 Erhvervsøkonomiske konsekvenser Lovforslaget har ikke  

 erhvervsmæssige konsekvenser.
 Miljømæssige konsekvenser Lovforslaget har ikke miljømæssige  

 konsekvenser.
 Forholdet til EU-retten Lovforslaget indeholder ikke EU-retlige  

 aspekter.
Bemærkninger til lovforslagets enkelte bestemmelser Til nr. 1 Ændringen er redaktionel.
Til nr. 2 Det foreslås at indføre en ny foranstaltning for børn og unge i  

 bistandslovens § 33, stk. 2.
 I tilfælde, hvor et barn eller en ung har et særligt behov for støtte, jf.  

 bistandslovens § 33, stk. 1, skal kommunen kunne udpege en fast kontaktperson  

 for barnet eller den unge.
 Foranstaltningens formål er at imødekomme et behov hos barnet eller den  

 unge for en fast voksenkontakt, som barnets eller den unges familie ikke  

 formår at opfylde.
Kontaktpersonens opgave er således at være til rådighed, når barnet eller  

 den unge har behov for en voksen til at tale med, blive trøstet af m.v.
Der  

 er derfor tale om en opgave, der principielt kan blive aktuel døgnet rundt.
Da kontaktpersonens opgaver - i modsætning til en personlig rådgivers  

 opgaver - ligger på et nært personligt plan, er det væsentligt, at den, der  

 udpeges, er en person, som barnet eller den unge med tryghed vil henvende sig  

 til.
En mulig kontaktperson vil derfor ofte skulle findes i barnets eller den  

 unges nære omgivelser, fx en pædagog, en lærer, en klubmedarbejder, en  

 idrætstræner eller en anden voksen person, som barnet eller den unge har  

 tillid til.
En foranstaltning i form af en kontaktperson vil i lighed med de gældende  

 regler kunne ydes som en enkeltstående foranstaltning eller i kombination med  

 bistandslovens øvrige foranstaltninger.
En kontaktperson kan således udpeges  

 til et hjemmeboende barn eller ung samt i tilknytning til en anbringelse af  

 barnet eller den unge.
Til nr. 3 Det foreslås, at en beslutning om udpegning af en kontaktperson - på samme  

 måde som en beslutning om udpegning af en personlig rådgiver -skal kunne  

 træffes, selv om forældremyndighedens indehaver ikke ønsker foranstaltningen  

 iværksat.
Til nr. 4 Ændringerne er redaktionelle.
Til nr. 5 Foranstaltninger efter bistandslovens § 33 ophører, når den unge fylder 18  

 år, jf. lovens § 36, stk. 1. Efter bestemmelsens stk. 2 kan foranstaltninger  

 i form af en personlig rådgiver eller en anbringelse uden for hjemmet dog  

 opretholdes, indtil den unge fylder 20 år, hvis den unge er indforstået.
Det  

 foreslås, at en foranstaltning i form af en fast kontakt person på samme måde  

 skal kunne opretholdes, indtil den unge fylder 20 år.
Til nr. 6 og 7 Ændringerne er redaktionelle.
 Til § 2 Det foreslås, at loven træder i kraft den 1. juni 1997.
Skriftlig fremsættelse Socialministeren (Karen Jespersen):
 Jeg tillader mig herved at fremsætte:
 Forslag til lov om ændring af lov om social bistand. (Fast  

 kontaktperson for børn og unge).
(Lovforslag nr.
L 187).
 Som led i regeringens indsats mod volden foreslås ændringer i lov om  

 social bistand.
En del af indsatsen mod volden består i iværksættelse af en række  

 initiativer på det sociale område.
Et af initiativerne for en forstærket  

 social indsats er indførelse af en kontaktpersonsordning for børn og unge.
Det foreslås, at der indføres en ny foranstaltning i form af en fast  

 kontaktperson for børn og unge.
Formålet med at kunne udpege en kontaktperson  

 for børn og unge er at imødekomme et behov for en fast voksenkontakt, som kan  

 give barnet eller den unge den støtte, som forældrene vurderes ikke at kunne  

 give.
Denne kontaktperson skal dels fungere som den voksne, som barnet eller  

 den unge altid kan søge til, når der er brug for hjælp og støtte, dels træde  

 til som den voksenperson, der altid kan og skal blande sig, når barnet eller  

 den unge opfører sig uacceptabelt.
Det følger af de opgaver, som  

 kontaktpersonen skal varetage, at det er væsentligt, at den, der udpeges, er  

 en person, som barnet eller den unge har tillid til.
Tildeling af en kontaktperson bliver efter forslaget en foranstaltning på  

 linie med bistandslovens øvrige foranstaltninger for børn og unge, som har et  

 særligt behov for støtte.
Den nye foranstaltning retter sig således mod  

 vanskeligt stillede børn og unge i almindelighed, men kriminalitetstruede  

 børn og unge samt børn og unge, der har begået kriminalitet, vil være en  

 specifik målgruppe for foranstaltningen.
Forslaget vil medføre årlige udgifter på 50 mill. kr.
Med ikrafttræden den  

 1. juni 1997 vil udgiften udgøre 29,2 mill. kr. i 1997. Primær- og  

 amtskommunerne deler finansieringen af udgifter til foranstaltninger for børn  

 og unge efter bistandsloven.
Forslaget er forhandlet med de kommunale parter.
Regeringens beslutning om at yde en indsats mod volden blev truffet i  

 januar måned.
Den nærmere udmøntning af de enkelte initiativer og de  

 nødvendige økonomiske forhandlinger med de kommunale parter er årsag til  

 tidspunktet for lovforslagets fremsættelse.
 Idet jeg i øvrigt henviser til lovforslaget og bemærkningerne hertil, skal  

 jeg anbefale forslaget til Folketingets hurtige og velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om social bistand, jf. lovbekendtgørelse nr. 110 af 26.  

 februar 1996, som ændret senest ved lov nr. 1188 af 18. december 1996,  

 foretages følgende ændringer:
 1. I § 33, stk. 1, 4. pkt., ændres »nr. 10« til:  

 »nr. 11«.
 2. I § 33, stk. 2, indsættes efter nr. 6 som nyt  

 nummer:
»7) at udpege en fast kontaktperson for barnet eller den unge,» Nr. 7-10 bliver herefter nr. 8-11.
§ 33. Kommunalbestyrelsen kan træffe beslutning om  

 foranstaltninger efter stk. 2, når det må anses for at være af væsentlig  

 betydning af hensyn til et barns eller en ungs særlige behov for støtte.
Det  

 bør tilstræbes, at barnet eller den unge kan blive i hjemmet.
Beslutningen  

 træffes med samtykke fra forældremyndighedens indehaver, jf. dog § 34. En  

 beslutning efter stk. 2, nr. 10, kræver tillige samtykke fra den unge, der er  

 fyldt 15 år.
Stk. 2. Kommunalbestyrelsen kan beslutte 1) at yde konsulentbistand med hensyn til barnets eller den unges forhold  

 og kan herunder bestemme, at barnet eller den unge skal søge et dagtilbud, en  

 ungdomsklub, et uddannelsessted eller lignende, 2) at yde praktisk, pædagogisk eller anden støtte i hjemmet, 3) at yde familiebehandling eller lignende støtte, 4) at etablere døgnophold for både forældremyndighedens indehaver, barnet  

 eller den unge og andre medlemmer af familien, 5) at etablere en aflastningsordning, 6) at udpege en personlig rådgiver for barnet eller den unge, 7) at yde økonomisk støtte til udgifter, der følger af foranstaltninger  

 nævnt i nr. 1-5, når forældremyndighedsindehaveren ikke selv har midler  

 dertil, 8) at yde økonomisk støtte til udgifter, der bevirker, at en anbringelse  

 uden for hjemmet kan undgås, at en hjemgivelse kan fremskyndes, eller at  

 støtten i væsentlig grad kan bidrage til en stabil kontakt mellem forældre og  

 børn under et eller flere børns anbringelse uden for hjemmet, 9) at yde økonomisk støtte til ophold på kost- eller efterskole, når  

 forældremyndighedsindehaveren ikke selv har midler dertil, og 10) at anbringe barnet eller den unge uden for hjemmet, på en  

 døgninstitution, i en plejefamilie eller på andet godkendt opholdssted, som  

 må anses for egnet til at imødekomme barnets eller den unges særlige behov,  

 jf. §§ 66 og 96.
 3. I § 34 ændres »og nr. 6« til: », 6 og  

 7«.
§ 34. Beslutning efter § 33, stk. 2, nr. 1 og nr. 6, jf. § 33,  

 stk.1, kan træffes, selv om forældremyndighedens indehaver ikke ønsker  

 foranstaltningen iværksat, når det må anses for at være af væsentlig  

 betydning af hensyn til barnets særlige behov for støtte, og når formålet med  

 foranstaltningen skønnes at kunne opnås uanset det manglende samtykke.  

 Beslutning herom skal træffes i et møde i det udvalg, der efter § 2, stk. 2,  

 i den sociale styrelseslov varetager det pågældende sagsområde.
I kommuner  

 med magistratsordning træffes beslutningen af vedkommende magistratsmedlem.
 4. I § 35, stk. 1, 1. pkt., stk. 2, og stk. 3, ændres  

 »nr. 10« til: »nr. 11«.
§ 35. Når der på grund af 1) utilstrækkelig omsorg for eller behandling af barnet eller den unge, 2) vold eller andre alvorlige overgreb, 3) misbrugsproblemer, kriminel adfærd eller andre svære sociale  

 vanskeligheder hos barnet eller den unge eller 4) andre adfærds- eller tilpasningsproblemer hos barnet eller den unge er åbenbar risiko for, at barnets eller den unges sundhed eller udvikling  

 lider alvorlig skade, kan børn og unge-udvalget uden samtykke fra  

 forældremyndighedens indehaver og den unge, der er fyldt 15 år, træffe  

 beslutning om, at barnet eller den unge anbringes uden for hjemmet, jf. § 33,  

 stk. 2, nr. 10. Der kan kun træffes en beslutning efter 1. pkt., når det må  

 anses for godtgjort, at problemerne ikke kan løses under barnets eller den  

 unges fortsatte ophold i hjemmet.
 Stk. 2. Når hensynet til barnet eller den unge på afgørende måde  

 taler for det, kan børn og unge-udvalget bestemme, at barnet eller den unge  

 skal anbringes uden for hjemmet efter stk. 1, selv om forældremyndighedens  

 indehaver og den unge giver samtykke til anbringelse efter § 33, stk. 2, nr.  

 10.
 Stk. 3. Såfremt en ung, der er fyldt 15 år, erklærer sig enig i  

 anbringelsen, kan børn og unge-udvalget uanset betingelserne i stk. 1 træffe  

 beslutning om at anbringe den unge uden for hjemmet, jf. § 33, stk. 2, nr.  

 10, når anbringelsen må anses for at være af væsentlig betydning af hensyn  

 til den unges særlige behov, og problemerne ikke kan løses under den unges  

 fortsatte ophold i hjemmet.
 Stk. 4. Beslutninger efter stk. 1-3 kan træffes foreløbigt efter  

 reglerne i § 35 c, når betingelserne herfor er opfyldt.
 5. I § 36, stk. 2, indsættes efter »rådgiver«:  

 », en fast kontaktperson«.
§ 36. - - - Stk. 2. Foranstaltninger i form af en personlig rådgiver eller  

 døgnophold i institution, plejefamilie eller andet egnet opholdssted kan dog  

 opretholdes, indtil den unge fylder 20 år, hvis den unge er indforstået  

 hermed.
 6. I § 66 b, stk. 1, og i § 66 c ændres »nr. 10«  

 til: »nr. 11«.
§ 66 b.
Forinden der træffes beslutning om at anbringe et barn  

 eller en ung uden for hjemmet, jf. § 33, stk. 2, nr. 10, og § 35, skal  

 kommunalbestyrelsen udarbejde en plan for barnets eller den unges ophold uden  

 for hjemmet.
- - - § 66 c.
Samtykke fra forældremyndighedens indehaver og den unge,  

 der er fyldt 15 år, til en beslutning efter § 33, stk. 2, nr. 10, skal  

 omfatte formålet med anbringelsen, jf. § 66 b, stk. 2, 1. pkt.
 7. I § 134 a, stk. 2, 1. pkt., ændres »nr. 1-9«  

 til: »nr. 1-10«.
§ 134 a. - - - Stk. 2. Staten afholder udgifter til bistand efter § 33, stk. 2,  

 nr. 1-9, og udgifter til bistand efter afsnit III i de første 1 1/2 år efter  

 datoen for opholdstilladelsen.
Herefter afholder staten 75 pct. af  

 kommunernes eller amtskommunernes udgifter, jf. dog § 45 b, stk. 4.
