(Til samtlige  

 civilforsvarskommissioner) For driften af de til civilforsvarskommissionerne udlånte statslige  

 motorkøretøjer og aggregater gælder følgende retningslinier:
 1. FØRING AF VOGNRAPPORT OG ÅRLIG OPGØRELSE.
 Ifølge § 9 i Finansministeriets regulativ af 11 december 1948 for  

 benyttelse m.v. af statens motorkøretøjer skal der for statens køretøjer  

 føres en oversigt over udgifterne til hvert enkelt køretøjs drift og  

 vedligeholdelse.
 Sådan oversigt føres for de til civilforsvarskommissionerne udstationerede  

 køretøjers vedkommende gennem udfyldning af en såkaldt  

 »Vognrapport« (CF-form. 2621), der skal udvise de månedlige  

 udgifter til køretøjets drift samt af en »Årlig opgørelse«  

 (CF-form. 2479), hvoraf samtlige køretøjers udgifter i finansårets løb skal  

 fremgå.
Til kommissionernes orientering følger hoslagt et antal eksemplarer af de  

 nævnte blanketter samt af Civilforsvarsstyrelsens tekniske meddelelse Gr.
D-4  

 nr. 4 »Vejledning i vognrapportens føring«.
 Nødvendige eksemplarer af nævnte blanketter og af den tekniske meddelelse  

 kan rekvireres i Civilforsvarsstyrelsen.
 Vedrørende føring af vognrapporten henvises til den i teknisk meddelse Gr.  

 D-4 nr. 4 indeholdte vejledning, idet der dog for de omhandlede køretøjers  

 vedkommende gælder følgende særregler:
 Udgifter til ansvars- og eventuel kaskoforsikring føres under »e.  

 Færdselsuheld«.
 For de kommissioners vedkommende, hvor kommunalt autoværksted ikke er til  

 rådighed, undlades udfyldning af blankettens side 2 og dermed samtidig af  

 rubrikkerne »Gummi fra eget lager«, »Reservedele fra eget  

 lager« (såvel under d som e), samt »Fordeling i henhold til særligt  

 kort« (såvel under d som f). Hvor det af hensyn til fællesudgifternes  

 fordeling på enkelte køretøjer er nødvendigt at anvende nævnte særlige kort,  

 anlægges kortene ved kommissionens egen foranstaltning.
 I tilslutning til vognrapporten vil senere til civilforsvarskommissionen  

 blive udsendt en blanket »Tekniske data« (CF-form. 2626), der for  

 hvert enkelt motorkøretøj og aggregat giver oplysning om specifikationer.
 Til orientering vedlægges et antal eksemplarer af blanketten.
Vedrørende føring af »Årlig opgørelse« henvises til teksten på  

 blankettens bagside.
Det tilføjes, at årlig opgørelse udfyldes i 2  

 eksemplarer for hvert køretøj, idet det ene eksemplar ved finansårets  

 slutning og SENEST DEN 1. JUNI INDSENDES TIL CIVILFORSVARSSTYRELSEN medens  

 det andet eksemplar forbliver ved kommissionen.
 Hvert motorkøretøj og aggregats vognrapport med bilag samt kommissionens  

 eksemplar af årlig opgørelse opbevares særskilt enten i hængemappe eller  

 omslag.
Ved finansårets slutning sammenhæftes for hvert køretøj og aggregats  

 vedkommende samtlige årets vognrapporter og hertil hørende bilag med den  

 årlige opgørelse.
Blanketten »Tekniske data« opbevares indklæbet i  

 hængemappen eller omslaget.
 Udfyldte vognrapporter opbevares, indtil vedkommende motorkøretøj eller  

 aggregat inddrages af Civilforsvarsstyrelsen, i hvilket tilfælde rapporterne  

 indsendes til styrelsen.
 I det omfang, dette ikke allerede er sket, overgås pr. 1. august 1961 til  

 føring af de nævnte blanketter, idet tidligere af Civilforsvarsstyrelsen  

 udsendte vognrapportbøger ved civilforsvarskommissionens foranstaltning  

 opbevares i vedkommende køretøjs mappe eller omslag.
Civilforsvarsstyrelsen skal i denne forbindelse oplyse, at brugen af  

 vognrapporter er indført i CF-korpset til afløsning for de tidligere anvendte  

 vognrapportbøger.
Det er styrelsens opfattelse, at der gennem brugen af det  

 nye løsbladssystem, hvor bilag kan vedhæftes vognrapporten til nærmere  

 belysning af de i denne indførte oplysninger, er opnået en væsentlig lettelse  

 i forhold til den tidligere føring af vognrapportbøger, der krævede, at  

 samtlige oplysninger skulle indføres i bøgerne.
 2.FØRING AF KØREBOG.
 Ifølge § 4 i Finansministeriets regulativ af 11. december 1948 for  

 benyttelse m.v. af statens motorkøretøjer skal der for ethvert af statens  

 køretøjer føres en kørebog, der giver nærmere oplysning om hver enkelt  

 benyttelse af køretøjet.
Til kommissionernes orientering følger hoslagt et antal eksemplarer af en  

 ny kørebog (CF-form. 2427), der fremover bedes benyttet.
Vedrørende føringen  

 henvises til den i bøgerne anbragte vejledning.
Nævnte kørebog, der benyttes  

 af CF-korpsets afdelinger, indeholder ikke væsentlige ændringer i forhold til  

 den tidligere fra Civilforsvarsstyrelsen udsendte kørebog, men er forsynet  

 med en mere udførlig vejledning, der skulle lette udfyldelsen af bogens  

 rubrikker.
 Udskrevne kørebøger arkiveres i 5 år og indsendes derefter til  

 Civilforsvarsstyrelsen.
 Der overgås pr. 1. august 1961 til brugen af nævnte kørebog, idet  

 kørebøger af tidligere type arkiveres i 5 år og derefter indsendes til  

 Civilforsvarsstyrelsen.
 P.D.V.
 E.B.
 Brask Thomsen.
