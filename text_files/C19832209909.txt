(De tekniske skoler) I medfør af § 3, stk. 2, § 5, stk. 1, § 6, stk. 2, § 7, stk. 2, § 8, stk.  

 7. og § 12, stk. 5 i undervisningsministeriets bekendtgørelse nr. 351 af 28.  

 juni 1982 om den pædagogiske uddannelse af lærere ved tekniske skoler  

 (Pædagogikum), fastsættes herved følgende:
 Almindelige bestemmelser.
§ 1.  Statens Erhvervspædagogiske Læreruddannelse  

 forestår den teoretiske pædagogiske uddannelse og tilrettelæger prøver i  

 forbindelse hermed samt prøver i forbindelse med praktisk pædagogikum.
De  

 tekniske skoler forestår den praktiske pædagogiske uddannelse.
 § 2.  Studieplanen for pædagogikum udarbejdes af  

 Statens Erhvervspædagogiske Læreruddannelse og godkendes af direktoratet for  

 erhvervsuddannelserne.
 Teoretisk pædagogikum.
 § 3.  Formålet med teoretisk pædagogikum er, at  

 kandidaterne indføres i pædagogisk teori, således at kandidaten erhverver sig  

 viden om og færdighed i kritisk anvendelse af pædagogisk teori, navnlig i  

 forbindelse med planlægning, gennemførelse og evaluering af praktisk  

 undervisning.
 § 4.  Teoretisk pædagogikum for lærere ved tekniske  

 skoler omfatter følgende fag og discipliner:
a.
Pædagogisk filosofi og idehistorie.
 Forskellige opdragelses- og uddannelsesmål i forhold til menneskesyn og  

 samfundssyn.
b.
Uddannelsespolitik og uddannelseslovgivning.
 Uddannelsessystemer i Danmark og andre lande - aktuelt og historisk - med  

 særlig henblik på ungdoms- og erhvervsuddannelser.
c.
Pædagogiske sociologi.
 Uddannelsesmiljøer og -typer og deres relation til det omgivende samfund.
d.
Uddannelsesøkonomi.
e.
Pædagogisk forskning, forsøgs- og udviklingsarbejde.
a.
Almen psykologi, omfattende de almene forhold og lovmæssigheder  

 vedrørende læreprocesser, perception, begrebsdannelse og tænkning samt  

 motivation og emotioner.
Psykologiske skoledannelser og arbejdsmetoder.
b.
Differentiel psykologi med særlig hensyn til personlighedens  

 sammensætning, de intellektuelle funktioner og den sproglige udvikling.
c.
Udviklingspsykologi og socialpsykologi med vægten på gruppepsykologi.  

 Socialisationsprocessen.
a.
Teorier om undervisningens mål og midler.
b.
Bestemmelser for og beskrivelse af undervisningens mål og midler i  

 erhvervsuddannelserne.
c.
Planlægning af undervisningens forløb.
Valg af metoder og midler.
d.
Det pædagogiske miljø.
e.
Vurdering af forløb og resultater.
Revision af fremgangsmåder.
 f. Øvelser i planlægning og gennemførelse af undervisningen.
 Inden for de nævnte fag og discipliner vælges indhold, der har særlig  

 relevans for undervisning på tekniske skoler.
 § 5.  Prøven ved teoretisk pædagogikum er en mundtlig  

 prøve i det pensum, der er anført i studieplanen, jvf. § 2.
 stk. 2.  Den mundtlige prøve tager udgangspunkt i  

 kandidatens besvarelse af en skriftlig opgave.
 § 6.  Den skriftlige opgavebesvarelse udarbejdes i en  

 periode, der varer fra midt i kursus til et tidspunkt, der ligger mindst 2  

 uger efter undervisningens afslutning.
 stk. 2.  En kandidat, der skal til omprøve, skal  

 udarbejde en ny skriftlig opgave.
 stk. 3.  Statens Erhvervspædagogiske Læreruddannelse  

 udsender nærmere retningslinier vedrørende opgaven, herunder om tidspunkterne  

 for opgavestillelsen og for afleveringen af besvarelsen.
 stk. 4.  Den mundtlige prøve afholdes normalt mellem 2  

 og 4 uger efter besvarelsens aflevering.
 stk. 5.  Kandidaten kan vælge mellem: a) at besvare en  

 opgave stillet af eksamenskommissionen (denne opgave er den samme for alle,  

 der i den pågældende eksamenstermin vælger denne mulighed), eller b) at  

 besvare en opgave stillet efter eget forslag.
 Forslaget skal være godkendt af Statens Erhvervspædagogiske  

 Læreruddannelse.
stk. 6.  Opgaven skrives selvstændigt af kandidaten uden  

 for den egentlige undervisningstid på kursus til teoretisk pædagogikum.
Flere  

 kandidater kan skrive og aflevere en opgave sammen.
 § 7.  Den teoretiske pædagogiske prøve afholdes fire  

 gange om året. stk. 2. Bedømmelsen foregår i henhold til bekendtgørelsen § 8.
 Praktisk pædagogikum.
 § 8.  Formålet med praktisk pædagogikum er, at  

 kandidaterne øves i at planlægge, gennemføre og evaluere undervisning og i at  

 anvende pædagogisk teori som grundlag herfor.
 stk. 2.  Praktisk pædagogikum består af et kursus i  

 praktisk undervisning med vejledning.
 Kurset omfatter følgende emneområder:
 stk. 3.  Punkterne a) - d) i stk. 2 behandles under  

 hensyntagen til indholdet i teoretisk pædagogikum og under hensyntagen til,  

 at pkt. d) tillige indgår i den introduktion til skolen, som ved skolens  

 foranstaltning gives nye lærere.
 stk. 4.  Kursus i praktisk undervisningsfærdighed, der  

 har et omfang af 80 undervisningslektioner, finder sted i en klasse, der  

 undervises af praktikvejlederen i kandidatens undervisningsfag.
 stk. 5.  Praktikvejledningen gives af en eller flere  

 vejledere, der har undervisningskompetence i kandidatens undervisningsfag.
 stk. 6.  Vejledningen gives i forbindelse med kursus i  

 praktisk undervisningsfærdighed og i et antal hertil knyttede konferencetimer  

 efter de af direktoratet for erhvervsuddannelserne nærmere fastsatte  

 retningslinier herfor.
§ 9.  Prøven i praktisk undervisningsfærdighed  

 aflægges i forbindelse med kandidatens planlægning og gennemførelse af en  

 undervisningslektion.
Kandidaten vælger selv undervisningslektionens indhold,  

 som skal ligge inden for det undervisningsindhold, de pågældende elever på  

 det pågældende tidspunkt arbejder med.
 stk. 2.  Prøven afsluttes med en kortere samtale mellem  

 kandidaten, vejlederen og censor om undervisningslektionens forudsætning,  

 planlægning og gennemførelse.
§ 10.  Ved afholdelsen og bedømmelsen af prøven  

 medvirker kandidatens vejleder.
Har kandidaten modtaget vejledning af flere  

 vejledere udpeger Statens Erhvervspædagogiske Læreruddannelse efter  

 kandidatens ønske en af disse til at medvirke ved bedømmelsen af prøven.
 stk. 2.  Bedømmelsen foregår i henhold til  

 bekendtgørelsens § 12.
 Andre bestemmelser.
 § 11.  Den, der har bestået handelsfaglærereksamen,  

 gymnasieskolens pædagogiske uddannelse, folkeskolens lærereksamen, som er  

 cand.psyk., eller cand.pæd., eller som med pædagogik som fag er cand.art.,  

 cand.phil., cand.mag., eller mag.art., fritages for det teoretisk pædagogiske  

 kursus og for prøven i pædagogikums teoretiske fag.
 stk. 2.  Den, der har bestået handelsfaglærereksamen,  

 gymnasieskolens pædagogiske uddannelse, folkeskolens lærereksamen eller  

 tilsvarende, er fritaget for prøven i praktisk undervisningsfærdighed.
 stk. 3.  Statens Erhvervspædagogiske Læreruddannelse kan  

 godkende, at andre uddannelser helt eller delvis ligestilles med de i stk. 1  

 og 2 nævnte uddannelser.
 stk. 4.  Statens Erhvervspædagogiske Læreruddannelse  

 udsteder bevis til kandidater efter stk. 2, når disse har modtaget 20 timers  

 vejledning.
 § 12.  Ovenstående cirkulære træder i kraft 1. januar  

 1984.
 P.d.v.
