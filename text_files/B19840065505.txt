 I henhold til § 30 a i merværdiafgiftsloven, jfr. lovbekendtgørelse nr.  

 369 af 1. juli 1982, fastsættes:
 § 1.  Til virksomheder, der er autoriseret til  

 fremstilling af modermælkserstatninger i henhold til landbrugsministeriets  

 bestemmelser, udbetaler toldvæsenet - som delvis refusion af merværdiafgiften  

 - efter reglerne i denne bekendtgørelse et beløb på 833 øre pr. kg  

 modermælkserstatning, der sælges til direkte forbrug på hjemmemarkedet.
 Stk. 2.  Til virksomheder, der indfører  

 modermælkserstatninger fra udlandet, og som ikke er omfattet af stk. 1,  

 udbetales et tilsvarende refusionsbeløb.
 § 2.  Udbetaling af refusionsbeløb til de i § 1, stk.  

 2, nævnte importører er betinget af, at de registreres hos Statskontrollen  

 med mejeriprodukter og æg m.m., Sankt Annæ Plads 3, 1250 København K.
 § 3.  Virksomhederne skal senest den 10. i hver måned  

 indsende en opgørelse over størrelsen af de i den foregående måned stedfundne  

 leverancer, for hvilke refusionsbeløb ønskes udbetalt.
 Stk. 2.  Opgørelsen, der udfærdiges på en særlig  

 blanket, indsendes til det lokale distriktstoldkammer.
 Stk. 3.  De beløb, der tilkommer virksomhederne,  

 tilsendes fra toldvæsenet inden udgangen af den måned, hvori opgørelsen skal  

 indsendes.
 Stk. 4.  Toldvæsenet kan efter ansøgning udbetale  

 forskud på refusionsbeløb.
 § 4.  Anvender en virksomhed modermælkserstatninger,  

 hvortil der er opnået refusion efter denne bekendtgørelse, til andet end  

 direkte forbrug på hjemmemarkedet, skal virksomheden indbetale  

 refusionsbeløbet til toldvæsenet.
 § 5.  Bekendtgørelsen træder i kraft den 1. januar  

 1985. Samtidig ophæves bekendtgørelse nr. 513 af 28. september 1977 om delvis  

 refusion af merværdiafgift af konsummælksprodukter m.v. og bekendtgørelse nr.  

 514 af 28. september 1977 om delvis refusion af merværdiafgift af margarine.
