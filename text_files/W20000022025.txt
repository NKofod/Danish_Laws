Skrivelse om, hvorvidt et byrådsmedlem,  

 der har vedtaget et bødeforelæg på 1.500 kr. for  

 overtrædelse af bekendtgørelse om lægemidler til  

 veterinær brug, er valgbar (Fra Valgbarhedsnævnet til et byråd) Ved brev af 14. juni 2000 har X byråd i henhold til  

 den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN er er blevet straffet.
 Det fremgår af sagen, at den pågældende  

 den 16. juni 2000 har vedtaget et bødeforelæg på 1.500 kr.  

 for overtrædelse af § 10, stk. 1, 2. pkt., jf. § 22,  

 stk. 1, jf. stk. 2, i bekendtgørelse nr. 303 af 11. maj 1995  

 om lægemidler til veterinær brug ved den 9. juni 1999 som ejer en  

 konsumbesætning at have været ansvarlig for, at der til et mejeri  

 blev leveret mælk indeholdende rester af antibiotika.
 I denne anledning skal man meddele, at  

 Valgbarhedsnævnet har fundet, at den begåede handling ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for  

 valgbar.
