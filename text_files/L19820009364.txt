 Den 26. marts 1980 undertegnedes i Stockholm en overenskomst om beskatning  

 af rejsegods i rejsetrafikken mellem Danmark, Finland, Norge og Sverige samt  

 om skattefrit salg i lufthavne i disse lande.
 Overenskomsten har følgende ordlyd:
Regeringerne i Danmark, Finland, Norge og Sverige, som er klar over, at de forskellige beskatningssystemer for varer i  

 rejsetrafikken i de nordiske lande har medført, at indkøb i nogle tilfælde  

 ikke belastes med forbrugsskat hverken i indkøbslandet eller i  

 indførselslandet, og i andre tilfælde belastes med sådan skat i såvel  

 indkøbslandet som indførselslandet, som principielt er enige om, at rejsegods skal belastes med enten  

 indkøbslandets eller indførselslandets forbrugsskatter, og at det ikke skal  

 være muligt ved internordiske rejser at undgå denne beskatning, samt at  

 dobbeltbeskatning i størst muligt omfang skal undgås, som har til hensigt at skabe en sådan harmonisering af beskatningen af  

 varer ved udførsel i rejsetrafikken, at der ikke som følge af denne  

 beskatning opstår konkurrenceforvridning mellem virksomheder i de forskellige  

 nordiske lande, og som tilsigter at skabe ensartede bestemmelser og praksis for det  

 skattefrie salg i lufthavne, har indgået følgende overenskomst:
Artikel 1 En vare, som en person, der er bosat i Danmark, Finland, Norge eller  

 Sverige, indkøber i eet af de andre af disse lande for at tage den med som  

 rejsegods ved udrejsen, skal i indkøbslandet pålægges de skatter og afgifter,  

 som skal erlægges i forbindelse med produktion og salg i dette land.
Er varen  

 i umiddelbar tilknytning til salget af køberen indført i et andet af de  

 nævnte lande, og er merværdiafgift eller tilsvarende almindelig  

 omsætningsafgift opkrævet ved indførslen, betragtes salget som eksportsalg.  

 En forudsætning herfor er, at sælgeren kan godtgøre, at merværdiafgift eller  

 tilsvarende almindelig omsætningsafgift er betalt i indførselslandet, og at  

 varen har en indkøbspris excl. afgift på mindst 1.000 kr. i Danmark, Norge og  

 Sverige eller 1.000 mk. i Finland.
 Som een vare anses i denne overenskomst også en gruppe af varer, som  

 normalt udgør en helhed.
 Artikel 2.
En vare anses for at være taget med som rejsegods, når den Artikel 3.
 I lufthavne må der ikke til rejsende skattefrit for at medtages ved  

 udrejsen som rejsegods sælges andre varer end alkoholholdige drikke og  

 tobaksvarer, uafhængig af, hvor den rejsende er bosat.
 Bestemmelserne i artikel 1 skal ikke anvendes på alkoholholdige drikke  

 eller tobaksvarer, som er indkøbt skattefri i en lufthavn.
 Artikel 4.
 Denne overenskomst træder i kraft en måned efter, at samtlige tiltrædende  

 stater har meddelt det svenske udenrigsministerium, at de forfatningsmæssige  

 foranstaltninger, som kræves for overenskomstens ikrafttræden, er gennemført.  

 Det svenske udenrigsministerium underretter de andre tiltrædende stater om  

 modtagelsen af disse meddelelser.
Artikel 5 Denne overenskomst skal forblive i kraft uden tidsbegrænsning, men en  

 stat, som har tiltrådt overkomsten, kan ad diplomatisk vej opsige  

 overenskomsten ved underretning til enhver af de andre stater, som har  

 tiltrådt overenskomsten.
Ved opsigelse af overenskomsten skal den ophøre at  

 gælde i forholdet mellem den stat, som har opsagt den, og de andre  

 tilsluttede stater seks måneder efter det tidspunkt, da samtlige tilsluttede  

 stater er blevet underrettet om opsigelsen.
 Overenskomsten skal deponeres i det svenske udenrigsministerium, og  

 bekræftede afskrifter skal af det svenske udenrigsministerium tilstilles  

 regeringerne i hver af de stater, som har tiltrådt overenskomsten.
 Til bekræftelse heraf har undertegnede, som er bemyndigede dertil,  

 underskrevet denne overenskomst.
 Udfærdiget i eet eksemplar på det danske, finske, norske og svenske sprog,  

 hvilke tekster alle har samme gyldighed.
 Stockholm, den 26. marts 1980.
 For Danmarks regering:
H.
Hjort-Nielsen Soumen Hallituksen Puolesta:
Jorma Vanamo For Norges regjering:
Thore Boye For Sveriges regering:
Ola Ullsten Overenskomsten er i medfør af artikel 4 trådt i kraft den 14. maj 1981.
