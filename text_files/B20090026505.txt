Bilag 1 Bilag 2 Bekendtgørelse om ændring af bekendtgørelse om bevaring og kassation af domstolenes arkivalier § 1 I bekendtgørelse nr. 1066 af 30. oktober 2008 om bevaring og kassation af domstolenes arkivalier foretages følgende ændringer:
 1. § 1 affattes således:
 »§ 1. Bestemmelserne gælder for arkivalier, som indtil 31. december 2006 er skabt eller tilvejebragt, og som er i varetægt hos Højesteret, Rigsretten, Den Særlige Klageret, Bibeskæftigelsesnævnet, Sø- og Handelsretten, landsretterne og byretterne samt hos tinglysningskontorerne, indtil tinglysningen er lagt over til Tinglysningsretten.
Stk. 2. Bestemmelserne gælder ikke for arkivalier, der er lagret på elektronisk medium.« 2. Bilag 2 affattes som bilag 1 til denne bekendtgørelse.
 3. Bilag 8 affattes som bilag 2 til denne bekendtgørelse.
