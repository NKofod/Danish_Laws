(Til samtlige seminarierektorer,  

 samtlige amtsråd og kommunalbestyrelser, skolekommissioner  

 og skolenævn i kommuner med faste kommunale øvelsesskoler) I henhold til § 45, stk. 2, i lov om tjenestemænd i staten, folkeskolen og  

 folkekirken er der mellem undervisningsministeren og Danmarks Lærerforening  

 indgået nedenstående aftale om tjenestetiden for lærere, der er ansat som  

 tjenestemænd ved statsøvelsesskolerne, og praktiklærere ved de faste  

 kommunale øvelsesskoler m.fl.
 »Indledning:
Det pligtige årlige undervisningstimetal er fastsat under hensyn til, at  

 det påhviler lærerne ved statsøvelsesskolerne og praktiklærerne ved de faste  

 kommunale øvelsesskoler dels - i overensstemmelse med reglerne i  

 ministeriets cirkulære af 11. marts 1970 om tjenestetiden for folkeskolens  

 tjenestemænd - at forberede og tilrettelægge den almindelige  

 skoleundervisning m.v. samt at varetage en række opgaver uden for den  

 egentlige undervisning,  dels at medvirke ved varetagelse af  

 undervisningen i faget praktisk skolegerning i henhold til lov nr. 235 af 8.  

 juni 1966 om uddannelse af lærere til folkeskolen, herunder såvel den faste  

 timepraktik som eventuelt forefaldende periodepraktik.
De pågældende lærere  

 skal ved tilrettelæggelsen af praktikundervisningen tage hensyn til den  

 teoretiske undervisning på seminariet i faget undervisninglære og som følge  

 heraf være i stadig kontakt med seminariets lærere i dette fag samt tillige i  

 fornødent omfang være i kontakt med seminariets øvrige faglærere, ligesom de  

 skal foretage vurderinger af de studerendes præstationer i praktisk  

 skolegerning.
 Det i undervisningsministeriets cirkulære af 11. marts 1970 omhandlede  

 tidsrum svarende til 4 dage pr. år, hvori læreren har pligt til at stå til  

 rådighed for skolevæsenet, kan for praktiklærere tillige benyttes til  

 deltagelse i pædagogiske kurser og planlægningsmøder m.v. vedrørende  

 praktikundervisningen.
 Det pligtige undervisningstimetal.
§ 1.  Det normale pligtige antal undervisningstimer  

 for lærere og overlærere m.fl. ved statsøvelsesskolerne er 960 timer årlig  

 svarende til 24 ugentlige timer i 40 uger; timerne skal normalt være af 50  

 minutters varighed.
Til gennemførelsen af konferencetimer med de  

 lærerstuderende i tilslutning til den faste timepraktik i faget praktisk  

 skolegerning nedsættes det pligtige timetal med indtil 2 ugentlige timer over  

 hele skoleåret efter de herom fastsatte bestemmelser.
Det pligtige  

 undervisningstimetal nedsættes i øvrigt efter de nedenfor fastsatte regler om  

 timereduktion for husgerning- og specialundervisning, for opgaverettelse, for  

 seminarieundervisning, for administrativt arbejde m.v. og ved det 60. år.
 Stk. 2.  De for lærere og overlærere m.fl. ved  

 statsøvelsesskolerne angivne timetalsregler gælder ligeledes for  

 praktiklærere m.fl. ved kommunale skoler, der virker som faste øvelsesskoler  

 i henhold til læreruddannelsesloven af 8. juni 1966. Det er dog en  

 forudsætning for anvendelsen af disse regler, at praktiktimerne fordeles med  

 6-8 ugentlige timer til hver praktiklærer, og at antallet af praktiktimer for  

 den enkelte praktiklærer mindst udgør 6 ugentlige timer i 1. semester, jfr.  

 dog stk. 3. Der foretages regulering i timereduktionen, såfremt forskellen i  

 antallet af ugentlige praktiktimer i 1. og 2. semester overstiger 2, og  

 gennemsnittet for et skoleår derved bliver under 5.
 Stk. 3.  Undtagelsesvis kan der, såfremt skemamæssige  

 grunde nødvendiggør det, i det enkelte tilfælde godkendes et lavere antal  

 praktiktimer end 6 for en fast praktiklærer og ydes timereduktion efter  

 ministeriets nærmere bestemmelse.
 Stk. 4.  Praktiklærere ved de faste kommunale  

 øvelseskoler antages indtil videre for et undervisningsår af gangen af  

 vedkommende semenarierektor efter aftale med de kommunale skolemyndigheder.  

 Såfremt der måtte være behov for det, vil der endvidere på tilsvarende måde  

 og på samme vilkår med hensyn til timetal m.v. kunne antages lærere ved andre  

 kommunale skoler med henblik på bestridelsen af den faste timepraktik i et  

 fag eller inden for en speciel undervisningsform.
 Stk. 5.  For børnehaveklasseledere gælder de samme  

 regler som for børnehaveklasseledere i folkeskolen, jfr. for tiden  

 undervisningsministeriets cirkulære af 17. juli 1970 om tjenestetid for og  

 overtimebetaling til tjenestemandsansatte børnehaveklasseledere i  

 folkeskolen, §§ 1-3.
 Løntimetallet og dets beregning.
§ 2.  Beregningen af det timetal, som skal lægges til  

 grund for lønberegningen (løntimetallet), foretages med udgangspunkt i det  

 ugentlige skematimetal.
Hertil lægges samtlige timereduktioner, beregnet  

 efter de nedenfor anførte regler.
Det herved fremkomne løntimetal skal ved  

 fuld tjeneste normalt udgøre 24 timer ugentlig.
 Stk. 2.  Hvis løntimetallet overstiger 24 timer, skal de  

 fremkomne overtimer vederlægges efter de derom fastsatte regler.
 Stk. 3.  De beregnede timereduktioner af hver art  

 afrundes til nærmeste timetal med to decimaler.
 Timereduktion for husgernings- og specialundervisning, for  

 opgaverettelse samt ved det 60. år.
 § 3.  Der ydes timereduktion for husgernings- og  

 specialundervisning, opgaverettelse samt ved det 60. år efter de for  

 folkeskolens tjenestemænd gældende regler, jfr. for tiden  

 undervisningsministeriets cirkulære af 11. marts 1970 om tjenestetiden for  

 folkeskolens tjenestemænd og ændringscirkulære hertil af 18. juli 1970.
 § 4.  Timer i fast skema på seminariet kan indgå i det  

 pligtige timetal og omregnes i forholdet 19:24. Hertil kommer timeomregning  

 efter de for undervisning på seminarierne gældende regler.
 Timereduktion for administrativt arbejde m.v.
 § 5.  De nedenfor omhandlede timereduktioner på grund  

 af administrativt arbejde m.v. er fastsat under hensyntagen til, at dette  

 arbejde er omfattet af de for administrativt personale gældende  

 arbejdstidsnormer.
§ 6.  For hver statsøvelsesskole eller kommunal fast  

 øvelsesskole med mere end en klasse fastsættes en timereduktion for ledelse  

 af skolen og dennes administration i øvrigt.
Som grundlag for fastsættelsen  

 af timereduktionen beregnes et pointtal efter følgende skala:
Ved beregningen forhøjes 0,5 time til en time, mindre brøkdele bortkastes.  

 For så vidt den for skolen beregnede timereduktion derved overskrides,  

 forhøjes kun skolelederens timereduktion.
En skoleinspektørs eller  

 viceskoleinspektørs timereduktion kan ikke være mindre end 5 timer og ikke  

 større end 19 timer ugentlig.
Hvis fordelingsreglen medfører, at disse  

 grænser overskrides, foretages fornøden korrektion af fordelingen.
Stk. 5.  En skoleinspektør, der før 1. august 1970 havde  

 opnået timereduktion ved det 60. år og derved efter de i  

 undervisningsministeriets cirkulære af 14. september 1961 eller  

 cirkulærskrivelse af 20. juli 1961 fastsatte efter kun havde pligt til at  

 læse 4 timer ugentlig, opretholder dette timetal, sålænge han beklæder  

 stillingen.
En skoleinspektør, som i henhold til bestemmelse på skoleplanen  

 kun har pligt til at læse et færre antal timer, end beregningen efter stk. 3  

 og 4 medfører, opretholder det lavere timetal, sålænge han beklæder  

 stillingen.
Disse overgangsregler medfører ingen ændring i den for  

 viceskoleinspektøren ved skolen beregnede timereduktion.
Stk. 6.  For viceskoleinspektører i stillinger, som skal  

 nedlægges ved ledighed, udgør timereduktionen 5 eller 7 timer ugentlig,  

 eftersom timereduktionen i henhold til undervisningsministeriets cirkulære af  

 14. december 1961 og cirkulærskrivelse af 20. juli 1961 ville have udgjort 6,  

 henholdvis 8 timer.
Timereduktionen for eventuelle kontortimer bortfalder,  

 idet der normalt ikke kan pålægges disse viceskoleinspektører faste  

 kontortimer.
Timereduktionen for viceskoleinspektører i de her omhandlede  

 stillinger medregnes ikke i den efter stk. 1 beregnede samlede timereduktion  

 for skolen, 4 fastsatte fordeling af timereduktionen.
Stk. 7.  Hvis skoleinspektøren er ledende skoleinspektør  

 (kun ved kommunale faste øvelsesskoler) forhøjes timereduktionen med 1 time  

 ugentlig for hver 1.500 indbyggere i kommunen, dog højst med 12 timer.
Denne  

 timereduktion tilfalder skoleinspektøren.
Såfremt denne allerede har eller  

 derved får 19 timers reduktion ugentlig, forøges timereduktionen for 1.  

 viceskoleinspektør med det resterende antal timer indtil 19 timer ugentlig,  

 og en eventuel overskydende timereduktion tilfalder 2. viceskoleinspektør.
 § 7.  For skolebiblioteksarbejde ydes indtil videre  

 timereduktion efter reglerne i undervisningsministeriets cirkulære af 8.  

 april 1967 om aflønning af skolebibliotekarer i folkeskolen.
 Stk. 2.  For virksomhed som skolekonsulent samt for  

 lærere og overlærere med tilsvarende opgaver nedsættes det pligtige timetal  

 efter de for de tilsvarende tjenestemænd i folkeskolen gældende regler.
 Regler for beregningen.
 § 8.  I de tilfælde, hvor timereduktionen skal  

 beregnes på grundlag af antallet af elever eller indbyggere, opnås  

 reduktionen først, når det angivne fulde antal er nået.
Stk. 2.  Timereduktionen beregnes for hvert skoleår på  

 grundlag af det pr. 1. juni tilmeldte antal elever efter det anslåede antal  

 indbyggere denne dato.
Berigtigelse må foretages pr. 1. september der før  

 dette tidspunkt er sket væsentlige ændringer.
 Stk. 3.  I elevtallet medregnes eleverne i  

 børnehaveklasserne.
 Ikrafttrædelses- og overgangsbestemmelser.
 § 9.  Bestemmelser på skoleplaner, der medfører en  

 gunstigere timenedsættelse end de i denne aftale hjemlede, bortfalder.
 Stk. 2.  Det skal opføres på skoleplanen, at skolen er  

 fast øvelsesskole med oplysning om, at tjenestetiden for skoleledere,  

 viceskoleinspektører og de beskikkede faste praktiklærere følger reglerne i  

 nærværende aftale.
 § 10.  Nærværende aftale træder i kraft den 1. august  

 1971.
 § 11.  For skoleåret 1970-71 fastsættes følgende  

 regler:
Stk. 2.  Tjenestetiden for lærere ved  

 statsøvelsesskolerne fastsættes med virkning fra den 1. august 1970 til det i  

 aftalen § 1, stk. 1, fastsatte timetal.
Det er en forudsætning for opnåelse  

 af timereduktion på 2 timer til gennemførelse af konferencetimer, at der er  

 tillagt læreren mindst 6 ugentlige praktiktimer.
Ved et lavere praktiktimetal  

 beregnes reduktionen for konferencetimer med 1/3 time ugentlig over hele  

 skoleåret for hver ugentlig praktiktime (i 2 semestre a 14 uger).
 Stk. 3.  For faste praktiklærere ved de kommunale faste  

 øvelsesskoler med 6 ugentlige praktiktimer eller derover gælder ovenstående  

 regler, ligeledes med virkning fra den 1. august 1970.
Stk. 4.  For andre praktiklærere ved de kommunale faste  

 øvelsesskoler med indtil 3 ugentlige praktiktimer fastsættes timereduktionen  

 til 1 ugentlig time over hele skoleåret pr. ugentlig praktiktime (i 2  

 semestre a 14 uger). For hver ugentlig praktiktime beregnes yderligere en  

 timereduktion på 1/3 ugentlig time til konferencer med de lærerstuderende.  

 Det pligtige timetal for disse lærere udgør for nævnte skoleår fortsat 27  

 timer ugentlig.
For lærere med 4-5 ugentlige praktiktimer udgør det pligtige  

 timetal 24 timer ugentlig, og der ydes timereduktion for konferencetimer med  

 1/3 ugentlig time pr. praktiktime.« § 12.  Bestemmelserne i dette cirkulære træder i  

 stedet for undervisningsministeriets cirkulære af 7. juli 1964 om et pligtige  

 timetal for lærere ved statsøvelsesskolerne.
 Undervisningsministeriet, den 14. maj  

 1971.
P.
M.
V.
E.
B.
 Poul Mikkelsen.
