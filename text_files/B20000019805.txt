Bekendtgørelse om godkendelse som  

 adoptant I medfør af §§ 25, 25 b, 25 c og 30 i adoptionsloven, jf.  

 lovbekendtgørelse nr. 1040 af 16. december 1999, fastsættes:
Kapitel 1 Godkendelse som adoptant Kompetence m.v.
§ 1. Adoption af et barn under 18 år  

 kræver, at ansøgeren er godkendt som adoptant.
Afgørelsen  

 træffes af adoptionssamrådet ved den amtskommune (i  

 København og på Frederiksberg ved den kommune), hvor  

 ansøgeren bor eller opholder sig.
 Stk. 2. Godkendelse kræves ikke ved adoption af  

 ægtefælles barn eller adoptivbarn, barnebarn, søskendes  

 barn eller barn af forældre, som ansøgeren gennem nært og  

 længerevarende bekendtskab er særlig nært knyttet til.
 § 2. Godkendelse som adoptant kan  

 meddeles:
1)	til at adoptere et konkret barn (konkret godkendelse), eller 2)	til at adoptere et barn, der bringes i forslag fra en dansk eller  

 udenlandsk adoptionsformidlende myndighed eller organisation (abstrakt  

 godkendelse).
 Stk. 2. Adoptionssamrådet fastsætter indholdet af  

 den abstrakte godkendelse (godkendelsesrammen).
Ansøgningen § 3. Ansøgning om godkendelse som adoptant  

 indgives til amtskommunen.
Et ægtepar indgiver ansøgningen i  

 fællesskab.
§ 4. Ansøgningen indgives på en  

 blanket, der er godkendt af Civilretsdirektoratet.
Ansøgningen skal  

 vedlægges:
1)	oplysningsskema, 2)	fødsels- og dåbs- (navne)attest, 3)	vielsesattest, hvis ansøgeren er gift, 4)	skatteattest og restanceerklæring, 5)	helbredserklæring og 6)	helbredsattest.
 Stk. 2. Oplysningsskema og helbredserklæring udfyldes af  

 ansøgeren på blanketter, der er godkendt af  

 Civilretsdirektoratet.
Stk. 3. Helbredsattesten udstedes af ansøgerens  

 sædvanlige læge på en blanket, der er godkendt af  

 Civilretsdirektoratet.
Hvis en anden læge udsteder attesten, skal  

 ansøgeren give en fyldestgørende grund herfor.
Helbredsattesten  

 må ved ansøgningens indlevering ikke være mere end 3  

 måneder gammel.
Godkendelseskrav § 5. En ansøger kan godkendes som adoptant,  

 når ansøgeren opfylder kravene i §§ 6-9, og  

 ansøgeren i øvrigt kan anses for egnet til at opfostre et  

 adoptivbarn alene, eller hvis ansøgeren er gift, jf. stk. 2,  

 sammen med sin ægtefælle.
 Stk. 2. En ansøger, som er gift, kan kun godkendes som  

 adoptant, hvis ægtefællen samtidig godkendes som adoptant, jf.  

 adoptionslovens § 5, stk. 1. Dette gælder dog ikke, hvis  

 ægtefællen befinder sig i en af de i adoptionslovens § 5,  

 stk. 1, 1. pkt., in fine, nævnte tilstande.
 § 6. Det er en betingelse for at blive godkendt  

 som adoptant, at ansøgerens alder på  

 ansøgningstidspunktet ikke overstiger barnets alder med mere end 40  

 år.
 Stk. 2. Betingelsen i stk. 1 kan dog fraviges,  

 hvis:
1)	kun den ene ægtefælles alder overstiger barnets alder  

 med mere end 40 år, mens den anden ægtefælle er noget  

 yngre, eller 2)	ansøgeren inden rimelig tid efter at have modtaget et  

 adoptivbarn ansøger om godkendelse til adoption af endnu et barn,  

 eller 3)	der foreligger særlige omstændigheder i  

 øvrigt.
§ 7. Det er endvidere en betingelse for at blive  

 godkendt som adoptant, 1)	at ansøgerens fysiske og psykiske helbredstilstand ikke  

 forringer mulighederne for, at adoptionsforløbet bliver til barnets  

 bedste, 2)	at ansøgeren råder over en bolig, der er egnet til at  

 danne rammerne for opfostring af barnet, 3)	at ansøgeren har forsvarlige økonomiske forhold,  

 og 4)	at ansøgeren ikke er straffet for forhold, der giver  

 anledning til berettiget tvivl om ansøgerens egnethed til at  

 adoptere.
 § 8. Et ægtepar kan kun godkendes som  

 adoptanter, hvis de på tidspunktet for indgivelse af ansøgningen  

 har levet sammen i mindst 2 ½ år, medmindre der foreligger  

 særlige omstændigheder.
 § 9. Deltagelse i et adoptionsforberedende kursus  

 er en betingelse for, at en ansøger, der ikke tidligere har adopteret  

 et barn fra et andet land, kan godkendes som adoptant til et sådant  

 barn.
 Stk. 2. Samrådet kan beslutte, at en ansøger, der  

 tidligere har adopteret et barn fra et andet land, skal deltage i et  

 adoptionsforberedende kursus for på ny at blive godkendt til et  

 sådant barn, hvis der er behov for det.
Kapitel 2 Undersøgelses- og godkendelsesforløbet ved  

 ansøgning om godkendelse som adoptant til et dansk barn § 10. Når amtskommunen modtager en  

 ansøgning om godkendelse som adoptant til et barn, der bor i Danmark,  

 tilvejebringer amtskommunen de oplysninger, der er nødvendige for  

 adoptionssamrådets bedømmelse af ansøgningen.  

 Amtskommunens lægelige, psykologiske, sociale og juridiske sagkundskab  

 inddrages efter den enkelte sags omstændigheder i behandlingen.
Stk. 2. Beslutning om at iværksætte medicinsk,  

 psykiatrisk, psykologisk eller anden specialundersøgelse træffes  

 af samrådet.
Dette gælder, selv om ansøgeren er  

 indforstået med, at undersøgelsen foretages.
 Stk. 3. Amtskommunen skal sikre, at ansøgeren modtager  

 rådgivning i fornødent omfang.
 § 11. Adoptionssamrådet træffer  

 på baggrund af amtskommunens undersøgelser afgørelse om,  

 hvorvidt ansøgeren kan godkendes som adoptant.
 § 12. Hvis ansøgeren ikke opfylder  

 betingelserne i §§ 6-8, kan adoptionssamrådet afslå en  

 ansøgning om godkendelse som adoptant uden nærmere  

 undersøgelse.
 § 13. Når ansøgeren er godkendt som  

 adoptant til anonym adoption af et dansk barn, indsender amtskommunen  

 adoptionssamrådets afgørelse, journaler og andet materiale af  

 betydning for sagen til Adoptionsnævnet med henblik på  

 nævnets udvælgelse efter § 35.
 Stk. 2. Har det ikke været muligt inden et år fra  

 godkendelsen at anvise ansøgeren et barn til adoption, kan  

 Adoptionsnævnet henlægge sagen.
Kapitel 3 Undersøgelses- og godkendelsesforløbet ved  

 ansøgning om godkendelse som adoptant til et barn fra et andet  

 land Undersøgelsesforløbet i amtskommunen § 14. Undersøgelsesforløbet i  

 amtskommunen falder i to faser.
Undersøgelsens første fase  

 (fase 1) indledes, når amtskommunen modtager en ansøgning om  

 godkendelse som adoptant til et barn fra et andet land.
Undersøgelsens  

 sidste fase (fase 3) indledes efter anmodning fra ansøgeren, når  

 samrådet har tilkendegivet, at undersøgelses- og  

 godkendelsesforløbet kan fortsætte, jf. § 16, og  

 ansøgeren har deltaget i et adoptionsforberedende kursus, hvis dette  

 kræves, jf. § 9.
Stk. 2. Ansøgeren tilvejebringer forud for fase 3  

 bekræftelse på, 1)	at ansøgeren er tilmeldt en formidlende organisation, jf.  

 § 32, eller at ansøgeren har fået Civilretsdirektoratets  

 tilladelse i medfør af § 33, og 2)	at ansøgeren har deltaget i et adoptionsforberedende kursus,  

 hvis dette kræves.
Stk. 3. Anmodning om iværksættelse af fase 3 skal  

 indgives inden tre måneder efter, at samrådet i medfør af  

 § 16 har tilkendegivet, at undersøgelses- og  

 godkendelsesforløbet kan fortsætte.
Hvis ansøgeren skal  

 deltage i et adoptionsforberedende kursus, skal anmodningen være  

 indgivet inden ét år efter samrådets afgørelse i  

 medfør af § 16. Samrådet kan i særlige tilfælde  

 dispensere fra fristen.
 § 15. I fase 1 tilvejebringer amtskommunen de  

 oplysninger, der er nødvendige for adoptionssamrådets  

 stillingtagen efter § 16.
 Stk. 2. I fase 3 udarbejder amtskommunen til brug for  

 adoptionssamrådets afgørelse efter § 17 en individuel  

 beskrivelse af ansøgeren.
Stk. 3. Beslutning om at iværksætte medicinsk,  

 psykiatrisk, psykologisk eller anden specialundersøgelse træffes  

 af adoptionssamrådet.
Dette gælder, selv om ansøgeren er  

 indforstået med, at undersøgelsen foretages.
 Stk. 4. Amtskommunen skal sikre, at en ansøger, der kan  

 godkendes uden deltagelse i et adoptionsforberedende kursus, modtager  

 rådgivning i fornødent omfang.
Godkendelsesforløbet i  

 adoptionssamrådet § 16. Adoptionssamrådet tager snarest muligt  

 efter ansøgningens indgivelse stilling til, om ansøgeren  

 opfylder de generelle betingelser i §§ 6-8.
 Stk. 2. Opfylder ansøgeren betingelserne, tilkendegiver  

 adoptionssamrådet, at undersøgelses- og  

 godkendelsesforløbet kan fortsætte.
 Stk. 3. Opfylder ansøgeren ikke betingelserne, meddeles  

 ansøgeren afslag på godkendelse som adoptant.
 § 17. Som afslutning på  

 undersøgelses- og godkendelsesforløbet tager  

 adoptionssamrådet stilling til, om ansøgeren efter en individuel  

 vurdering kan anses for egnet til at opfostre et adoptivbarn.
Stk. 2. Hvis ansøgeren efter en individuel vurdering  

 kan anses for egnet til at opfostre et adoptivbarn, godkendes  

 ansøgeren som adoptant.
I modsat fald meddeles afslag.
Adoptionsforberedende kursus § 18. Civilretsdirektoratet tilrettelægger  

 og udbyder det i § 9 nævnte adoptionsforberedende kursus, der  

 indgår som en selvstændig del af undersøgelses- og  

 godkendelsesforløbet (fase 2).
 § 19. Deltagelse i kurset kan først finde  

 sted, når:
1)	adoptionssamrådet har tilkendegivet, at undersøgelses-  

 og godkendelsesforløbet kan fortsætte, jf. § 16, og 2)	betaling af det i § 40 nævnte beløb er  

 sket.
 Stk. 2. Tilmelding indgives af ansøgeren til  

 Civilretsdirektoratet, når betingelserne i stk. 1, nr. 1, er  

 opfyldt.
 § 20. Ansøgeren anses for at have deltaget  

 i et adoptionsforberedende kursus, når ansøgeren har  

 gennemført hele kurset efter en kursusplan, der er tilrettelagt af  

 Civilretsdirektoratet.
 Stk. 2. Ægtefæller skal have deltaget i kurset  

 samtidigt.
 § 21. Adoptionssamrådet kan, indtil der er  

 truffet afgørelse i medfør af § 17, beslutte, at en  

 ansøger, der tidligere har adopteret et barn fra et andet land, skal  

 deltage i et adoptionsforberedende kursus for på ny at blive godkendt  

 til adoption af et sådant barn, hvis der er behov herfor.
 Stk. 2. Træffer adoptionssamrådet afgørelse  

 som nævnt i stk. 1, bestemmer samrådet samtidig, hvilke dele  

 af kurset ansøgeren skal deltage i.
Stk. 3. Amtskommunens undersøgelse sættes i bero,  

 indtil ansøgeren har deltaget i det adoptionsforberedende kursus i  

 overensstemmelse med samrådets beslutning.
Det adoptionsforberedende  

 kursus skal være gennemført, og ansøgeren skal have  

 anmodet om genoptagelse af undersøgelsen senest ét år  

 efter, at adoptionssamrådet traf afgørelse om deltagelse i  

 kurset.
§ 22. Der må ikke til brug for  

 adoptionssamrådets afgørelse om godkendelse som adoptant  

 indhentes oplysninger om ansøgeren, som er fremkommet i forbindelse  

 med deltagelsen i et adoptionsforberedende kursus.
Sådanne oplysninger  

 må heller ikke af kursuslederne eller af andre videregives til  

 amtskommunen eller adoptionssamrådet.
Kapitel 4 Bortfald af godkendelsen som adoptant § 23. Adoptionssamrådet kan træffe  

 afgørelse om bortfald af en godkendelse som adoptant, hvis  

 betingelserne for at blive godkendt som adoptant ikke længere er  

 opfyldt, eller hvis ansøgeren i øvrigt ikke kan anses for egnet  

 som adoptant, jf. adoptionslovens § 25 a, stk. 2.
 Stk. 2. De undersøgelser, der er nødvendige for  

 samrådets afgørelse efter stk. 1, foretages af  

 amtskommunen.
 Stk. 3. Ansøgeren har pligt til at meddele  

 amtskommunen, hvis der indtræder relevante ændringer i  

 ansøgerens forhold.
Kapitel 5 Udenlandsk barn i forslag (matchingforslag) § 24. Når ansøgeren er godkendt som  

 adoptant til et barn fra et andet land, udarbejder amtskommunen på  

 baggrund af den individuelle beskrivelse af ansøgeren en rapport om  

 ansøgerens forhold til brug for de udenlandske adoptionsmyndigheder.  

 Amtskommunen sender rapporten til den formidlende organisation, som  

 ansøgeren er tilmeldt, jf. § 32, eller til den udenlandske  

 adoptionsformidlende myndighed eller organisation, jf. § 33.
§ 25. Når der gennem den formidlende  

 organisation, som ansøgeren er tilmeldt, bringes et konkret barn i  

 forslag til ansøgeren, foretager den formidlende organisation en  

 vurdering af, om barnet må anses for at ligge inden for  

 ansøgerens godkendelse.
Den formidlende organisation orienterer  

 ansøgeren om vurderingen og sender samtidig oplysningerne om barnet  

 til ansøgeren.
 § 26. Vurderer den formidlende organisation, at  

 det barn, der er bragt i forslag, utvivlsomt ligger inden for  

 ansøgerens godkendelse, anmoder den formidlende organisation  

 ansøgeren om at tilkendegive, om ansøgeren er indforstået  

 med at adoptere det foreslåede barn.
 Stk. 2. Den formidlende organisation underretter amtskommunen  

 om ansøgerens tilkendegivelse og sender samtidig oplysningerne om  

 barnet til amtskommunen.
 § 27. Vurderer den formidlende organisation, at  

 det barn, der er bragt i forslag, ligger uden for ansøgerens  

 godkendelse, orienterer den formidlende organisation ansøgeren om  

 muligheden for at ansøge om udvidelse af godkendelsen til at omfatte  

 det foreslåede barn.
 Stk. 2. Ønsker ansøgeren at søge om  

 udvidelse af godkendelsen til at omfatte det foreslåede barn,  

 orienterer den formidlende organisation amtskommunen herom og sender samtidig  

 oplysningerne om barnet til amtskommunen.
Stk. 3. Adoptionssamrådet tager stilling til, om  

 ansøgerens ansøgning om udvidelse af godkendelsen til at  

 omfatte det foreslåede barn kan imødekommes.
Amtskommunen  

 foretager de undersøgelser, der er nødvendige for  

 samrådets afgørelse.
 Stk. 4. Ønsker ansøgeren ikke at ansøge  

 om udvidelse af godkendelsen til at omfatte det konkrete barn, sender den  

 formidlende organisation oplysningerne om barnet til amtskommunen.
 § 28. Den formidlende organisation kan  

 fastsætte en rimelig frist for, hvornår ansøgerens  

 tilkendegivelse efter §§ 26-27 skal foreligge.
 § 29. Hvis der efter den formidlende organisations  

 vurdering foreligger tvivl om, hvorvidt det barn, der er bragt i forslag,  

 ligger inden for ansøgerens godkendelse, forelægger den  

 formidlende organisation oplysningerne om barnet for  

 adoptionssamrådet.
 Stk. 2. Adoptionssamrådet tager stilling til, om barnet  

 ligger inden for ansøgerens godkendelse.
 Stk. 3. Amtskommunen underretter ansøgeren og den  

 formidlende organisation om adoptionssamrådets afgørelse.  

 §§ 26-28 finder tilsvarende anvendelse med de ændringer, der  

 følger af, at vurderingen af, om det foreslåede barn, ligger  

 inden for ansøgerens godkendelse, er foretaget af  

 adoptionssamrådet.
§ 30. Når der over for amtskommunen bringes  

 et barn fra et andet land i forslag til ansøgeren, jf. § 33,  

 foretager adoptionssamrådet en vurdering af, om det foreslåede  

 barn ligger inden for ansøgerens godkendelse.
Amtskommunen orienterer  

 ansøgeren om vurderingen og sender samtidig oplysningerne om barnet  

 til ansøgeren. §§ 26-28 finder tilsvarende anvendelse med de  

 ændringer, der følger af, at vurderingen af, om det  

 foreslåede barn ligger inden for ansøgerens godkendelse, er  

 foretaget af adoptionssamrådet, og af at ansøgernes  

 tilkendegivelse skal meddeles amtskommunen.
Kapitel 6 Formidling af børn fra andre lande § 31. Justitsministeren har godkendt  

 følgende organisationer (de formidlende organisationer) til at modtage  

 anmodninger om bistand til at skaffe forbindelse mellem danske  

 adoptionsansøgere og børn fra andre lande med henblik på  

 adoption og til at gennemføre adoptionen:
 1)	»Adoption Center«, Eckersberggade 17, 1., 8000 Århus C.
 2)	»DanAdopt«, Hovedgaden 24, 3460 Birkerød.
 Stk. 2. Godkendelser efter stk. 1 og ændringer i  

 disse offentliggøres i Ministerialtidende.
§ 32. En ansøger, der søger om at  

 blive godkendt som adoptant til et barn fra et andet land, skal være  

 tilmeldt en formidlende organisation.
Tilmelding skal ske, inden fase 3  

 indledes.
 § 33. Civilretsdirektoratet kan tillade, at  

 ansøgeren ikke er tilmeldt en formidlende organisation, hvis  

 ansøgeren har et særligt forhåndskendskab til barnet eller  

 barnets pårørende, eller hvis der i øvrigt foreligger  

 særlige omstændigheder.
 Stk. 2. En ansøger, der er omfattet af stk. 1,  

 skal godtgøre:
1)	at ansøgerens forbindelse med barnet eller dets  

 pårørende er skabt på lovlig måde efter reglerne her  

 i landet og reglerne i barnets hjemland, og 2)	at adoption må antages at kunne gennemføres såvel  

 lovligt som etisk forsvarligt, samt 3)	at den udenlandske adoptionsformidlende myndighed eller organisation  

 ikke samarbejder eller fører drøftelser om samarbejde med en i  

 Danmark godkendt formidlende organisation.
 Stk. 3. Ansøgeren skal fremskaffe en erklæring  

 fra den udenlandske adoptionsformidlende myndighed eller organisation om, at  

 formidleren sender de oplysninger, som amtskommunen anmoder om, direkte til  

 amtskommunen.
Kapitel 7 Bortadoption af et dansk barn § 34. Henvendelse om bortadoption af et barn, der  

 bor i Danmark, kan ske til amtskommunen (i København og på  

 Frederiksberg til kommunen), hvor barnets forældre (forælder) bor  

 eller opholder sig.
Stk. 2. Modtager kommunalbestyrelsen henvendelse om  

 bortadoption af et barn, vejledes forældrene om de muligheder, de efter  

 den sociale lovgivning har for at modtage støtte, hvis de undlader at  

 bortadoptere barnet.
Hvis ønsket om bortadoption fastholdes,  

 videresendes sagen snarest, om muligt senest ved barnets fødsel, til  

 amtskommunen.
 Stk. 3. Amtskommunen vejleder forældrene på samme  

 måde som nævnt i stk. 2, hvis vejledning ikke allerede er  

 givet af kommunalbestyrelsen.
Stk. 4. Fastholdes ønsket om bortadoption,  

 sørger amtskommunen for, at der foretages de nødvendige  

 undersøgelser af barnets og forældrenes forhold.
Amtskommunen  

 videresender oplysningerne til Adoptionsnævnet.
 § 35. Når et barn ønskes  

 bortadopteret, udvælger Adoptionsnævnet blandt de  

 ansøgere, der i henhold til § 11 er godkendt som adoptanter af et  

 dansk barn, den ansøger, der skønnes bedst egnet til at  

 adoptere det konkrete barn.
 § 36. Henvendelse om adoption af et barn, der bor  

 i Danmark, til en ansøger med bopæl i en anden stat, der har  

 tiltrådt Haagerkonventionen af 29. maj 1993 om beskyttelse af  

 børn og om samarbejde med hensyn til internationale adoptioner, kan  

 ligeledes ske til den amtskommune, hvor barnets forældre  

 (forælder) bor eller opholder sig.
 Stk. 2. Amtskommunen forelægger sagen for  

 Civilretsdirektoratet, der er centralmyndighed i forhold til  

 Haagerkonventionen.
Kapitel 8 Administrative bestemmelser Hjemmebesøg § 37. Amtskommunen skal tilbyde  

 adoptanterne vejledning og hjemmebesøg efter, at barnet er  

 hjemtaget.
Tilsyn og rekurs § 38. Adoptionsnævnet fører tilsyn  

 med adoptionssamrådene og behandler klager over afgørelser, der  

 træffes af adoptionssamrådene.
 § 39. Civilretsdirektoratet fører tilsyn  

 med de formidlende organisationer, jf. dog stk. 2.
 Stk. 2. Adoptionsnævnet fører tilsyn med de  

 formidlende organisationers virksomhed i udlandet og med de formidlende  

 organisationers behandling af matchingforslag.
 Stk. 3. Civilretsdirektoratet og Adoptionsnævnet  

 behandler klager over de formidlende organisationer inden for direktoratets  

 og nævnets tilsynsområder.
 Stk. 4. Amtskommunerne indberetter til Adoptionsnævnet,  

 hvis amtskommunen bliver opmærksom på særlige forhold  

 vedrørende de formidlende organisationers virksomhed i udlandet eller  

 de formidlende organisationers behandling af matchingforslag.
Betaling for adoptionsforberedende kurser § 40. For deltagelse i et adoptionsforberedende  

 kursus betales pr. 1. april 2000 kr. 1.500.
Stk. 2. Det i stk. 1 nævnte beløb reguleres  

 en gang årligt den 1. januar.
Civilretsdirektoratet bekendtgør  

 hvert år det regulerede beløb.
 Stk. 3. Hvis samrådet i medfør af § 21, stk.  

 2, træffer bestemmelse om, at ansøgeren skal deltage i dele af  

 det adoptionsforberedende kursus, kan Civilretsdirektoratet bestemme, at det  

 i stk. 1 nævnte beløb nedsættes.
Kapitel 9 Ikrafttrædelses- og overgangsbestemmelser § 41. Bekendtgørelsen træder i kraft  

 den 1. april 2000.
 Stk. 2. Ansøgninger om godkendelse som adoptant af barn  

 fra et andet land, der er indgivet inden bekendtgørelsens  

 ikrafttræden, behandles efter de hidtil gældende regler.
 § 42. Bekendtgørelsen gælder ikke for  

 Færøerne og Grønland.
