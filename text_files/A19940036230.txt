 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om social bistand, jf. lovbekendtgørelse nr. 829 af 1. oktober 1992,  

 som ændret bl.a. ved lov nr. 464 af 30. juni 1993 og senest ved lov nr. 177  

 af 16. marts 1994, foretages følgende ændringer:
 1. Efter § 15 indsættes:
» § 15 a.  Afgørelser, som i henhold til § 10,  

 stk. 5, træffes af en privat humanitær organisation, kan, medmindre andet er  

 bestemt i loven, indbringes for det sociale ankenævn i det amt, hvor klageren  

 bor eller opholder sig.
Hvis klageren bor eller opholder sig i Københavns  

 Kommune eller Frederiksberg Kommune, indbringes klagen for Det Sociale  

 Ankenævn for Københavns og Frederiksberg Kommuner.
Bestemmelserne i § 15,  

 stk. 1, 2. pkt., stk. 3-5 og stk. 7, finder tilsvarende anvendelse.« 2. § 47 a, stk. 2, nr. 3, affattes således:
 3. Efter § 47 a indsættes:
 » § 47 b.  Til udlændinge, som har  

 opholdstilladelse efter udlændingelovens § 9, stk. 1 eller 2, og som med  

 henblik på varigt ophold lovligt har boet her i landet i mere end de sidste 3  

 år, men som ønsker at tage varigt ophold i deres hjemland eller tidligere  

 opholdsland, kan der, såfremt de pågældende ikke selv har midler hertil, i  

 stedet for flyttehjælp efter § 47, stk. 3, ydes hjælp til repatriering efter  

 § 47 a, stk. 2.
 Stk. 2.  Stk. 1 gælder ikke for udlændinge, der er  

 statsborgere i en stat, som er tilsluttet Det Europæiske Fællesskab, eller  

 udlændinge, der er omfattet af aftalen om Det Europæiske Økonomiske  

 Samarbejdsområde.
 Stk. 3.  Personer, som er gift eller lever i fast  

 samlivsforhold med en her i landet fastboende person, kan kun modtage hjælp  

 til repatriering efter stk. 1, når de vender tilbage til hjemlandet eller det  

 tidligere opholdsland sammen med ægtefællen eller samleveren.
Stk. 4.  En udlænding kan kun modtage hjælp efter stk. 1  

 een gang.« § 2 Stk. 1.  § 1, nr. 1, træder i kraft dagen efter  

 bekendtgørelsen i Lovtidende.
Sager, som ikke senest denne dato er afgjort af  

 Indenrigsministeriet, overgår til vedkommende sociale ankenævn.
 Stk. 2.  § 1, nr. 2 og 3, træder i kraft den 1. august  

 1994.
 Stk. 3.  Indenrigsministeren fremsætter forslag for  

 Folketinget til revision af § 1, nr. 2 og 3, inden udgangen af folketingsåret  

 1997-98.
Givet på Christiansborg Slot, den 18.  

 maj 1994 Under Vor Kongelige Hånd og Segl I Dronningens Navn:
