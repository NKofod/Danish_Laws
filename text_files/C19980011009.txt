Cirkulære om Statens overtagelse af  

 selskabsligningen - overgangsperioden fra den 1. Juli 1998 og indtil den 1.  

 Oktober 19981) 1. Indledning.
 I henhold til lov nr. 1106 af 29. december 1997 (statens  

 overtagelse af selskabsligningen) overgår ansvaret for ligningen af  

 juridiske personer, bortset fra dødsboer til de statslige told- og  

 skattemyndigheder med virkning fra og med den 1. juli 1998.
 Efter § 9, stk. 3, har lovens § 2 virkning for  

 selvangivelser m.v., der efter skattekontrolloven skal indgives den 1.  

 oktober 1998 eller senere.
 2. Sagsudlægningsbekendtgørelsen -  

 kommunernes ligningsmæssige- og administrative opgaver.
 2.1. Kommuner med fuldmagt til at foretage  

 ordinær ligning m.v.
I § 20, stk. 7, i skatteministeriets bekendtgørelse  

 nr. 336 om sagsudlægning af 10. juni 1998 er den lokale told- og  

 skatteregion bemyndiget til efter aftale at give en kommune, hvormed der  

 forhandles om indgåelse af kontrakt om selskabsligning, jf. § 18,  

 fuldmagt til på regionens vegne at foretage ordinær ligning m.v.  

 i overgangsperioden.
Efter bekendtgørelsens § 18, stk. 1, er  

 kompetencen til at indgå aftale om udførelse af selskabsligning  

 udlagt til direktøren for Told- og Skattestyrelsen.
 I overensstemmelse med disse bestemmelser har de lokale  

 told- og skatteregioner efter aftale meddelt fuldmagt til de kommuner, som  

 ikke er nævnt i bilag 1 til dette cirkulære, se nedenfor under  

 pkt. 2.2.
Rent praktisk indebærer meddelelse af fuldmagt, at  

 arbejdet med selskabsligningsopgaven med hertil hørende administrative  

 opgaver kan fortsætte uændret.
Kommunen skal dog tilkendegive  

 udadtil, at den handler efter fuldmagt på vegne af den lokale told- og  

 skatteregion.
 2.1.1. Kommunerne København og Frederiksberg  

 træffer i overgangsperioden afgørelse efter fuldmagt på  

 vegne af den lokale told- og skatteregion i sager om skattefri fusion som  

 omhandlet i TSS-cirkulære 1998-12, sammenholdt med SD-cirkulære  

 1986-31.
 2.2. Kommuner med hvem, der ikke indgås  

 aftale om fuldmagt.
 De kommuner, som fremgår af bilag 1, har ikke  

 ønsket at varetage ligningsopgaven efter den 1. juli 1998 og er ikke i  

 forhandling om indgåelse af kontrakt om selskabsligning.
 Ligningen af de selskaber m.v., som er  

 hjemmehørende i disse kommuner, vil derfor fremover blive varetaget af  

 den told- og skatteregion, hvorunder kommunen henhører.
 Efter § 20, stk. 6, i  

 sagsudlægningsbekendtgørelsen er den kommunale skattemyndighed i  

 disse kommuner, såvel som skattemyndigheden i alle andre kommuner,  

 bemyndiget til at træffe afgørelse i 1. instans indtil den 1.  

 oktober 1998 efter følgende bestemmelser:
1) Selskabsskatteloven, § 17, stk. 3, 1. pkt. (datterselskabslempelse) 2) Skattekontrolloven, § 4, stk. 4 (henstand med selvangivelsesfristen),  

 og § 5, stk. 1 (skattetillæg).
 2.2.1. Administrative opgaver.
 Det påhviler de kommuner - som ikke har fuldmagt til  

 foretagelse af ordinær ligning m.v. i overgangsperioden - visse  

 administrative opgaver, idet de frem til den 1. oktober 1998 skal afslutte  

 behandlingen af selvangivelserne for indkomståret 1997. Dette  

 gælder også de administrative opgaver, der vedrører de  

 juridiske personer, bortset fra dødsboer, som direktøren for  

 Told- og Skattestyrelsen i medfør af  

 sagsudlægningsbekendtgørelsens § 19 udvælger til ligning  

 af Told- og Skattestyrelsen.
 Som administrative opgaver anses bl.a.:
 Modtagelse, klargøring og konvertering af  

 selvangivelser.
 Udførelse af de administrative opgaver der er  

 nødvendige for, at der kan udskrives en årsopgørelse til  

 selskabet:
 - Klargøring af modtagne selvangivelser til indberetning, herunder  

 også foretagelse af tekniske rettelser.
 - Håndtering af virksomhedsskemaer, herunder rykning for manglende  

 virksomhedsskemaer (indberetning foretages enten af kommunen eller TSR efter  

 lokal aftale).
 - Styring og vedligeholdelse af mandtalsliste.
 - Arkivvedligeholdelse.
 - Indberetning af klargjorte selvangivelser til edb-medie (SSR/FBS).
 -Afgørelse om principskifte vedrørende obligationer, jf.  

 ikrafttrædelsesbestemmelsen i TSS-cirkulære 1998-12, pkt.  

 3.
 Foretagelse af afsluttende ansættelser for  

 ophørte selskaber samt skønsmæssige ansættelser  

 skal foretages af told- og skatteregionen, som også skal forestå  

 sagsbehandlingen ved fremtvingelse af selvangivelse ved pålæg af  

 daglige bøder og selvangivelser, med forhold om omlægning af  

 regnskabsår, sambeskatning, lempelse efter Ligningslovens § 33,  

 dobbeltbeskatningsoverenskomster, udlandslempelse, godskrivning af  

 udbytteskat m.v. og udstedelse af frikort.
 I disse tilfælde skal chartekstammen umiddelbart  

 efter modtagelsen af selvangivelsen oversendes til den lokale told- og  

 skatteregion, respektive Told- og Skattestyrelsen.
3. Klage 3.1. Afgørelser truffet af kommuner med fuldmagt  

 til at foretage ordinær ligning m.v. i overgangsperioden.
 3.1.1. Afgørelser truffet af en kommune efter  

 fuldmagt som led i ordinær ligning kan påklages til  

 Landsskatteretten.
 3.1.2. Følgende afgørelser truffet af  

 en kommune i henhold til sagsudlægningsbekendtgørelsens § 20,  

 stk. 6 og 7, kan påklages endeligt til den lokale told- og  

 skatteregion:
1) afgørelser efter selskabsskattelovens § 17, stk 3, 1. pkt.  

 (datterselskabslempelse), 2) afgørelser efter skattekontrollovens § 5, stk. 1  

 (skattetillæg) og 3) afgørelser omfattet af  

 sagsudlægningsbekendtgørelsens § 2 C.
 Afgørelser truffet af kommunerne København  

 og Frederiksberg, jf. pkt. 2.1.1. i dette cirkulære, behandles som  

 hidtil.
 3.1.3. Afgørelser som omhandlet i  

 TSS-cirkulære 1998-12 truffet af en kommune efter fuldmagt kan  

 påklages til Ligningsrådet.
 3.2. Afgørelser truffet af kommuner med hvem der  

 ikke er indgået aftale om fuldmagt.
Det drejer sig alene om 1) afgørelser efter selskabsskattelovens § 17, stk 3, 1. pkt.  

 (datterselskabslempelse) 2) afgørelser efter skattekontrollovens § 5, stk. 1  

 (skattetillæg).
 Afgørelserne kan påklages endeligt til den  

 lokale told- og skatteregion.
Told- og Skattestyrelsen, den 1. juli  

 1998 Frantz Howitz /Jens Mørkegaard Bilag 1 Statens overtagelse af selskabsligningen -  

 overgangsperioden fra den 1. juli 1998 til den 1. oktober 1998 Følgende kommuner har ikke ønsket at  

 varetage ligningsopgaven efter den 1. juli 1998 og er ikke i forhandling om  

 indgåelse af kontrakt om selskabsligning:
Kommune Ligningen af selskaber m.v.  

 som er hjemmehørende i nævnte kommuner, vil fremover blive  

 varetaget af:
Billund Told- og Skatteregion  

 Esbjerg Hirtshals Told- og Skatteregion  

 Frederikshavn Holeby Told- og Skatteregion  

 Maribo Højer Told- og Skatteregion  

 Haderslev Korsør Told- og Skatteregion  

 Korsør Munkebo Told- og Skatteregion  

 Odense Nørhald Told- og Skatteregion  

 Randers Ravnsborg Told- og Skatteregion  

 Maribo Vamdrup Told- og Skatteregion  

 Vejle 1)   I Told- og  

 Skatteastyrelsens egen fortløbende nummerrækkefølge har  

 cirkulæret nummer 1998-16.
