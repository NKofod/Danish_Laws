 Miljøministeriet meddeler herved - i henhold til § 31, stk. 4, i lov nr.  

 310 af 6. juni 1973 m.m. med senere ændringer - en generel dispensation fra  

 de i lovens § 31, stk. 1 og 4 nævnte bestemmelser om autorisation og  

 godkendelse for biavlere, der detailpakker honning hidrørende fra højst 25  

 bifamilier.
 Betingelserne for ovennævnte dispensation er:
 1. at de nævnte 25 bifamilier tilhører biavleren.
 2. at biavleren i sine behandlingsrum alene behandler  

 og detailpakker honning fra højst 25 bifamilier.
 3. at den ved slyngningen fremkomne honning på  

 detailpakningen er mærket med biavlerens navn og adresse.
 4. at biavleren anmelder sin virksomhed for den lokale  

 tilsynsmyndighed.
 5. at biavleren med hensyn til indretning af  

 behandlingsrummene og behandlingen af honningen til enhver tid opfylder de  

 krav, som hensynet til god hygiejnisk praksis tilsiger.
 Miljøministeriet meddeler endvidere en generel dispensation fra  

 bestemmelsen i lovens § 31, stk. 1, om autorisation for biavlere, der  

 detailpakker honning hidrørende fra over 25 bifamilier.
 Betingelserne for denne dispensation er:
 1. at biavlerne alene foretager behandling af honning  

 af egen avl, og denne behandling alene omfatter slyngning, simpel rensning,  

 omrøring og aftapning i detailpakninger med henblik på salg til engros- eller  

 detailvirksomheder.
 2. at biavleren hos den lokale tilsynsmyndighed søger  

 godkendelse af sin virksomhed i henhold til miljøministeriets bekendtgørelse  

 nr. 367 af 27. juni 1974 om salg en gros af levnedsmidler.
