Sundhedsstyrelsens cirkulære af 14. februar 1994 CIRKULÆRE OM UNDERSØGELSE AF DONORBLOD FOR ANTISTOF MOD HTLV I/II (Til landets blodbanker) I medfør af § 4 i lov om lægemidler, jf. lovbekendtgørelse nr. 452 af 10.  

 juni 1992 og i medfør af § 11 i lov om udøvelse af lægegerning, jf.  

 lovbekendtgørelse nr. 426 af 19. august 1976, fastsættes:
 § 1.  Blod, herunder blodkomponenter, som anvendes til  

 transfusion, skal være undersøgt og fundet negativt for anti HTLV I/II.
Stk. 2.  I akutte, livstruende situationer, hvor det i  

 det konkrete tilfælde kan være nødvendigt at anvende blod eller  

 blodkomponenter, selv om resultatet af undersøgelse for anti HTLV I/II endnu  

 ikke foreligger, forudsætter dette en konkret vurdering af den for  

 behandlingen ansvarlige læge.
Blodbanken skal i så fald skriftligt gøre den  

 behandlende læge opmærksom på, at anti HTLV I/II undersøgelsen ikke  

 foreligger.
Blodbanken skal i disse tilfælde så vidt muligt sikre sig, at  

 det/de blod/ blodkomponenter, som anvendes, stammer fra en donor, der inden  

 for det sidste år er undersøgt og fundet negativ for anti HTLV I/II.
 § 2.  Undersøgelsen for anti HTLV I/II skal udføres på  

 en blodprøve, der er udtaget samtidig med blodtapningen eller tidligst 1 uge  

 inden.
 § 3.  Bloddonorer, der er smittet med HTLV I/II, skal  

 af den for blodbanken an- svarlige læge informeres om resultatet og henvises  

 til videre undersøgelse, eksempelvis infektionsmedicinsk speciallæge eller  

 sygehusafdeling.
 § 4.  Blodbanken skal, på et særligt skema, månedsvis  

 indberette til Sundhedsstyrelsen antallet af foretagne undersøgelser samt  

 resultatet af disse.
 § 5.  Cirkulæret træder i kraft 1. april 1994, således  

 at alt donorblod, der indtappes, senest 1. april 1994 skal undersøges for  

 antistof mod HTLV I/II.
 Stk. 2.  Fra 1. maj 1994 skal alt donorblod, der  

 udleveres fra blodbanker, være screenet for antistof mod HTLV I/II.
