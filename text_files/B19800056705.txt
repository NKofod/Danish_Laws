 I henhold til § 12, stk. 2, i værnepligtsloven (lov nr. 213 af 30. maj  

 1980) fastsættes:
§ 1.  Værnepligtsnævnets formand drager omsorg for  

 sagernes forberedelse.
Ved behandling af de i § 4, stk. 1, i lov om  

 værnepligtens opfyldelse ved bistandsarbejde i udviklingslande nævnte sager  

 tilkalder formanden den af udenrigsministeriet beskikkede tilforordnede.
 Stk. 2.  Værnepligtsstyrelsen udpeger en sekretær for  

 værnepligtsnævnet og varetager i øvrigt nævnets sekretariatsforretninger.
 § 2.  Nævnet er beslutningsdygtigt, når formanden og 4  

 andre medlemmer er til stede, deraf mindst et af de af folketinget  

 indstillede medlemmer.
Stk. 2.  Er et medlem forhindret, indkaldes den  

 pågældendes stedfortræder.
Er formanden forhindret, ledes nævnets møde af det  

 af justitsministeriet indstillede medlem eller dennes stedfortræder,  

 medmindre formandens stedfortræder er til stede.
 Stk. 3.  Et medlem eller en stedfortræder kan ikke  

 deltage i behandlingen af en sag, når vedkommende efter retsplejeloven ville  

 være inhabil som dommer.
§ 3.  Nævnet udøver sin virksomhed i møder.
Formanden  

 kan dog bestemme, at en sag skal udsendes til skriftlig votering.
Stk. 2.  Afgørelser træffes ved stemmeflerhed.
I  

 tilfælde af stemmelighed gør formandens stemme udslaget.
Stk. 3.  Afgørelserne indføres i en  

 forhandlingsprotokol, der i hvert møde underskrives af de tilstedeværende  

 medlemmer.
Et medlem kan kræve tilført protokollen en kort begrundelse for  

 sit standpunkt eller bemærkning om afvigende standpunkt.
 § 4.  Den værnepligtige eller en person, som  

 dokumenterer at repræsentere denne, kan efter begæring overvære behandlingen  

 af den pågældendes sag bortset fra rådslagningen og afstemningen.
 § 5.  Formanden kan annullere en indkaldelsesordre  

 eller stille den i bero, såfremt nævnets afgørelse først kan foreligge efter  

 det tidspunkt, hvor den værnepligtige skal møde til værnepligtstjeneste.
 Stk. 2.  Formanden kan bemyndige sekretæren til at  

 træffe de i stk. 1 nævnte beslutninger.
 § 6.  Nævnet underretter inden 8 dage ved anbefalet  

 brev den værnepligtige om den trufne afgørelse.
 § 7.  Nævnets adresse er Postboks 76, Tåstrup  

 Stationscenter, 2630 Tåstrup.
 § 8.  Bekendtgørelsen træder i kraft den 1. januar  

 1981.
 Stk. 2.  Bekendtgørelse nr. 27 af 14. januar 1976 af  

 forretningsorden for værnepligtsnævnet ophæves.
