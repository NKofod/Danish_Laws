Fremsat den 14. marts 2001 af  

 Hans Christian Schmidt (V), Kim Andersen (V),  

 Helga Moos (V) Bodil Thrane (V),  

 Jens Vibjerg (V), Jørgen Winther (V),  

 Henriette Kjær (KF), Eva Møller (KF),  

 Gitte Seeberg (KF),  

 Svend Aage Fauerholdt (DF) og Aase D.&nbsp  

 ;Madsen (DF) Forslag til folketingsbeslutning om reduktion af de midler, der bevilges som projektpenge  

 gennem fonde, tilskudsordninger og puljer m.v. i Miljø- og  

 Energiministeriet Folketinget pålægger regeringen inden den 1.  

 juni 2001 at fremsætte lovforlag, der medfører en  

 væsentlig reduktion af de midler, der bevilges som projektpenge gennem  

 fonde, tilskudsordninger og puljer m.v. i Miljø- og Energiministeriet.  

 De nødvendige lovforslag skal samtidig sikre, at midlerne fremover i  

 højere grad anvendes på baggrund af klart definerede regler  

 fastlagt af Folketinget.
Bemærkninger til forslaget Igennem de sidste 7 år er  

 størrelsen af de beløb, som bevilges på baggrund af en  

 ansøgning om støtte til et bestemt projekt, vokset støt.  

 Det drejer sig om ca. 1 mia. kr. i finansloven for 2001. Det betyder, at det  

 er en bestyrelse eller en embedsmand, som beslutter, hvem der skal have del i  

 de afsatte midler.
Folketinget er derfor reelt uden indflydelse på  

 fordelingen af disse midler.
Da det samtidig er miljø- og  

 energiministeren, som udpeger medlemmerne til en række af de bevilgende  

 bestyrelser, har ministeren en uforholdsmæssig stor indflydelse  

 på, hvem der får tildelt støtte fra disse fonde m.v.
Forslagsstillerne ønsker, at Folketinget får  

 større indflydelse på, hvad midlerne inden for Miljø- og  

 Energiministeriets budget bliver brugt til.
Det er ca.  

1/3 af de midler, som bliver anvendt på  

 miljøområdet i Danmark, der bevilges som en ramme, hvorfra der  

 kan søges til projekter.
Det har ydermere vist sig, at det har været yderst  

 svært at få brugt de mange penge, som hvert år bevilges  

 på denne måde, på grund af afløbsproblemer i en  

 række af fondene, tilskudsordningerne, puljerne m.v.
Det blev under et  

 samråd i Miljø- og Planlægningsudvalget den 6. december  

 2000 oplyst, at der blev overført over 300 mio. kr. fra Miljø-  

 og Energiministeriet til Finansministeriet i 2000, fordi ministeriet ikke  

 havde fundet anvendelse for disse midler.
 Denne situation indicerer, at der med den nuværende  

 måde at bevilge penge til Miljø- og Energiministeriets  

 område som udgangspunkt bliver afsat alt for store rammer, hvorved  

 ministeriet får afløbsproblemer på de enkelte konti.
Da der er brug for øgede økonomiske  

 ressourcer på andre områder i det danske samfund, er det ikke  

 rimeligt, at de midler, som bevilges på Miljø- og  

 Energiministeriets område, er så rigelige, at ministeriet har  

 problemer med at få anvendt de afsatte rammer.
Derfor ønsker  

 forslagsstillerne en reduktion af projektmidlerne, så de står i  

 et realistisk forhold til de midler, der faktisk er brug for på dette  

 område.
 Forslagsstillerne ønsker med beslutningsforslaget,  

 dels at Folketinget får større indflydelse på, hvad disse  

 midler bliver anvendt til, og dels at de overskydende midler eventuelt kan  

 finde anvendelse på andre områder, hvor den samfundsmæssige  

 nytte vil være større.
Skriftlig fremsættelse Hans Christian Schmidt (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om reduktion af de  

 midler, der bevilges som projektpenge gennem fonde, tilskudsordninger og  

 puljer m.v. i Miljø- og Energiministeriet.
(Beslutningsforslag nr.
B 147).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
