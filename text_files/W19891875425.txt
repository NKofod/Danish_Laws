På en ejemdom, der tidligere var drevet som egentlig landbrugsejendom,  

 men hvor kreatur- og grisehold var ophørt og jorden bortforpagtet, således at  

 der kun var hestehold (anset for privat), kunne kun godkendes fradrag for  

 udgifter i forbindelse med forpagtningsaftalen.
Påstanden om, at landbruget -  

 herunder hesteholdet - skulle anses som en helhed, kunne ikke tages til  

 følge.
 A klagede for indkomståret 1986 over, at de stedlige skattemyndigheder  

 ikke havde godkendt hans fradrag for udgifter på i alt 20.176 kr. vedrørende  

 hestehold, vedligeholdelse og forsikring af bygninger og inventar m.v. samt  

 regnskabsassistance, alt vedrørende klagerens landbrugsejendom.
Det fremgik af sagen, at klageren i 1955 havde erhvervet den omhandlede  

 ejendom, der var på ca. 48 tdr. land.
Klageren havde drevet landbruget som  

 eneste erhverv indtil 1979, hvor han havde taget arbejde som lønmodtager.
 Det var oplyst, at driften af ejendommen, der oprindelig var drevet med  

 svin, køer, heste og planteavl, havde udviklet sig således, at køerne blev  

 udsat i 1972, og svinene i 1976. Jorden havde været bortforpagtet fra den 1.  

 januar 1984. Af forpagtningsaftalen fremgik, at klageren og forpagteren  

 skulle dele jagten, at klageren havde ret til indtil 500 baller halm årligt,  

 og at klageren skulle fjerne væltede træer i læhegn.
Om brugen af ejendommens bygninger efter indgåelsen af forpagtningsaftalen  

 var det oplyst, at maskinhuset  anvendtes til opbevaring af vandingsmaskine, staldbygningerne  anvendtes til hestehold laden  anvendtes til opbevaring af en traktor samt foder til  

 hestene.
 Traktoren blev efter det oplyste anvendt til hjembringelse af halm til  

 hestene, bortkørsel af mødding fra heste samt i forbindelse med oprydning i  

 læhegn.
 Ved den påklagede ansættelse var der godkendt fradrag for udgifter  

 vedrørende maskinhuset og vedligeholdelse vedrørende ny port i laden, medens  

 de øvrige udgifter var anset for private under hensyn til benyttelsen af  

 bygningerne til hesteholdet, der blev anset for privat.
Klagerens revisor anførte bl.a., at landbruget skulle ses som en helhed,  

 hvori indgik forpagtningsafgiften.
Driftsresultatet ville derved blive  

 positivt.
De udgifter, der var nægtet fradraget, indgik i helheden og var  

 følgelig fradragsberettigede, idet man ikke kunne udsondre enkelte dele af  

 den samlede bedrift.
Landsskatteretten var imidlertid enig med de stedlige skattemyndigheder i,  

 at klageren ved bortforpagtningen af ejendommens jordtilliggende havde  

 opgivet den egentlige landbrugsdrift.
Der var derfor alene fradrag for  

 udgifter i forbindelse med forpagtningsaftalen, herunder enkelte  

 driftsbygninger.
Da disse udgifter måtte anses for dækket af de fradrag, der  

 var godkendt ved den påklagede ansættelse, blev denne stadfæstet.
 LV 1988, R 3.6.
