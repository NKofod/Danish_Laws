Klage over, at tvangsmedicinering med Leponex i en periode skulle foregå  

 som injektionsbehandling, samt klage over magtanvendelsen i forbindelse med  

 tvangsmedicineringen Sundhedsvæsenets Patientklagenævn godkendte  

 beslutningen om tvangsmedicinering, da nævnet fandt, at betingelserne herfor  

 var opfyldt, idet hun fortsat var sindssyg.
Nævnet godkendte endvidere, at  

 patientens klage ikke var blevet tillagt opsættende virkning, idet det var  

 nævnets opfattelse, at ændringen i medicinadministration til  

 injektionsbehandling måtte betragtes som en videreførelse af den oprindelige  

 beslutning om tvangsmedicinering, der også omfattede en beslutning om  

 tvangsmedicinering  

 som injektionsbehandling.
Patienten havde fået sin oprindelige klage over  

 tvangsmedicinering med Leponex behandlet ved det lokale nævn i juli 2004, og  

 der var således efter nævnets opfattelse ikke tale om en fornyet beslutning  

 om  

 tvangsmedicinering.
Nævnet fandt derfor, at der ikke var pligt til at  

 tillægge  

 klagen opsættende virkning.
 Sundhedsvæsenets Patientklagenævn godkendte endvidere,  

 at patienten kunne fastholdes med nødvendig magt i forbindelse med  

 tvangsmedicineringen, idet nævnet ikke fandt grundlag for at fastslå, at  

 denne  

 magtanvendelse ville overstige, hvad der var nødvendigt for at opnå det  

 tilsigtede formål, jf. psykiatrilovens § 4, stk. 4.
