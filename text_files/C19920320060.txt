Vaccination af personer, beskæftiget med spildevand og kloakslam Hvor der er særlig fare for smitte, fastsætter arbejdsmiljølovgivningen,  

 at der skal træffes foranstaltninger herimod.
Ud fra denne bestemmelse  

 forlanger Arbejdstilsynet følgende:
Personer skal vaccineres effektivt mod stivkrampe (tetanus) og polio  

 (børnelammelse), hvis deres beskæftigelse for størstedelens vedkommende  

 består i - håndtering, - behandling eller - analyse af spildevand (kloakvand) og kloakslam o.l.
 Ansvaret for overholdelse af vaccinationsbestemmelserne påhviler såvel  

 arbejdsgiver som den enkelte medarbejder.
 Vaccinationerne skal kunne dokumenteres.
 Omkostningerne i forbindelse med vaccination, herunder dokumentation,  

 påhviler arbejdsgiveren.
 Personer skal ikke vaccineres, hvis de udfører arbejde, der normalt kun  

 medfører en kortvarig kontakt med spildevand, fx i forbindelse med  

 blikkenslagerarbejde og andet VVS-arbejde.
 Personer, der af helbredshensyn, religiøse grunde e.l. ikke ønsker at lade  

 sig vaccinere, må ikke beskæftiges ved det pågældende arbejde.
Stivkrampevaccination Stivkrampevaccination består af en primærvaccination (3 indsprøjtninger af  

 vaccine mod stivkrampe). Senere vaccinationer kaldes revaccinationer (1  

 indsprøjtning af vaccine mod stivkrampe).
En primærvaccination er effektiv i 5 år efter de nuværende retningslinier  

 fra Statens Seruminstitut.
En revacccination er effektiv i mindst 10 år.
 Som det fremgår af skemaet gælder, at såfremt revaccination gives inden  

 for de første 5 år efter primærvaccinationsserien, varer beskyttelsen i 20 år  

 for aldersgruppen under 40 år, mens aldersgruppen over 40 år har en  

 beskyttelse af 15 års varighed.
 Ved revaccination, der gives mere end 5 år efter primærvaccinationen,  

 regnes som tidligere med en beskyttelse på 10 år.
Personer, der ikke er vaccineret eller er ufuldstændigt vaccineret, skal  

 gå til læge for at få de manglende vaccinationer.
Før arbejdet kan  

 påbegyndes, skal vedkommende have fået mindst to vaccinationer med  

 minimumsinterval på 3 uger.
Arbejdet kan påbegyndes 2 uger senere.
 Personer, der er i tvivl, om de er effektivt vaccineret, kan få dette  

 vurderet hos deres læge.
Ved behandling af sårskader tager lægen stilling til, om der skal  

 foretages yderligere.
Det er vigtigt at oplyse om muligheden for kontakt med  

 kloakvand.
Poliovaccination Personer anses for at være livsvarigt beskyttet mod polio, når de har  

 modtaget 3 indsprøjtninger af inaktiveret poliovaccine (Di-Te-Pol eller IPV),  

 der er efterfulgt af 3 gange poliovaccine givet gennem munden (OPV).
Personer, der ikke er vaccineret eller er ufuldstændigt vaccineret, skal  

 gå til læge for at få de manglende vaccinationer.
Før arbejdet kan  

 påbegyndes, skal vedkommende have fået mindst to vaccinationer med  

 minimumsinterval på 3 uger.
Arbejdet kan påbegyndes 2 uger senere.
Af hensyn  

 til langvarig beskyttelse skal retningslinierne i børnevaccinationsprogrammet  

 vedrørende antal doser og intervaller derefter følges.
Personer, der er vaccineret mod polio, men hvor antal doser ikke kan  

 dokumenteres, skal have 1 dosis IPV.
Arbejdet kan påbegyndes 2 uger senere.
 Med hensyn til nærmere retningslinier for vaccination mod stivkrampe og  

 polio henvises til brugsvejledninger og lægemiddelkataloget. Ændringer af  

 retningslinier for vaccination mod stivkrampe og polio vil fremgå af disse og  

 blive omtalt i »EPI-NYT«, som hver uge udsendes af Statens  

 Seruminstitut til bl.a. alle praktiserende læger.
