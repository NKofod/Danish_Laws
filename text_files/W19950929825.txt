Ankestyrelsens principafgørelse O-50-95 om arbejdsredskaber - egenbetaling - udlån - specialbilsæde - revalidering Resume:
 En kommune blev pålagt at udlåne et specialbilsæde under forudsætningaf, at ansøgeren selv afholdt differencen i forhold til anskaf felsesprisen på det af kommunen bevilgede sæde.
 Ankestyrelsen lagde vægt på, at der er fornøden hjemmel i bistandslovens § 43, stk. 9, sammenholdt med Socialministeriets bekendt gørelse nr. 517 af 2. juli 1990 § 12, stk. 1 og 2, til at bevilge et dyrere redskab mod egenbetaling af prisdifferencen til det arbejdsredskab, der efter en faglig vurdering kan dække behovet.
 Kassation:
Der er kommet nye regler på området Love:
Lov om social bistand - lovbekendtgørelse nr. 1024 af 13. december 1994 - § 43, stk. 9 Sagsfremstilling:
 En kvinde fik i oktober 1993 af kommunen bevilget støtte efterbistandslovens § 43, stk. 9, i form af udlån af bilsæde til erhvervs mæssig brug ved kørsel af taxa.
 Kvinden ankede kommunens afgørelse og anførte bl.a., at hun ikke kunne betjene den af kommunen anbefalede stol; derimod kunne hun betjene en stol af samme mærke forsynet med memory og ventilation.
 Nævnet tiltrådte kommunens afgørelse under henvisning til, at den bevilgede stol dækkede kvindens faktiske behov.
 Ankestyrelsen fandt i januar 1994 ikke, at sagen havde principiel betydning, men bemærkede, at der hverken i kommunen eller nævnet var taget stilling til, om kvinden kunne låne den ønskede stol mod selv at betale prisdifferencen.
Kommunen havde imidlertid i december 1993 meddelt afslag på udlån af det af kvinden ønskede specialbilsæde, uagtet at hun havde tilkendegivet selv at ville betale den økonomiske forskel mellem den bevilgede model og den ønskede model.
Kommunen kunne ikke godkende denne løsning, da kommunen ikke mente, at der var sammenhæng mellem bevilling og udlån.
Nævnet pålagde kommunen at udlåne det ønskede sæde under den forud sætning, at kvinden afholdt differencen i forhold til den af kommunen bevilgede stol.
Nævnet gjorde opmærksom på, at stolen uanset kvindens delvise betaling tilhørte kommunen.
Nævnet mente ikke, at reglerne om udlån af arbejdsredskaber efter bistandslovens § 43, stk. 9, er til hinder for, at der gives adgang til at betale et beløb til et ønsket redskab, når der er tale om en praktisk løsning.
 Kommunen ankede nævnets afgørelse til Ankestyrelsen og anførte bl.a., at da redskabet skulle ydes som udlån, kunne kommunens mulighed for genanvendelse af redskabet ved tilbagelevering forringes.
 Sagen blev behandlet i principielt møde med henblik på afklaring af, om der er lovhjemmel til at acceptere egenbetaling i en situation, hvor der ønskes et andet redskab end det, der er bevilget støtte til.
 Afgørelse:
 Ankestyrelsen fandt, at der i bestemmelserne i bistandslovens § 43, stk. 9, sammenholdt med Socialministeriets bekendtgørelse nr. 517 af 2. juli 1990, § 12, stk. 1 og 2, er fornøden lovhjemmel til at bevilge et dyrere redskab mod egenbetaling af prisdifferencen til det arbejdsredskab, der efter en faglig vurdering kan dække behovet.
 Ankestyrelsen fandt i øvrigt ikke, at det af kommunen anførte om, at muligheden for genanvendelse af sædet efter dette udlån forringes, kunne føre til et andet resultat, da sædet svarer til den af kommunen valgte standard blot med yderligere funktioner.
 Ankestyrelsen bemærkede i øvrigt, at den valgte løsning ikke påførte kommunen yderligere udgifter i forhold til det først bevilgede sæde.
 Ankestyrelsen tiltrådte således nævnets afgørelse.
