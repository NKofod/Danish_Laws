 Ved kgl. resolution af 30. juni 1964 har Danmark ratificeret den på den  

 internationalprivatretlige Haagerkonferences 7. samling vedtagne konvention  

 af 15. juni 1955, undertegnet af Danmark den 23. oktober 1956.
 Konventionen har følgende ordlyd:
 Konventionen om, hvilken lovgivning der skal anvendes på løsørekøb af  

 international karakter.
De stater, der har underskrevet denne konvention, og som ønsker at skabe  

 fælles bestemmelser om, hvilken lovgivning der skal anvendes på løsørekøb, har besluttet at indgå en konvention med dette formål og er blevet enige  

 om følgende bestemmelser:
 Art. 1.
 Denne konvention gælder for løsørekøb af international karakter.
Konventionen finder ikke anvendelse på køb af værdipapirer, køb af  

 registrerede skibe eller luftfartøjer eller salg ad retslig vej eller på  

 grundlag af udlæg eller udpantning.
Konventionen gælder for køb på grundlag  

 af dokumenter.
 Ved konventionens anvendelse ligestilles med køb aftaler om levering af  

 løsøregenstande, som skal tilvirkes eller produceres, når den part, som skal  

 levere genstandene, selv skal yde de for tilvirkningen eller produktionen  

 nødvendige råstoffer.
 Parternes erklæring om anvendelse af en bestemt lovgivning eller om en  

 domstols eller voldgiftsrets kompetence er ikke i sig selv tilstrækkelig til  

 at give købet den i stk. 1 nævnte internationale karakter.
 Art. 2.
 Købet er undergivet den interne lovgivning i det land, som parterne har  

 angivet.
 Angivelsen skal ske ved en udtrykkelig bestemmelse eller fremgå utvetydigt  

 af aftalen.
 Betingelserne med hensyn til parternes vedtagelse om anvendelse af en  

 bestemt lovgivning bedømmes efter denne lovgivning.
 Art. 3.
Har parterne ikke i overensstemmelse med foregående artikel erklæret en  

 bestemt lovgivning for anvendelig, er købet undergivet den interne lovgivning  

 i det land, hvor sælgeren havde bopæl, da han modtog bestillingen.
Er  

 bestillingen modtaget ved et sælgeren tilhørende forretningssted, er købet  

 undergivet den interne lovgivning i det land, hvor forretningsstedet er  

 beliggende.
 Købet er dog undergivet den interne lovgivning i det land, hvor køberen  

 har bopæl, eller hvor han har det forretningssted, der har afgivet  

 bestillingen, såfremt den er modtaget i dette land af sælgeren eller hans  

 repræsentant, agent eller handelsrejsende.
 Køb på børs eller på auktion er undergivet den interne lovgivning i det  

 land, hvor børsen er beliggende, eller hvor auktionen finder sted.
 Art. 4.
 Hvis ikke andet er udtrykkeligt fastsat kommer den interne lovgivning i  

 det land, hvor undersøgelsen af de i henhold til købet leverede  

 løsøregenstande skal finde sted, til anvendelse for så vidt angår formen for  

 undersøgelsen, de frister, inden for hvilke den skal finde sted,  

 meddelelserne om undersøgelsen samt de forholdsregler, der skal træffes, hvis  

 genstandene afvises.
 Art. 5.
Konventionen gælder ikke Art. 6.
 I enhver af de kontraherende stater kan anvendelsen af den ved  

 konventionen bestemte lovgivning nægtes, såfremt den er uforenelig med  

 statens grundlæggende retsprincipper (ordre public).
 Art. 7.
 De kontraherende stater er enige om at gennemføre bestemmelserne i  

 konventionens artikler 1-6 i deres lovgivning.
 Art. 8.
 Denne konvention er åben for undertegnelse af de stater, som har været  

 repræsenteret på Den internationalprivatretlige Haager-konferences 7.  

 samling.
 Den skal ratificeres, og ratifikationsdokumenterne deponeres i det  

 nederlandske udenrigsministerium.
 Om hver deponering af ratifikationsdokumenter oprettes en protokol, hvoraf  

 en bekræftet genpart tilsendes hver af de underskrivende stater ad  

 diplomatisk vej.
 Art. 9.
 Denne konvention træder i kraft den tresindstyvende dag, efter at det  

 femte ratifikationsdokument er deponeret som fastsat i art. 8, stk. 2.
 For enhver underskrivende stat, der ratificerer konventionen senere,  

 træder den i kraft den tresindstyvende dag efter deponeringen af  

 ratifikationsdokumentet.
 Art. 10.
 Denne konvention gælder for de kontraherende staters moderterritorier.
Ønsker en kontraherende stat konventionen sat i kraft i alle dens andre  

 territorier eller i de andre territorier, hvis internationale forbindelser  

 varetages af den, tilkendegiver den sin hensigt i et dokument, som deponeres  

 i det nederlandske udenrigsministerium.
Dette sender ad diplomatisk vej en  

 bekræftet genpart heraf til hver af de kontraherende stater.
Konventionen  

 træder for disse territorier i kraft den tresindstyvende dag efter  

 deponeringen af det ovenfor nævnte dokument.
 Den i stk. 2 nævnte tilkendegivelse kan ikke få virkning, før konventionen  

 er trådt i kraft i medfør af art. 9, stk. 1.
 Art. 11.
Enhver stat, som ikke har været repræsenteret på Den  

 internationalprivatretlige Haager-konferences 7. samling, kan tiltræde denne  

 konvention.
En stat, der ønsker at tiltræde, tilkendegiver sin hensigt i et  

 dokument, som deponeres i det nederlandske udenrigsministerium.
Dette sender  

 af diplomatisk vej en bekræftet genpart heraf til hver af de kontraherende  

 stater.
Konventionen træder for den tiltrædende stat i kraft den  

 tresindstyvende dag efter deponeringen af tiltrædelsesdokumentet.
 Deponeringen af tiltrædelsesdokumentet kan ikke finde sted, før  

 konventionen er trådt i kraft i medfør af art. 9, stk. 1.
 Art. 12.
Denne konvention har en varighed af fem år fra den i art. 9, stk. 1,  

 nævnte dag.
Fristen regnes fra denne dag også for stater, som har ratificeret  

 eller tiltrådt konventionen senere.
 Konventionen fornyes stiltiende for fem år ad gangen, medmindre den  

 opsiges.
 Opsigelse skal senest seks måneder før fristens udløb tilkendegives det  

 nederlandske udenrigsministerium, som giver alle de andre kontraherende  

 stater meddelelse herom.
 Opsigelsen kan begrænses til de territorier eller til visse af de  

 territorier, der er nævnt i en tilkendegivelse afgivet i henhold til art. 10,  

 stk. 2.
 Opsigelsen får kun virkning for den stat, som har opsagt konventionen.  

 Konventionen forbliver i kraft for de øvrige kontraherende stater.
 Til Bekræftelse heraf har undertegnede, der af deres regeringer er  

 behørigt bemyndigede dertil, underskrevet denne konvention.
 Udfærdiget i Haag den 15. juni 1955 i eet eksemplar, som deponeres i den  

 nederlandske regerings arkiver, og hvoraf en bekræftet genpart ad diplomatisk  

 vej tilsendes hver af de stater, der var repræsenteret på Den  

 internationalprivatretlige Haager-konferences 7. samling.
--------------------------------------------------------------------- Danmarks ratifikationsinstrument blev den 3. juli 1964 deponeret i det  

 nederlandske udenrigsministerium i Haag, og konventionen er herefter i medfør  

 af bestemmelsen i artikel 9, stk. 2, trådt i kraft for Danmarks vedkommende  

 den 1. september 1964. Med virkning fra samme dato er konventionen trådt i  

 kraft for Belgien, Finland, Frankrig, Italien og Norge.
For Sveriges  

 vedkommende trådte den i kraft den 6. september 1964. Konventionen er desuden  

 underskrevet, men endnu ikke ratificeret, af Luxembourg, Nederlandene og  

 Spanien.
 Udenrigsministeriet, den 7. maj 1965.
 Per Hækkerup.
