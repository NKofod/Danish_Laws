Nr LSF 170 Forslag til Lov om ændring af lov om Garantifonden for Skibsbygning m.v.  

 (skibsværftsaftalen) Fremsat af erhvervsministeren (Jan Trøjborg) den 19. februar 1997 Vedtaget ved tredjebehandling den 1. april 1997 Lov nr. 292 af 28/04/1997 § 1 I lov nr. 209 af 28. april 1993 om Garantifonden for Skibsbygning m.v. (skibsværftsaftalen), som ændret ved lov nr. 254 af 19. april 1995 og lov nr. 1073 af 20. december 1995, foretages følgende ændringer:
 1. I § 2, stk. 1 og 2, ændres »til og med  

 1996« til: »til og med 1997«.
 2. I § 2 indsættes som stk. 3:
»Stk. 3. Garantiforpligtelsen opgøres løbende på grundlag af  

 de aktuelle valutakurser.
Udstedelse af nye garantier og garantitilsagn vil  

 kunne finde sted, såfremt den således opgjorte garantiforpligtelse ligger  

 inden for den i stk. 1 anførte garantiramme.« 3. § 3, stk. 1, affattes således:
»Fondens midler tjener som sikkerhed for de i § 1 nævnte  

 forpligtelser.
De tilvejebringes ved løbende indbetalinger af risikopræmie.  

 Præmiebeløbene skal anbringes i statsobligationer, statsgældsbeviser,  

 skatkammerbeviser, udenlandske statspapirer eller på valutakonti.« § 2 Tidspunktet for lovens ikrafttræden fastsættes af erhvervsministeren.
Oprindeligt fremsat forslag § 1 I lov nr. 209 af 28. april 1993 om Garantifonden for Skibsbygning m.v. (skibsværftsaftalen), som ændret ved lov nr. 254 af 19. april 1995 og lov nr. 1073 af 20. december 1995, foretages følgende ændringer:
 1. I § 2, stk. 1, og stk. 2, ændres »til og med  

 1996« til: »til og med 1997«.
 2. I § 2 indsættes som stk. 3:
» Stk. 3. Garantiforpligtelsen opgøres løbende på grundlag af  

 de aktuelle valutakurser.
Udstedelse af nye garantier og garantitilsagn vil  

 kunne finde sted, såfremt den således opgjorte garantiforpligtelse ligger  

 inden for den i stk. 1 anførte garantiramme.« 3. § 3, stk. 1, affattes således:
» § 3. Fondens midler tjener som sikkerhed for de i § 1 nævnte  

 forpligtelser.
De tilvejebringes ved løbende indbetalinger af risikopræmie.  

 Præmiebeløbene skal anbringes i statsobligationer, statsgældsbeviser,  

 skatkammerbeviser, udenlandske statspapirer eller på valutakonti.« § 2 Tidspunktet for lovens ikrafttræden fastsættes af erhvervsministeren.
Bemærkninger til lovforslaget Almindelige bemærkninger 1. Den gældende lov Garantifonden for Skibsbygning m.v. blev etableret i 1993 som følge af den  

 finansielle sektors daværende vanskelige situation.
Det måtte derfor  

 påregnes, at den finansielle sektor efter en periode atter kunne stille  

 garantier over for Danmarks Skibskreditfond uden en statslig regaranti.
 Ved ændring af loven i april 1995 blev der givet hjemmel til også at  

 stille direkte garantier over for Danmarks Skibskreditfond, pengeinstitutter  

 og forsikringsselskaber.
2. Baggrunden for ændringsforslaget Den 21. december 1994 underskrev Den Europæiske Union, Japan, Sydkorea,  

 Norge og USA i OECD »Aftale om overholdelse af normale konkurrencevilkår  

 i den kommercielle skibsbygnings- og skibsreparationsindustri«  

 (OECD-aftalen). Aftalen vil træde i kraft 30 dage efter, at den er  

 ratificeret af alle parter.
For nærværende mangler alene USA af ratificere  

 aftalen.
 De danske skibsværfter har fortsat vanskeligt ved at skaffe nye ordrer.  

 Selv om den finansielle sektor atter kan stille garantier, udgør  

 garantiordningen en ekstra mulighed for skibsværfterne, som kan være af  

 betydning i en vanskelig periode.
3. Lovforslagets indhold Under hensyn til skibsværfternes vanskeligheder samt at OECD-aftalen må  

 påregnes at ville træde i kraft i løbet af 1997, hvilket vil indebære, at  

 loven om Garantifonden for Skibsbygning m.v. skal ophæves, foreslås loven  

 forlænget indtil den 31. december 1997, idet loven dog vil blive ophævet, når  

 OECD-aftalen måtte træde i kraft.
Med henblik herpå blev der ved den seneste  

 ændring af loven, lov nr. 1073 af 20. december 1995, indsat en ny paragraf  

 om, at erhvervsministeren ved bekendtgørelse kan ophæve loven.
OECD-aftalen tillader, at der stilles garantier for kreditter til  

 nationale redere på samme vilkår som for eksportkreditter.
Der er i den nye  

 lov om Eksportkreditfonden EKF skabt hjemmel til at stille sådanne garantier,  

 så snart OECD-aftalen træder i kraft.
Efter at Danmarks Skibskreditfond ved en aftale med Danmarks Nationalbank  

 i 1993 og senere gennem arrangementer med danske og udenlandske banker fik  

 mulighed for at tilbyde lån til rederne i US-dollar stiller Garantifonden i  

 betydeligt omfang garantier i US-dollar.
Rederne vil for at undgå en  

 kursrisiko typisk ønske finansiering i samme valuta som skibets indtjening,  

 hvorfor garantier i andre valutaer end danske kroner og US-dollar vil kunne  

 forekomme.
For at undgå en valutakursrisiko for Garantifonden foreslås det,  

 at præmieindtægterne kan anbringes i samme valuta som garantiforpligtelsen.
4. Administrative og statsfinansielle konsekvenser Lovforslaget forventes ikke at ville forøge sagsbehandlingen i  

 Sekretariatet for Skibsfinansiering ud over, hvad der følger af forlængelsen  

 af garantiordningen.
Ifølge lovens 4, stk. 2, skal præmien dække risikoen samt omkostningerne  

 ved administration af ordningen.
Garantiordningen vil derfor i princippet  

 være selvfinansierende.
Der vil imidlertid forekomme tilfældige udsving i antallet af tab, idet  

 risikospredningen på grund af det begrænsede antal garantier vil være  

 beskeden.
Der vil endvidere kunne forekomme en uforudset negativ udvikling i  

 hele eller dele af fragtmarkedet.
Det må derfor forudses, at der kan opstå  

 tab for Garantifonden, som ikke kan dækkes af fondens midler.
I lovens § 3,  

 stk. 3, er det derfor bestemt, at staten hæfter for de udstedte garantier,  

 såfremt fondens midler ikke er tilstrækkelige til at dække opståede tab.
 Forlængelsen af loven ændrer ikke noget i dette forhold, bortset fra at  

 risikospredningen bliver større.
5. Forholdet til EU-retten Garantiordningen falder ind under Rådets direktiv om støtte til  

 skibsbygningsindustrien af 21. december 1990 (90/684/EØF), senest ændret ved  

 Rådets direktiv af 27. september 1996 (No 1904/96). Ordningen er godkendt af  

 EU-Kommissionen og tillagt en støtteværdi på 1 pct. af skibets kontraktværdi.
 Garantiordningens forlængelse skal derfor godkendes af EU-Kommissionen.
6. Erhvervsøkonomiske konsekvenser En forlængelse af garantiordningen vil støtte de danske værfter i et  

 marked, der indtil OECD-aftalen måtte træde i kraft fortsat må forventes at  

 være præget af betydelig statsstøtte.
7. Høringer Lovforslaget har været til høring hos Finansrådet, Assurandør-Societetet,  

 Danmarks Skibskreditfond, Skibsværftsforeningen, Skibs- og Bådebyggeriernes  

 Arbejdsgiverforening, Danmarks Rederiforening, CO-Industri, Danmarks  

 Nationalbank, Finansministeriet, Justitsministeriet, Skatteministeriet og  

 Økonomiministeriet.
Bemærkninger til de enkelte bestemmelser Til § 1 EU's 7. direktiv om støtte til skibsbygningsindustrien udløb den  

 30. september 1996, men EU's ministerråd har som følge af, at OECD-aftalen  

 ikke er trådt i kraft, besluttet at forlænge direktivet indtil den 31.  

 december 1997, idet direktivet dog vil blive ophævet og afløst af en allerede  

 vedtagen forordning om støtte til skibsbygningsindustrien, når OECD-aftalen  

 træder i kraft.
Når OECD-aftalen måtte træde i kraft, vil der ikke kunne gives tilsagn om  

 nye garantier under garantiordningen, hvorfor loven vil skulle ophæves.
I  

 henhold til lovens § 11 a. kan erhvervsministeren ophæve loven ved  

 bekendtgørelse.
Efter at det blev muligt for Danmarks Skibskreditfond at tilbyde lån i  

 US-dollar, stilles en væsentlig del af Garantifondens garantier i US-dollar.  

 Dette indebærer, at fondens samlede garantiforpligtelser opgjort i danske  

 kroner varierer som følge af kurssvingninger på US-dollar.
En stigende kurs  

 på US-dollar vil derfor kunne medføre, at de samlede garantiforpligtelser  

 overstiger den i § 2, stk. 1, nævnte garantiramme.
Folketingets Finansudvalg  

 har derfor ved Akt. 96 22/11 1994 godkendt, at den i loven anførte  

 garantiramme tages i betragtning på tidspunktet for udstedelse af garantier  

 eller afgivelse af bindende tilsagn.
Garantifonden vil derfor løbende opgøre  

 den samlede garantiforpligtelse på grundlag af aktuelle valutakurser.  

 Udstedelse af nye garantier og garantitilsagn vil kunne finde sted, såfremt  

 den således opgjorte garantiforpligtelse ligger inden for garantirammen.
 Det foreslås, at den af Finansudvalget godkendte fortolkning af  

 garantirammen medtages i loven.
 Bestemmelserne i lovens § 3, stk. 1, om placering af Garantifondens midler  

 i statsobligationer, statsgældsbeviser og skatkammerbeviser har til formål  

 dels at tilgodese hensynet til en rimelig forrentning, dels at sikre fondens  

 likviditet, således at midlerne hurtigt kan frigøres til udbetaling ved  

 eventuelle tab.
 Da en væsentlig del af fondens garantiforpligtelser efterhånden er i  

 US-dollar, medfører de nuværende bestemmelser, om at fondens midler skal  

 anbringes i danske statspapirer, en betydelig valutakursrisiko for fonden.  

 Det foreslås derfor, at fonden tillige kan placere midlerne i udenlandske  

 statspapirer eller på valutakonti.
 Til § 2 Forlængelse af loven skal anmeldes til og godkendes af  

 EU-Kommissionen, forinden loven kan sættes i kraft, hvorfor det foreslås, at  

 erhvervsministeren, når Kommissionens godkendelse foreligger, fastsætter  

 tidspunktet for lovens ikrafttræden.
Skriftlig fremsættelse Erhvervsministeren (Jan Trøjborg):
 Herved tillader jeg mig at fremsætte for Folketinget:
 Forslag til lov om ændring af lov om Garantifonden for Skibsbygning  

 m.v. (skibsværftsaftalen).
(Lovforslag nr.
L 170).
 Adgangen til at stille garantier i henhold til lov om Garantifonden for  

 Skibsbygning, lov nr. 209 af 28. april 1993 med senere ændringer, ophørte med  

 udgangen af 1996. Da loven blev vedtaget i 1993, var det hensigten, at  

 garantiordningen skulle være midlertidig, idet den var begrundet med  

 øjeblikkelige vanskeligheder i den finansielle sektor og dårlige konjunkturer  

 for shippingmarkedet.
 De danske skibsværfter har fortsat vanskeligt ved at skaffe nye ordrer.  

 Selv om den finansielle sektor atter kan stille garantier, udgør  

 garantiordningen en ekstra mulighed for skibsværfterne, som kan være af  

 betydning i en vanskelig periode.
Den i OECD indgåede "Aftale om overholdelse af normale  

 konkurrencevilkår i den kommercielle skibsbygnings- og  

 skibsreparationsindustri" og dermed også OECD's nye eksportkreditaftale  

 for skibe er endnu ikke trådt i kraft, idet den fortsat ikke er ratificeret  

 af USA.
Når OECD-aftalen træder i kraft, vil der kunne stilles garantier for  

 kreditter til nationale redere på samme vilkår som for eksportkreditter.
 Disse forhold sammenholdt med, at statsstøtten til konkurrenterne i andre  

 lande ikke ses at være blevet reduceret, kan begrunde, at loven forlænges.  

 Såfremt loven ikke forlænges, vil der opstå en periode, indtil OECD's nye  

 eksportkreditaftale træder i kraft, hvor det ikke vil være muligt at skaffe  

 garantier til sikkerhed for lån til finansiering af skibe, såfremt den  

 finansielle sektor ikke måtte være villig til at påtage sig risikoen.
Loven foreslås forlænget med et år, hvilket svarer til forlængelsen af det  

 7. direktiv om støtte til skibsbygningsindustrien, som er vedtaget af  

 EU-rådet.
Direktivet vil blive ophævet og erstattet af en allerede vedtagen  

 forordning, så snart OECD-aftalen træder i kraft.
Når OECD-aftalen træder i  

 kraft og direktivet ophæves, skal loven ophæves.
Der er derfor i lovens § 11  

 a. givet erhvervsministeren bemyndigelse til at ophæve loven ved en  

 bekendtgørelse.
Efter at Danmarks Skibskreditfond fik mulighed for at tilbyde lån til  

 rederne i US-dollar, stiller Garantifonden i betydeligt omfang garantier i  

 US-dollar.
Dette indebærer, at fondens samlede garantiforpligtelser opgjort i  

 danske kroner varierer som følge af kurssvingninger på US-dollar, hvorfor en  

 stigende dollarkurs vil kunne medføre, at de samlede gararantiforpligtelser  

 overstiger den i loven anførte garantiramme.
Folketingets Finansudvalg har  

 ved Akt. 96 22/11 1994 godkendt, at garantirammen tages i betragtning på  

 tidspunktet for udstedelse af garantier eller afgivelse af bindende tilsagn.  

 Garantifonden vil løbende opgøre den samlede garantiforpligtelse på grundlag  

 af aktuelle valutakurser, og udstedelse af nye garantier og garantitilsagn  

 vil kunne finde sted, såfremt den således opgjorte garantiforpligtelse ligger  

 inden for garantirammen.
 Det foreslås at medtage denne fortolkning i loven.
 Det bemærkes, at andre valutaer end danske kroner og US-dollar vil kunne  

 forekomme, idet rederne for at undgå en kursrisiko typisk vil ønske  

 finansiering i samme valuta som skibets indtjening.
Ifølge lovens § 3 skal Garantifondens midler placeres i statsobligationer,  

 statsgældsbeviser og skatkammerbeviser.
Da en væsentlig del af fondens  

 garantiforpligtelser efterhånden er i US-dollar, medfører de nuværende  

 bestemmelser en betydelig valutakursrisiko for fonden.
Det foreslås derfor,  

 at Garantifonden tillige kan placere midlerne i udenlandske statspapirer  

 eller på valutakonti, idet det bemærkes, at også andre udenlandske valutaer  

 kan komme på tale.
En forlængelse af loven skal godkendes af Europa-Kommissionen.
Det  

 foreslås derfor, at erhvervsministeren fastsætter tidspunktet for lovens  

 ikrafttræden.
 Jeg henviser til lovforslagets bemærkninger og anbefaler forslaget til Det  

 høje Tings velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget 1. I § 2, stk. 1, og stk. 2, ændres »til og med  

 1996« til: »til og med 1997«.
 2. I § 2 indsættes som stk. 3:
» Stk. 3. Garantiforpligtelsen opgøres løbende på grundlag af  

 de aktuelle valutakurser.
Udstedelse af nye garantier og garantitilsagn vil  

 kunne finde sted, såfremt den således opgjorte garantiforpligtelse ligger  

 inden for den i stk. 1 anførte garantiramme.« § 2. Der kan stilles garanti inden for et beløb af 5 mia. kr. for  

 lån til ny- eller ombygning af skibe.
Garantier kan stilles for aftaler, der  

 indgås i perioden 1993 til og med 1996 til levering over tre år fra aftalens  

 indgåelse.
Garantirammen kan efter bemyndigelse hæves til 7 mia. kr.
 Stk. 2. Bestemmelsen i stk. 1 finder tillige anvendelse på  

 tidligere indgåede aftaler betinget af, at et eller flere nærmere angivne  

 vilkår opfyldes, såfremt opfyldelsen finder sted i perioden 1993 til og med  

 1996.
 3. § 3, stk. 1, ændres til:
» § 3. Fondens midler tjener som sikkerhed for de i § 1 nævnte  

 forpligtelser.
De tilvejebringes ved løbende indbetalinger af risikopræmie.  

 Præmiebeløbene skal anbringes i statsobligationer, statsgældsbeviser,  

 skatkammerbeviser, udenlandske statspapirer eller på valutakonti.« § 3. Fondens midler tjener som sikkerhed for de i § 1 nævnte  

 forpligtelser.
De tilvejebringes ved løbende indbetalinger af risikopræmie.  

 Præmiebeløbene skal anbringes i statsobligationer, statsgældsbeviser og  

 skatkammerbeviser.
