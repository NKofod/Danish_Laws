Hovedpunkter om Fællesopkrævning Hvad er Fællesopkrævning? Fællesopkrævning (FOK), der administreres af ATPhuset, er en samlet  

 opkrævning af bidrag til:
 Et tilskud fra staten til arbejdsgivernes betaling af  

 arbejdsmarkedsbidragene (FOK-tilskud) fratrækkes ved opkrævningen.
Hvem skal betale FOK-bidrag og hvem modtager FOK-tilskud? Alle arbejdsgivere, der er registreret i ATP skal - foruden bidrag  

 til ATP - betale bidrag til LG og AUD.
 Til AER, AL og FP skal kun private arbejdsgivere betale, og kun  

 private arbejdsgivere modtager FOK-tilskud.
 Til ATP og AUD skal også lønmodtagere bidrage.
Bidragssatser De fleste af arbejdsmarkedsbidragene reguleres årligt.
De aktuelle  

 satser er anført på girokortet og vil i øvrigt altid kunne oplyses ved  

 henvendelse til ATPhuset.
Beregning af bidrag og FOK-tilskud sker i forhold til antal  

 fuldtidsbeskæftigede i den enkelte virksomhed.
Til AL, FP og AUD betales  

 der dog ikke bidrag for indtil een ansat.
Bidragsberegning Bidrag til LG, AER, AUD, AL og FP samt FOK-tilskud forudberegnes på  

 grundlag af de  ATP-bidrag, der er indbetalt i en forudgående 3  

 måneders periode.
 Arbejdsgiveren beregner selv ATP-bidraget og anfører dette på  

 girokortet.
Tilbageholdelse ATP- og AUD-bidragene omfatter tillige en lønmodtagerandel.
Denne  

 del af bidragene tilbageholder arbejdsgiveren ved hver lønudbetaling.
Opkrævning og indbetaling Alle bidrag under Fællesopkrævning opkræves samlet på eet girokort.
Terminer Indbetaling af bidrag sker kvartalsvis bagud pr. 1. januar, 1. april, 1.  

 juli og 1. oktober.
Indbetaling skal ske senest 14 dage efter kvartalets  

 udløb, for oktober kvartal dog 20 dage.
For at bidragene kan anses for  

 rettidigt indbetalt, skal der således indbetales senest den 20. januar, 14.  

 april, 14. juli og 14. oktober.
Indbetalingsmåde Indbetaling sker ved brug af det tilsendte girokort.
Indbetaling kan også  

 foretages gennem servicebureauer, der har truffet aftale med ATPhuset herom,  

 herunder pengeinstitutternes lønservicesystemer.
Renter Sker indbetalingen af bidraget ikke rettidigt, skal arbejdsgiveren betale  

 renter med  1 1/2 pct. af det samlede bidrag for hver påbegyndt måned,  

 regnet fra indbetalingsterminen.
Renteberegningen foretages af FOK,  

  der tilsender arbejdsgiveren opkrævning på det skyldige beløb.
Indledning Fællesopkrævning (FOK) blev gennemført ved lov nr. 169 af 28. april 1982  

 om ændring af forskellige lovbestemmelser om opkrævning af  

 arbejdsgiverbidrag.
 Lovens formål er at samordne opkrævningen af en række  

 arbejdsmarkedsbidrag.
 Denne vejledning har til formål at give en almindelig orientering om  

 opkrævningsordningen, som denne er udformet, efter at der pr. 1. januar 1986  

 er sket ændringer i reglerne for betaling af bidrag til  

 Arbejdsmarkedsuddannelsesfonden og Førtidspensionen.
 Vejledningen indeholder de generelle regler om opkrævningsordningen.  

 Yderligere oplysning om specielle problemer vil altid kunne fås ved  

 henvendelse til ATPhuset.
ATPhuset har udsendt en særlig vejledning om ATP-ordningen.
Denne  

 vejledning kan fås ved henvendelse til ATPhuset, samt i banker og  

 sparekasser.
Indholdsfortegnelse Generelt om Fællesopkrævning Fællesopkrævning (FOK) er en samlet opkrævning af en række  

 arbejdsmarkedsbidrag hos arbejdsgiverne.
Bidragsopkrævningen varetages af Arbejdsmarkedets Tillægspension Arbejdsgiverne skal selv beregne ATP-bidragene, hvis størrelse afhænger af  

 antallet af beskæftigede lønmodtagere og af beskæftigelsens omfang.
Fælles for de øvrige 5 ordninger under Fællesopkrævning er, at FOK  

 beregner bidragene på grundlag af arbejdsgivernes ATP-indbetalinger.
Alle  

 arbejdsmarkedsbidragene under FOK betales således i forhold til, hvor mange  

 lønmodtagere der er beskæftiget hos den enkelte arbejdsgiver.
 Arbejdsgiverne er dog fritaget for at betale bidrag til AL og FP samt  

 arbejdsgiverandelen af bidraget til AUD for indtil een fuldtidsbeskæftiget  

 lønmodtager.
I forbindelse med indbetalingen af arbejdsmarkedsbidragene yder staten et  

tilskud til arbejdsgivernes betaling af disse bidrag.
Dette tilskud  

 beregnes ligeledes på grundlag af ATP-bidragene, og fratrækkes de øvrige  

 bidrag i FOK-opkrævningen inden udsendelse af opkrævningen.
Beregning af bidrag og tilskud FOK-bidragene samt FOK-tilskuddet beregnes af ATPhuset på grundlag af de  

 ATP-bidrag, som arbejdsgiveren selv har beregnet og indbetalt til ATP i en  

 forudgående periode på 3 måneder.
De nærmere regler for beregning og indbetaling af bidrag er fastsat i  

bekendtgørelser udstedt af de ministerier, under hvis områder de  

 enkelte FOK-ordninger hører.
En fortegnelse over de gældende bekendtgørelser  

 findes på side 34-35.
Hovedreglerne for beregning, opkrævning m.v. er beskrevet nedenfor.
I et  

 særligt afsnit (side 25-29) er desuden beskrevet de mere detaljerede og  

 tekniske regler for hele opkrævningssystemet.
Dette mere teknisk prægede  

 afsnit tilsigter at gøre det muligt at foretage en efterregning og kontrol af  

 de girokort, der udsendes fra Fællesopkrævning.
Beregningsperiode og -grundlag Udgangspunktet for beregning af FOK-bidrag og FOK-tilskud er de  

 ATP-bidrag, der er indbetalt i en 3-måneders periode, umiddelbart  

 forud for opkrævningstidspunktet (beregningsperioden).
 Dette betyder, at det normalt er ATP-bidragene for det forudgående  

 kvartal - og dermed beskæftigelsen i dette kvartal - der er afgørende  

 for, hvor stort bidrag og tilskud, der beregnes til FOK-ordningerne.
Af praktiske grunde er ordningen tilrettelagt således, at det er de  

ATP-bidrag, som er indbetalt i en forudgående 3-måneders periode, der  

 er beregningsgrundlag.
Dette gælder, uanset om disse bidrag f.eks. er  

 efterbetaling for en tidligere periode.
Beregningsperioden slutter midt i kvartalets sidste måned, således at  

 ATPhuset kan beregne FOK-bidragene og FOK-tilskuddet og udsende girokortet  

 til arbejdsgiverne ca. 5 dage før kvartalets udløb.
Bidrag, som  

 indbetales til ATP efter beregningsperiodens afslutning, indgår i  

 beregningsgrundlaget for det kommende kvartal.
 Sammenhæng mellem bidragsberegning og opkrævning fremgår af omstående  

 skema.
 Eksempel:
 ATP-bidrag indbetales for april kvartal den 14. juli (dvs.  

 indbetalt i beregningsperioden fra den 16. juni til den 15. september). Dette  

 ATP-bidrag danner grundlag for beregning af de FOK-bidrag og det FOK-tilskud  

for juli kvartal, der vil blive anført på girokortet, der udsendes  

 ultimo september, og som skal indbetales senest den 14. oktober.
Intet bidrag til AUD, AL og FP for indtil een ansat Arbejdsgiverne har længe været fritaget for at betale bidrag til AL for  

 indtil een fuldtidsbeskæftiget lønmodtager.
 Med virkning fra 1. januar 1986 er arbejdsgiverne tilsvarende  

fritaget for at betale arbejdsgiverandelen af bidraget til AUD  

 samt bidraget til FP for indtil een fuldtidsbeskæftiget lønmodtager.
 Indbetales et ATP-bidrag for sent, vil denne ret til fradrag dog kunne  

 fortabes.
En arbejdsgiver, der indbetaler ATP-bidrag for flere kvartaler i samme  

 beregningsperiode, har ikke ret til mere end eet fuldt kvartalsfradrag.
Der  

 kan således ikke ydes fradrag med tilbagevirkende kraft.
 Denne regel, der er fastlagt i de respektive love, gælder også, selvom  

 arbejdsgiveren kun beskæftiger een lønmodtager.
Beregningsmetode Fællesopkrævning beregner FOK-bidragene samt FOK-tilskuddet hver for  

 sig på grundlag af det ATP-bidrag, arbejdsgiveren har indbetalt i  

 beregningsperioden.
 Der fastsættes for hver af FOK-ordningerne et årsbidrag, som anvendes ved  

 beregningen, men således at det bidrag, arbejdsgiveren betaler til den  

 enkelte FOK-ordning, er afhængig af antallet af beskæftigede  

 lønmodtagere (omregnet til fuldtid).
Opkrævning af bidrag De forudberegnede bidrag til hver af FOK-ordningerne samt FOK-tilskuddet  

 vil være påført det girokort, der kort før kvartalets udløb udsendes til  

 arbejdsgiverne.
 Arbejdsgiverne skal alene påføre kvartalets ATP-bidrag (summen af  

 lønmodtagerens og arbejsgiverens andel) og lægge dette til den forudberegnede  

 sum, der er anført på girokortet.
Indbetaling af bidrag Det samlede bidrag til FOK-ordningerne indbetales sammen med ATP-bidraget  

 ved brug af det tilsendte girokort.
 Indbetaling sker samlet til ATPhuset, Fællesopkrævning (FOK).
Indbetalingsterminer Bidragene til Fællesopkrævning indbetales kvartalsvis bagud pr. 1. januar,  

 1. april, 1. juli og 1. oktober.
Indbetalingsfrist Arbejdsgiverne har en frist på 14 dage til at indbetale bidrag -  

 for oktober kvartal dog 20 dage.
For at bidragene kan anses for  

 rettidigt indbetalt, skal de således indbetales til FOK (Fællesopkrævning)  

senest den 20. januar, 14. april, 14. juli og 14. oktober.
Den længere betalingsfrist i januar betyder, at indbetalingen først  

 skal finde sted samtidig med, at de årlige oplysningssedler, med  

 oplysning om årets ATP-bidrag og den andel af AUD-bidraget, der er  

 tilbageholdt hos lønmodtagerne, skal indsendes til skattevæsenet.
Hvis sidste  

 rettidige indbetalingsdag falder på en lørdag eller en helligdag, er  

 nærmest følgende hverdag rettidig indbetalingsdag.
Indbetalingsmåder Bidrag til FOK-ordningerne - herunder ATP - kan indbetales på følgende  

 måder:
 - Over postgiro ved brug af det udsendte girokort.
 - Gennem pengeinstitutternes lønservicesystemer og andre  

servicebureauer o.l.,  der har indgået aftale med ATPhuset herom.  

 Arbejdsgivere tilsluttet sådanne ordninger modtager ikke girokort fra  

 ATPhuset.
 - Gennem pengeinstitutternes betalingsformidlingssystem (PBC)  

 vedrørende bidragene til LG, AER, AUD, AL og FP (fratrukket FOK-tilskuddet).  

 Arbejdsgivere tilsluttet denne ordning vil fra ATPhuset alene modtage  

 girokort til indbetaling af ATP-bidraget.
 Nærmere oplysning om de to sidstnævnte indbetalingsmuligheder kan  

 fås ved henvendelse til pengeinstitutter, servicebureauer eller ved  

 henvendelse direkte til ATPhuset.
 Postvæsenets eller bankens kvittering er fyldestgørende, og særskilt  

 kvittering fra ATP kan ikke kræves.
 Skal arbejdsgiveren af den ene eller anden grund alene betale de fortrykte  

 bidrag, men ikke ATP-bidrag for et kvartal, udfyldes og indsendes tillige det  

Meddelelseskort, der er vedhæftet girokortet.
 Det er ikke muligt at meddele oplysninger til FOK på girokortet,  

 da denne talon går til postgirokontoret, hvorfra FOK på magnetbånd får  

 oplysning om det indbetalte beløb.
Der må af samme årsag ej heller rettes i de fortrykte beløb på  

 girokortet, idet dette vil medføre en fejlagtig registrering af  

 indbetalingen.
I stedet bør arbejdsgiveren henvende sig til FOK for at få  

 rettet en eventuel misforståelse eller fejl.
Den omstændighed, at en arbejdsgiver ikke inden indbetalingsterminen har  

 modtaget opkrævningskort, eller at dette er bortkommet, fritager ikke  

 arbejdsgiveren for pligten til rettidig indbetaling.
Arbejdsgiveren må  

 rette henvendelse til FOK, der snarest tilsender et nyt girokort.
Renter Indbetales bidrag ikke rettidigt, skal arbejdsgiveren betale renter  

 med 1 1/2 pct. af det samlede bidrag for hver påbegyndt måned, regnet  

 fra forfaldsdato, det vil sige henholdsvis fra 1. januar, 1. april, 1. juli  

 og 1. oktober.
Arbejdsgiveren skal ikke selv beregne og indbetale renter i  

 forbindelse med den for sene indbetaling.
FOK beregner renten og  

opkræver beløbet hos arbejdsgiveren.
Ophør og ejerskifte Hvis en virksomhed ophører eller skifter ejer, skal dette  

 meddeles til ATP senest 10 dage efter ophøret eller ejerskiftet.
Den  

 tidligere arbejdsgiver vil snarest herefter modtage et opkrævningskort fra  

 ATPhuset.
For ophørskvartalet skal der betales ATP-bidrag for tiden indtil  

 ophørsdagen.
For så vidt an går FOK-bidragene samt  

FOK-tilskuddet beregnes dette forholdsmæssigt for tiden indtil  

 ophørsdagen.
 Bidrag for ophørskvartalet skal indbetales senest 14 dage efter,  

 at opkrævning er modtaget.
 En arbejdsgiver, der har meddelt ATP/statsskattedirektoratet, at han er  

 ophørt som arbejdsgiver, eller at han ikke mere beskæftiger lønmodtagere  

 omfattet at ATP-ordningen, vil - når bidrag for ophørskvartalet er betalt -  

 ikke mere modtage kvartalsvise opkrævninger fra ATPhuset.
Arbejdsgiverkredsen Der er forskel på, hvilke arbejdsgivere, der skal betale bidrag til de  

 enkelte ordninger under Fællesopkrævning, ligesom kun en del af  

 arbejdsgiverne er berettiget til at modtage FOK-tilskuddet.
 I nedenstående skema er nærmere redegjort for, hvilke arbejdsgivere, der  

 er omfattet af de enkelte ordninger.
Hvem skal betale FOK-bidrag og hvem modtager FOK-tilskud? Omfattet af LG- og AUD-ordningen er som udgangspunkt de samme  

 arbejdsgivere, som betaler bidrag til ATP, dvs. samtlige private og  

 offentlige arbejdsgivere.
I AUD-bidraget indgår - ligesom i ATP-bidraget - en lønmodtagerandel.  

 Arbejdsgiveren tilbageholder lønmodtagerbidraget ved lønudbetalingen og  

 indbetaler dette sammen med sit eget bidrag.
Se nærmere herom side 20-21.
For bidrag til AER, AL og FP gælder, at offentlige arbejdsgivere  

 samt private institutioner, hvis udgifter overvejende dækkes af offentlige  

 midler, ikke skal betale bidrag til disse ordninger.
Tilsvarende gælder de  

 selskaber i tilknytning til folkekirken eller andre kristne trossamfund, hvis  

 eneste formål er at drive missionsvirksomhed uden for landet.
Det er således  

 udelukkende private arbejdsgivere, der skal betale bidrag til AER, AL og FP Nærmere regler om, hvilke private institutioner, der kan  

fritages for bidrag til disse tre ordninger, findes i  

 undervisningsministeriets bekendtgørelse om indbetaling af bidrag til  

 Arbejdsgivernes Elevrefusion.
Hvis en institution opfylder betingelserne for  

 bidragsfritagelse i denne bekendtgørelse, fritages institutionen samtidig for  

 bidragspligten til AL og FP.
 Begæring om bidragsfritagelse sker på en blanket, som institutionerne kan  

 få ved henvendelse til ATPhuset.
Hvis en institution opfylder betingelserne for bidragsfritagelse, skal der  

 sendes meddelelse herom til FOK.
Meddelelse indsendes via den myndighed,  

 hvorfra institutionen modtager sine tilskud.
Denne myndighed skal attestere  

 institutionens oplysninger om, hvilke offentlige tilskud institutionen  

 modtager.
 Statens tilskud til nedbringelse af arbejdsgivernes udgifter ved  

 betaling af arbejdsmarkedsbidrag tilfalder samme arbejdsgiverkreds, som skal  

 betale bidrag til AER (samt AL og FP), altså samtlige private arbejdsgivere.
Specielt om beskæftigelse i Grønland Arbejdsgivere med hjemsted i Grønland skal ikke betale bidrag til  

 AER, AUD, AL og FP og modtager ikke FOK-tilskud.
Sådanne arbejdsgivere skal  

 alene betale bidrag til ATP og LG, hvis de beskæftiger lønmodtagere,  

 som ikke er hjemmehørende i Grønland.
 Arbejdsgivere med hjemsted i Danmark, der beskæftiger  

 ikke-hjemmehørende lønmodtagere i Grønland (udsendte), skal betale bidrag til  

samtlige FOK-ordndinger og modtager som følge heraf også FOK-tilskud.  

 Den danske stat skal dog ikke betale bidrag til AUD for beskæftigelse  

 i Grønland.
Klageadgang Afgørelser om bidragspligt og bidrag, herunder beregning og opkrævning af  

 bidrag til samtlige FOK-ordninger, kan indbringes for ATPs Ankenævn.
 Ønskes en afgørelse prøvet ved ankenævnet, må der inden for en frist af 4  

 uger fra den dag, hvor afgørelsen er meddelt, indsendes en begrundet klage  

 til: ATPs Ankenævn, Laksegade 19, 1063 København K.
 Afgørelser om, hvem der ikke skal indbetale til AER, og dermed heller ikke  

 til AL og FP, fordi de som offentlige myndigheder eller private  

 institutioner, hvis udgifter overvejende dækkes af offentlige midler, er  

 undtaget fra betalingspligten, indbringes dog for undervisningsministeriet.
 Hvis en henvendelse fra Fællesopkrævning - f.eks. en bidragsopkrævning -  

 synes fejlbehæftet, er det dog mest praktisk, at der i første omgang rettes  

 henvendelse til Fællesopkrævning for at få en eventuel fejl eller  

 misforståelse rettet.
FOK-ordningerne Nedenfor (side 17-24) følger en kort orientering om de enkelte ordninger,  

 der indgår i Fællesopkrævningen.
For ATP-ordningens vedkommende henvises til  

 den særlige »Vejledning om ATP«.
For alle ordningerne gælder, at de nærmere regler for beregning,  

 opkrævning og indbetaling af bidrag (og for modtagelse af tilskud) er  

 fastlagt ved bekendtgørelser.
Der henvises herom til side 34-35.
LG Lønmodtagernes Garantifond Generelt Lønmodtagernes Garantifond - LG - blev oprettet den 1. april 1972 som  

en selvstændig, selvejende institution.
Fonden, der administreres af ATP, har til formål at sikre lønmodtageres  

 krav på løn m.v. og feriegodtgørelse i tilfælde af arbejdsgiverens konkurs  

 m.v.
Fonden finansieres gennem bidrag fra arbejdsgiverne.
 De nærmere regler om LG fremgår af lovbekendtgørelse nr. 562 af. 19.  

 oktober 1982 om Lønmodtagernes Garantifond.
Garantiens omfang Garantien omfatter alle krav på løn og andet arbejdsvederlag,  

 erstatning for arbejdsforholdets afbrydelse (løn i opsigelsesperioden) samt  

feriegodtgørelse i tilfælde af arbejdsgiverens ophør på grund af  

 konkurs eller insolvent ophør i øvrigt.
Hvem er omfattet af bidragspligten? Alle arbejdsgivere, der er omfattet af ATP-loven, skal betale bidrag til  

 LG.
Fastsættelse af bidrag Arbejdsministeren fastsætter een gang årligt LG-bidragets størrelse for  

 det kommende år.
AER Arbejdsgivernes Elevrefusion Generelt Arbejdsgivernes Elevrefusion - AER - blev oprettet den 1. juli 1977 som  

en selvstændig, selvejende institution.
 AER, der administreres af ATPhuset, har til formål at yde private  

 arbejdsgivere hel eller delvis refusion af den løn, som udbetales til  

 EFG-elever og lærlinge under skoleophold.
De nærmere regler om AER fremgår af lovbekendtgørelse nr. 578 af 26.  

 oktober 1982 om Arbejdsgivernes Elevrefusion med ændringer i lov nr. 248 af  

 23. maj 1984. (* 1) Ved ændringen af AER-loven i 1984 fik AER med ikrafttræden den 1. juli  

 1984 overdraget udbetalingen af tilskud til private virksomheder, der  

 opretholder eller forøger antallet af lære- og praktikpladser.
 Refusions- og tilskudsordningen finansieres gennem bidrag fra alle private  

 arbejdsgivere, der omfattet af ATP-loven.
Hvem er omfattet af refusionsordningen? Private arbejdsgivere har ret til hel eller delvis refusion af den  

 løn, som udbetales til EFG-elever og lærlinge under deres skoleophold.  

 Refusionsordningen omfatter 2. del af de erhvervsfaglige grunduddannelser,  

 uddannelser, der er anerkendt af AER som sidestillet hermed, samt  

 lærlingeuddannelserne.
 Refusionsbeløbets størrelse fastsættes een gang årligt af AERs bestyrelse.
Hvem er omfattet af AER-tilskudsordningen? Private arbejdsgivere, der opretholder eller forøger antallet af lære- og  

 praktikpladser, har ret til at få udbetalt tilskud . Tilskudsordningen  

 omfatter 2. del af de erhvervsfaglige grunduddannelser, lærlingeuddannelserne  

 samt en række andre godkendte udannelser.
 Tilskuddets størrelse fastsættes een gang årligt af  

 undervisningsministeren efter forhandling med arbejdsmarkedets parter.
Hvem er omfattet af bidragspligten? Private arbejdsgivere, der er omfattet af ATP-loven, skal betale  

 bidrag til AER.
Bidraget dækker såvel refusions- som tilskudsordningen.
 Bidragspligten gælder også for private arbejdsgivere, som ikke har  

 mulighed for eller ønsker at beskæftige lærlinge og elever.
 Offentlige myndigheder og private institutioner, hvis udgifter overvejende  

 dækkes af offentlige midler, er undtaget fra bidragspligten og kan heller  

 ikke få refusion eller tilskud.
Fastsættelse af bidrag Undervisningsministeren fastsætter efter indstilling fra AERs bestyrelse  

 een gang årligt AER-bidragenes størrelse for det kommende år.
AUD Arbejdsmarkedsuddannelsesfonden Generelt Arbejdsmarkedsuddannelsesfonden - AUD - blev oprettet den 1. april 1984.
 Fonden , der bestyres af arbejdsministeren, har til formål  

 at dække udgifterne til specialarbejderuddannelsen, efteruddannelsen af  

 faglærte m.v., de særlige omskolingsforanstaltninger samt de  

 erhvervsintroducerende kurser for unge og langtidsledige.
 Fonden finansieres gennem bidrag fra alle arbejdsgivere og lønmodtagere,  

 der er omfattet af ATP-ordningen.
 De nærmere regler om AUD fremgår af lovbekendtgørelse nr. 316 af 25. juni  

 1985 om en arbejdsmarkedsuddannelsesfond.
Hvem er omfattet af bidragspligten? De samme arbejdsgivere og lønmodtagere, som betaler bidrag til ATP,  

 er omfattet af AUD-ordningen.
Det vil sige, der skal betales bidrag for  

 lønmodtagere fra det fyldte 16. år, der hos samme arbejdsgiver er beskæftiget  

 i mindst 10 timer om ugen eller - hvis de aflønnes månedsvis - 43 1/3 time om  

 måneden.
Bidragspligten ophører, når lønmodtageren fylder 67 år.
Løsarbejdere  

 er omfattet, uanset timetallet hos den enkelte arbejdsgiver.
Fastsættelse af bidrag Arbejdsministeren fastsætter hvert år i september måned AUD-bidragets  

 størrelse for det kommende år.
 Lønmodtagerne og arbejsgiverne skal som gruppe hver især indbetale  

 halvdelen af det samlede provenu til AUD.
De enkelte virksomheder er fritaget for at betale arbejdsgiverdelen for  

 indtil een ansat.
Denne bidragsreduktion skal de private arbejdsgivere som  

 gruppe selv finansiere.
Dette betyder, at der fastsættes forskellige  

 bidragssatser for arbejdsgivere og lønmodtagere og er forklaringen på, at  

arbejdsgiversatsen til AUD er højere end lønmodtagersatsen.
Tilbageholdelse af bidrag Lønmodtagerens andel af AUD-bidraget beregnes og tilbageholdes af  

 arbejdsgiveren ved hver lønudbetaling.
 Bidraget beregnes på baggrund af det antal timer, lønmodtageren er  

 beskæftiget hos den enkelte arbejdsgiver i lønningsperioden - i øvrigt efter  

 de samme retningslinier, som anvendes ved beregning af ATP-bidrag.
 Sammenhængen mellem bidragets størrelse og beskæftigelsens omfang fremgår  

 af oversigten på side 32.
 Bidragene fratrækkes i lønnen før beregning af A-skat.
Arbejdsgiveren hæfter ikke alene for sin egen del af bidraget, men også  

 for den del, som skal tilbageholdes hos lønmodtageren.
En arbejdsgiver, der  

 af den ene eller anden grund har undladt at tilbageholde lønmodtagerens andel  

 af bidraget, må derfor selv betale hele bidraget (og kan derefter eventuelt  

 søge lønmodtagerens andel refunderet hos lønmodtageren).
Oplysninger til lønmodtageren Arbejdsgiveren anfører i årets løb de tilbageholdte AUD-bidrag på  

 lønsedlerne.
 På den årlige oplysningsseddel (S 74) til skattevæsenet anføres  

kun lønmodtagerens andel af det samlede AUD-bidrag i en særlig rubrik.  

 Dette er i modsætning til oplysning om ATP-bidrag, hvor summen af  

 arbejdsgivers og lønmodtagers bidrag anføres på oplysningssedlen.
Arbejdsløshedsforsikring Generelt Arbejdsløshedsforsikring - AL - har til formål at sikre udbetaling af  

 arbejdsløshedsdagpenge samt udbetaling til efterlønsmodtagere.
 Statens udgifter til AL finansieres delvis ved bidrag fra arbejdsgiverne.
 De nærmere regler om AL fremgår af lovbekendtgørelse nr. 407 af 3.  

 september 1985 om arbejdsformidling og arbejdsløshedsforsikring m.v. som  

 ændret i december 1985 (ændringslovens nr. og dato forelå endnu ikke på  

 trykketidspunktet).
Hvem er omfattet af bidragspligten? Samtlige arbejdsgivere, der skal betale bidrag til AER, har pligt  

 til at betale bidrag til AL.
 Offentlige myndigheder og private institutioner, hvis udgifter overvejende  

 dækkes af offentlige midler, er undtaget fra bidragspligten.
Fastsættelse af bidrag AL-bidragets størrelse er fastsat af folketinget ved lov.
FP Førtidspension Generelt Førtidspension - FP - er en ny betegnelse for tidligere enke-, invalide-  

 og førtidig folkepension.
Statens udgifter til førtidspension finansieres  

 delvis ved bidrag fra arbejdsgiverne.
 De nærmere regler om FP fremgår af lov nr. 217 af 16. maj 1984 om social  

 pension med ændringer i lov nr. 641 af 19. december 1984.
Hvem er omfattet af bidragspligten? Samtlige arbejdsgivere, der skal betale bidrag til AER, har pligt  

 til at betale bidrag til FP.
 Offentlige myndigheder og private institutioner, hvis udgifter overvejende  

 dækkes af offentlige midler, er undtaget fra bidragspligten.
Fastsættelse af bidrag FP-bidragets størrelse er fastsat af folketinget ved lov.
FOK-tilskud FOK-tilskudsordningen Generelt Statens tilskud til arbejdsgivernes betaling af arbejdsmarkedsbidrag -  

 FOK-tilskud - trådte i kraft den 1. oktober 1985. Formålet er at nedsætte  

 arbejdsgivernes bidrag til LG, AER, AUD, AL og FP for at lette  

 virksomhedernes omkostninger og dermed øge konkurrenceevnen.
 De nærmere regler herom fremgår af lov nr. 138 af 6. april 1985 om tilskud  

 til arbejdsgivernes betaling af arbejdsmarkedsbidrag.
Hvem er omfattet af tilskudsordningen? Samtlige arbejdsgivere, der skal betale bidrag til AER, har ret til  

 tilskud.
 Offentlige myndigheder og private institutioner, hvis udgifter overvejende  

 dækkes af offentlige midler, har ikke ret til tilskud.
Fastsættelse af tilskud FOK-tilskuddets størrelse er fastsat af folketinget ved lov.
 Tilskuddet udbetales ikke, men beløbet fratrækkes ved den kvartalsvise  

 opkrævning af de af ATP beregnede arbejdsgiverbidrag til LG, AER, AUD, AL og  

 FP.
 Tilskuddet kan ikke overstige de opkrævede arbejdsgiverbidrag, og et  

 eventuelt overskydende kvartalstilskud kan ikke overføres til andre  

 kvartaler.
Detaljerede beregningsregler Formålet med dette afsnit er at give en supplerende og uddybende  

 beskrivelse af de mere tekniske regler for beregning af bidrag og tilskud.
Afsnittet er ment som en hjælp for den arbejdsgiver, der ønsker at  

 efterregne girokortet, hvoraf de forudberegnede FOK-bidrag og FOK-tilskuddet  

 fremgår.
Det uddyber afsnittet foran om beregning af bidrag og tilskud.
Beregningsgrundlag ATP-bidrag, modtaget i ATPhuset inden for en nærmere afgrænset periode på  

 3 måneder, danner grundlag for beregning af FOK-tilskuddet.
Se nedenstående  

 skema.
Beregningsperioder Der er fastsat afgrænsede beregningsperioder fra den 16. i kvartalets 3.  

 måned til den 15. i det efterfølgende kvartals 3. måned.
Inden for disse 4  

 beregningsperioder opgøres beregningsgrundlaget.
 Se nedenstående skema.
ATP-bidrag indgår som nævnt i beregningsgrundlaget i den  

 beregningsperiode, de modtages, også selv om der er tale om efterbetaling for  

 tidligere kvartaler.
Før der beregnes AUD-bidrag eller FOK-tilskud,  

 reduceres beregningsgrundlaget dog for eventuelle efterbetalinger at  

 ATP-bidrag, der vedrører perioder, før disse ordninger trådte i kraft.
Dette  

 betyder, at bidragsberegningen principielt kan ske på grundlag af 3  

 forskellige beregningsgrundlag:
 1. Bidragene til LG, AER, AL og FP beregnes på  

 grundlag af indbetalte ATP-bidrag for oktober kvartal 1982 og senere  

 kvartaler.
 2. Bidraget til AUD beregnes på grundlag af indbetalte  

 ATP-bidrag for januar kvartal 1984 og senere kvartaler.
 3. FOK-tilskud beregnes på grundlag af indbetalte  

 ATP-bidrag for juli kvartal 1985 og senere kvartaler.
 Det er således vigtigt, at det tydeligt fremgår af enhver indbetaling af  

 ATP-bidrag, hvilket kvartal og år indbetalingen vedrører.
Inter bidrag til AUD, AL og FP for indtil een ansat Arbejdsgiverne har længe været fritaget for at betale bidrag til AL  

 for indtil een fuldtidsbeskæftiget lønmodtager.
Med virkning fra 1. januar  

 1986 er arbejdsgiverne tilsvarende fritaget for at betale  

arbejdsgiverandelen af bidraget til AUD samt bidraget til FP  

 for indtil een fuldtidsbeskæftiget lønmodtager.
Fællesopkrævning opgør antallet af fuldtidsbeskæftigede lønmodtagere hos  

 den enkelte arbejdsgiver ved at dividere det indbetalte ATP-bidrag i en  

 beregningsperiode med et fuldt ATP-bidrag for et kvartal (p.t. 291,60 kr.).  

 Beskæftiger arbejdsgiveren eksempelvis to deltidsansatte lønmodtagere,  

 for hvem der tilsammen indbetales bidrag, svarende til ATP-bidrag for een  

 fuldtidsansat, får arbejdsgiveren eet fuldt fradrag.
Beskæftiger  

 arbejdsgiveren een eller flere lønmodtagere, for hvem der i alt  

 betales mindre end fuldt ATP-bidrag, vil fradraget blive reduceret  

 tilsvarende.
 Eksempler:
 Et indbetalt ATP-bidrag på 729,00 kr. omregnes til 2,5  

 fuldtidsbeskæftigede (729,00 : 291,60), og der fratrækkes bidrag til AUD, AL  

 og FP, svarende til bidraget for een fuldtidsbeskæftiget.
 Et indbetalt ATP-bidrag på 194,40 kr. omregnes til 0,67  

 fuldtidsbeskæftigede (194,40 : 291,60), og der fratrækkes bidrag i forhold  

 hertil, Dvs., at arbejdsgiveren ikke skal betale bidrag til AUD, AL og FP,  

 når der beskæftiges mindre end een fuldtidsbeskæftiget lønmodtager. (Den  

 beregnede lønmodtagerandel af AUD-bidraget skal dog altid indbetales).
Beregningsmetoder Fællesopkrævning beregner FOK-bidragene samt FOK-tilskuddet hver for sig.  

 Det beregnede antal fuldtidsbeskæftigede ganges med satsen pr. kvartal for  

 den pågældende ordning.
Den anvendte sats er den, der er gældende på  

 indbetalingstidspunktet, uanset om det indbetalte ATP-bidrag  

 (beregningsgrundlaget) helt eller delvis vedrører en tidligere periode, for  

 hvilken en anden sats var gældende.
De gældende satser vil altid framgå af  

 girokortet.
Beregning af bidrag til LG og AER Det modtagne ATP-bidrag omregnes til antal fuldtidsbeskæftigede og ganges  

 med bidragssatsen pr. kvartal for henholdsvis LG og AER.
Beregning af bidrag til AUD (fradrag for een lønmodtager) Fra den 1. januar 1986 skal arbejdsgiveren ikke betale sin egen andel  

 af bidraget til AUD (arbejdsgiverandelen) for indtil een  

 fuldtidsbeskæftiget lønmodtager, medens lønmodtagerens andel fortsat skal  

 betales.
 Fællesopkrævning beregner derfor arbejdsgiver- og lønmodtagerandelen  

 hver for sig.
AUD, Arbejdsgiverandelen Det modtagne ATP-bidrag omregnes til antal fuldtidsbeskæftigede og ganges  

 med arbejdsgiversatsen pr. kvartal.
Fra dette resultat fratrækkes et beløb  

 svarende til arbejdsgiverandelen for indtil een fuldtidsbeskæftiget  

 lønmodtager.
Beskæftiger arbejdsgiveren mindre end een fuldtidsbeskæftiget  

 lønmodtager, reduceres fradraget tilsvarende.
AUD, Lønmodtagerandelen Denne andel beregnes ligeledes ved at omregne beregningsgrundlaget til  

 antal fuldtidsbeskæftigede, som ganges med lønmodtagersatsen pr. kvartal:
Fællesopkrævning beregner bidrag til AUD på grundlag af det ATP-bidrag,  

 der er indbetalt for det nærmest forudgående kvartal.
Hvis der forekommer  

 udsving i beskæftigelsen hos arbejdsgiveren, vil den beregnede  

 lønmodtagerandel af AUD-bidraget derfor sjældent nøjagtigt svare til det  

 bidrag, arbejdsgiveren har tilbageholdt i lønmodtagerens løn i det aktuelle  

 kvartal.
 Arbejdsgiveren skal ikke foretage ændringer, uanset der er en forskel  

 mellem det tilbageholdte AUD-bidrag hos lønmodtagere og det AUD-bidrag, FOK  

 har beregnet og opkrævet.
Beregning af bidrag til AL og FP (fradrag for een lønmodtager) Arbejdsgiverne har længe været fritaget for at betale bidrag til AL for  

 indtil een fuldtidsbeskæftiget lønmodtager.
Med virkning fra 1. januar 1986  

 vil arbejdsgiverne også blive fritaget for at betale bidrag til FP for indtil  

 een ansat, hvorefter beregningsmetoden vil være den samme for bidrag til AL  

 og FP.
Det modtagne ATP-bidrag omregnes til antal fuldtidsbeskæftigede og ganges  

 med bidragssatsen pr. kvartal for henholdsvis AL og FP.
Derefter fratrækkes  

 bidrag for indtil een fuldtidsbeskæftiget lønmodtager for hver af  

 ordningerne.
Beregning af FOK-tilskud Det modtagne ATP-bidrag omregnes til antal fuldtidsbeskæftigede og ganges  

 med tilskudssatsen pr. kvartal.
 Det beregnede FOK-tilskud kan ikke overstige summen af de beregnede bidrag  

 til LG, AER, arbejdsgiverandelen af AUD-bidraget, AL, og FP, og uudnyttede  

 FOK-tilskud kan ikke overføres til andre kvartaler.
 På side 30 og side 31 er vist 2 eksempler på beregning af FOK-bidrag  

 og FOK-tilskud.
Opkrævning af bidrag De forudberegnede FOK-bidrag samt FOK-tilskuddet vil være påført det  

 girokort, der ca. 5 dage før kvartalets udløb udsendes til arbejdsgiverne.
 Det vil endvidere fremgå af opkrævningen, hvis en tidligere indbetaling  

 i kvartalet ikke fuldt ud dækker de opkrævede bidrag, ligesom eventuelle  

 forfaldne - ikke indbetalte - bidrag for tidligere kvartaler vil være anført.
 For arbejdsgivere, der afregner FOK-bidragene via pengeinstitutternes  

 lønservicesystemer, vil bidragene til de enkelte ordninger blive oplyst via  

 servicebureauet i forbindelse med, at trækmeddelelsen fremsendes til  

 arbejdsgiveren.
 Arbejdsgiveren skal alene beregne kvartalets ATP-bidrag (summen af  

 lønmodtagerens og arbejdsgiverens andel) og lægge disse bidrag til det  

 forudberegnede beløb.
Eksempler på beregning Eksempel 1 Dette eksempel viser beregning af FOK-bidrag og FOK-tilskud for en  

 arbejdsgiver, der beskæftiger een lønmodtager 25 timer pr. uge, svarende til  

 et ATP-bidrag på 194,40 kr. pr. kvartal.
I eksemplet er anvendt 1986-satser.
 Oversigt over love m.v.
 Love og bekendtgørelser vedrørende Fællesopkrævning.
ATP Arbejdsministeriets lovbekendtgørelse nr. 543 af 6. oktober 1982 om  

 Arbejdsmarkedets Tillægspension.
 Arbejdsministeriets bekendtgørelse nr. 447 af 2. august 1982  

 vedrørende lov om Arbejdsmarkedets Tillægspension (Om indbetaling og  

 indberetning af bidrag m.v.).
LG Arbejdsministeriets lovbekendtgørelse nr. 562 af 19. oktober 1982  

 om Lønmodtagernes Garantifond.
 Arbejdsministeriets bekendtgørelse nr. 125 af 29. marts 1984 om  

 Lønmodtagernes Garantifond (Om beregning og indbetaling af bidrag m.v.).
AER Undervisningsministeriets lovbekendtgørelse nr. 578 af 26. oktober  

 1982 om Arbejdsgivernes Elevrefusion.
 Lov nr. 248 af 23. maj 1984 om ændring af lov om Arbejdsgivernes  

 Elevrefusion.
 Lov om ændring af lov om Arbejdsgivernes Elevrefusion (december  

 1985. (Ændringslovens nr. og dato forelå endnu ikke på trykketidspunktet)).
 Undervisningsministeriets bekendtgørelse om indbetaling af bidrag  

 til Arbejdsgivernes Elevrefusion (december 1985. (Bekendtgørelsens nr. og  

 dato forelå endnu ikke på trykketidspunktet)).
AUD Arbejdsministeriets lovbekendtgørelse nr. 316 af 25. juni 1985 om  

 en arbejdsmarkedsuddannelsesfond.
 Arbejdsministeriets bekendtgørelse nr. 55 af 17. februar 1984 om  

 lov om en arbejdsmarkedsuddannelsesfond (Om beregning, opkrævning og  

 indbetaling af bidrag m.v.).
 Arbejdsministeriets bekendtgørelse nr. 461 af 30. september 1985 om  

 bidragssatser for 1986 til arbejdsmarkedsuddannelsesfonden.
AL Arbejdsministeriets lovbekendtgørelse nr. 407 af 3. september 1985  

 om arbejdsformidling og arbejdsløshedsforsikring m.v.
 Lov om ændring af lov om arbejdsformidling og  

 arbejdsløshedsforsikring m.v. (december 1985. (Ændringslovens nr. og dato  

 forelå endnu ikke på trykketidspunktet)).
 Arbejdsministeriets bekendtgørelse nr. 35 af 6. februar 1985 om  

 arbejdsgivernes bidrag til arbejdsløshedsforsikringen.
 Arbejdsministeriets bekendtgørelse om ændring af bekendtgørelse om  

 arbejdsgivernes bidrag til arbejdsløshedsforsikringen (december 1985.  

 (Ændringsbekendtgørelsens nr. og dato forelå endnu ikke på  

 trykketidspunktet)).
FP Lov nr. 217 af 16. maj 1984 om social pension.
 Lov nr. 641 af 19. december 1984 om ændring af lov om social  

 pension.
 Socialministeriets bekendtgørelse nr. 445 af 29. august 1984 om  

 arbejdsgivernes bidrag til førtidspension.
 Socialministeriets bekendtgørelse nr. 665 af 20. december 1984 om  

 ændring af bekendtgørelse om arbejdsgivernes bidrag til førtidspension.
FOK-tilskud Lov nr. 138 af 6. april 1985 om tilskud til arbejdsgivernes  

 betaling af arbejdsmarkedsbidrag.
 Arbejdsministeriets bekendtgørelse nr. 428 af 26. september 1985 om  

 tilskud til arbejdsgivernes betaling af arbejdsmarkedsbidrag (Om fastsættelse  

 og beregning m.v. af tilskud).
 (* 1) AER-loven er på ny ændret i december 1985. (Bidragsfritagelse for  

 visse kirkelige institutioner m.v.). Ændringslovens nr. og dato forelå endnu  

 ikke på trykketidspunktet.
 (* 2) Fradrag for indtil een fuldtidsbeskæftiget lønmodtager.
 (* 3) Lønmodtagerens andel tilbageholdes ved hver lønudbetaling.
 (* 4) Lønmodtagerens andel tilbageholdes ved hver lønudbetaling.
