Betænkning afgivet af Udvalget for Fødevarer, Landbrug og  

 Fiskeri den 28. februar 2007 Betænkning over Forslag til lov om ændring af fiskeriloven og  

 om ophævelse af lov om  

  

 udøvelse af kontrol med det danske fiskeri i tilfælde af krig eller under  

  

 ekstraordinære forhold (Regler om puljefiskeri, skærpet straf for overtrædelser i  

 rekreativt fiskeri m.v.) [af  

 fødevareministeren (Hans Christian Schmidt)] 1. Ændringsforslag Fødevareministeren har stillet 11 ændringsforslag til  

 lovforslaget.
2. Udvalgsarbejdet Lovforslaget blev fremsat den 13. december 2006 og var til 1.  

 behandling den 19. januar 2007. Lovforslaget blev efter 1. behandling henvist  

 til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og fødevareministeren sendte den 30. august 2006 dette udkast til  

 udvalget, jf. folketingsåret 2005-06, alm. del  bilag 618. Den 14.  

 december  

 2006 sendte fødevareministeren de indkomne høringssvar samt et notat herom  

 til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Aktive Fritidsfiskere i  

 Danmark, Danmarks Fiskeriforening og Landsforeningen Levende Hav.
 Fødevareministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 6 spørgsmål til fødevareministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse.
Mindretallet vil stemme imod de stillede  

 ændringsforslag.
Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget mener, at der overordnet  

 set  

 er både gode og dårlige elementer i et system med fiskepuljer.
På  

 papiret giver en puljeordning mulighed for, at hvert enkelt skib inden for  

 puljen kan sammensætte sit fiskeri på den mest hensigtsmæssige måde.
Det er  

 dog  

 en forudsætning for, at systemet kan fungere optimalt, at de økonomiske  

 incitamenter fremmer det bæredygtige fiskeri.
Dette mener S, RV, SF og EL  

 ikke  

 sker som følge af regeringens og Dansk Folkepartis aftale om Ny Regulering af  

 visse  

 fiskerier.
S, RV, SF og EL mener ikke, at lovforslaget vil sikre et  

 bæredygtigt  

 fiskeri ved at formindske udsmidning af fisk, fordi puljefiskeriets positive  

 elementer undermineres af kapitaliseringen af fiskeriet.
Den medfører, at det  

 kun kan betale sig for fiskerne at lande de dyreste fangster med deraf  

 følgende  

 større udsmid til stor skade for havmiljøet.
S, RV, SF og EL mener ikke,  

 at dette lovforslag løser dette problem, således at det bæredygtige fiskeri  

 fremmes.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 fødevareministeren,  

  

 tiltrådt af et  

  

 flertal  

  

 (V, DF og KF):
Til § 1 1)  

  

 Efter nr. 1 indsættes som nyt nummer:
»01.  

  

 I  

  

 § 2, stk. 1,  

  

 ændres »§ 3, nr. 2 og 3,«  

 til: »§ 3, nr. 3 og 4,«.« [Teknisk konsekvensændring] 2)  

  

 I det under  

  

 nr. 8  

  

 foreslåede  

  

 §  

 36 a, stk. 1,  

  

 ændres »efter stk. 1« til: »efter  

 regler udstedt i henhold til § 36, stk. 1,«.
[Teknisk konsekvensændring] 3)  

  

 I det under  

  

 nr. 8  

  

 foreslåede  

  

 §  

 36 a, stk. 2, 3. pkt.,  

  

 indsættes efter »for«:  

 », jf. dog § 36 d«.
[Teknisk konsekvensændring] 4)  

  

 I det under  

  

 nr. 8  

  

 foreslåede  

  

 §  

 36 a, stk. 2, 4. pkt.,  

  

 indsættes efter »13-måneders-perioden«:  

 », jf. dog stk. 4«.
[Teknisk konsekvensændring] 5)  

  

 I det under  

  

 nr. 8  

  

 foreslåede  

  

 §  

 36 a, stk. 3, 3. pkt.,  

  

 indsættes efter  

 »imødekommet«: », eller hvis der er meddelt tilladelse efter § 36 c, stk. 1,  

 til, at en puljedeltager kan indtræde i et nyt puljefiskeri«.
[Teknisk konsekvensændring] 6)  

  

 Det under  

  

 nr. 8  

  

 foreslåede  

  

 §  

 36 a, stk. 4,  

  

 affattes således:
»Stk. 4.  

  

 Ministeren kan  

 fastsætte regler om, 1)  

 	  

 at der uanset stk. 2 kan  

 meddeles tilladelse til, at fangstrettigheder, der indgår i et puljefiskeri,  

 efter  

 ansøgning kan udgå af puljefiskeriet før udløbet af den i stk. 2 fastsatte  

 13-måneders-periode,  

 herunder i forbindelse med bytning af fangstrettigheder, fartøjsudskiftning  

 m.v., 2)  

 	  

 at en tilladelse  

 efter regler fastsat efter nr. 1 kun kan meddeles, hvis der stilles sikkerhed  

 i  

 form af bankgaranti eller anden betryggende sikkerhed for krav som følge af  

 afgørelse i en verserende, uafgjort straffesag om overtrædelser i  

 puljefiskeriet, 3)  

 	  

 indsendelse af  

 ansøgning om tilladelse efter nr. 1 og om 4)  

 	  

 dokumentation for  

 opfyldelse af betingelserne i nr. 2 og stk. 1, nr. 1-3.« [Mulighed for dispensation til, at fangstrettigheder kan udgå  

 af puljefiskeriet før udløbet af 13-måneders-perioden] 7)  

  

 I  

  

 nr. 8  

  

 indsættes efter den foreslåede § 36 b:
»§ 36 c.  

  

 Ministeren for fødevarer, landbrug og fiskeri kan tillade, at en deltager i  

 et  

 puljefiskeri efter ansøgning kan udtræde af puljefiskeriet efter udløbet af  

 den  

 13-måneders-periode, som tilladelsen er givet for, jf. §  

 36 a, stk. 2, og derefter, men inden den  

 1. marts, indtræde i et nyt puljefiskeri med virkning fra den forudgående 1.  

 januar og til den 1. februar i det følgende år på betingelse af, 1)  

 	  

 at det puljefiskeri,  

 som ansøgeren udtræder af, har foretaget opgørelse og fordeling af  

 fangstrettighederne  

 efter §  

 36 a, stk.  

 3, 1. pkt., 2)  

 	  

 at der er sket reduktion  

 af fangstrettigheder i det puljefiskeri, som ansøgeren udtræder af, hvis der  

 er  

 truffet afgørelse herom efter § 36 b, og 3)  

 	  

 at der er foretaget  

 opgørelse af fangstrettighederne i det nye puljefiskeri.
 Stk. 2.  

  

 Som betingelse  

 for tilladelse efter stk. 1 kan ministeren kræve sikkerhedsstillelse i form  

 af  

 bankgaranti eller anden betryggende sikkerhed for krav som følge af afgørelse  

 i  

 en verserende, uafgjort straffesag om overtrædelse i det puljefiskeri, som  

 ansøgeren udtræder af.
 Stk. 3.  

  

 Ministeren kan  

 fastsætte regler om dokumentation for opfyldelse af betingelserne i stk. 1 og  

 2  

 og om indsendelse af ansøgning om tilladelse efter stk. 1.
§ 36 d.  

  

 Uanset §  

 36 a, stk.  

 2, kan ministeren tillade, at en deltager i et puljefiskeri efter ansøgning  

 kan  

 udtræde af puljefiskeriet før udløbet af den 13-måneders-periode, som  

 tilladelsen  

 er givet for, hvis 1)  

 	  

 den pågældendes  

 fartøj er overtaget af et dødsbo eller et konkursbo, 2)  

 	  

 den pågældende på  

 grund af sygdom ikke er i stand til at drive fiskeri eller 3)  

 	  

 der foreligger andre  

 særlige omstændigheder.
Stk. 2.  

  

 Tilladelse efter  

 stk. 1 kan kun meddeles, hvis 1)  

 	  

 de øvrige deltagere i  

 puljefiskeriet giver samtykke til den ansøgte udtræden og 2)  

 	  

 puljefiskeriet  

 foretager en opgørelse og fordeling blandt deltagerne af rettigheder og  

 forpligtelser pr. udtrædelsesdatoen, som kan godkendes af ministeren.
I  

 opgørelsen og fordelingen skal indgå eventuelle krav på reduktion af  

 fangstrettigheder ifølge afgørelse efter § 36 b, stk. 1. Som betingelse for  

 godkendelse kan ministeren kræve sikkerhedsstillelse i form af bankgaranti  

 eller anden betryggende sikkerhed for krav som følge af afgørelse i en  

 verserende, uafgjort straffesag om overtrædelse i puljefiskeriet.
Stk. 3.  

  

 Ministeren kan  

 fastsætte regler om dokumentation for opfyldelse af betingelserne i stk. 1 og  

 2, og om indsendelse af ansøgning om tilladelse efter stk. 1.« [Betingelser for skifte til et nyt puljefiskeri efter udløbet  

 af 13-måneders-perioden.
Regler om tilladelse til udtræden af et puljefiskeri  

 før udløbet af 13-måneders-perioden i særlige tilfælde] 8)  

  

 Efter nr. 16 indsættes som nyt  

 nummer:
»02.  

  

 I  

  

 § 86, stk. 1,  

  

 ændres »§ 3, nr. 4,« til: »§  

 3, nr. 5,«.« [Teknisk konsekvensændring] 9)  

  

 Efter nr. 22 indsættes som nyt  

 nummer:
»03.  

  

 I  

  

 § 130, stk. 6,  

  

 som bliver stk. 7,  

 ændres »§ 3, nr. 4,« til: »§ 3, nr. 5,«.« [Teknisk konsekvensændring] Til § 2 10)  

  

 I  

  

 stk. 1  

  

 ændres »1. marts 2007« til: »1. juni 2007«.
[Udskydelse af lovens ikrafttræden] 11)  

  

 I  

  

 stk. 2  

  

 indsættes efter »§  

 36  

 a, stk. 1-3,«: »§ 36 c, stk. 1, og § 36 d, stk. 1,«.
[Teknisk konsekvensændring, idet de foreslåede bestemmelser om  

 puljefiskeri skal træde i kraft den 1. januar 2008] Bemærkninger Til nr. 1, 8 og 9 De foreslåede ændringer er konsekvensændringer som følge af  

 ændringen af nummerrækkefølgen i den ved lovforslagets § 1, nr. 2, foreslåede  

 ændring af § 3 i fiskeriloven.
Til nr. 2 Den foreslåede ændring er en berigtigelse af en fejlagtig  

 henvisning.
Til nr. 3 Den foreslåede ændring er en konsekvensændring som følge af den  

 i ændringsforslag nr. 7 foreslåede § 36 d, hvorefter der i tilfælde af  

 konkurs,  

 dødsfald og andre særlige omstændigheder kan meddeles tilladelse til, at en  

 puljedeltager kan udtræde af puljefiskeriet før udløbet af den  

 13-måneders-periode,  

 som tilladelsen er givet for, jf. den ved lovforslagets § 1, nr. 8,  

 foreslåede  

 §  

 36 a, stk. 2.
Til nr. 4 Den foreslåede ændring er en konsekvensændring som følge af den i  

 ændringsforslag nr. 6 foreslåede affattelse af §  

 36 a, stk. 4, hvorefter det i visse  

 tilfælde kan tillades, at fangstrettigheder kan udgå af puljefiskeriet.
Til nr. 5 Den foreslåede ændring er en konsekvensændring som følge af den  

 i ændringsforslag nr. 7 foreslåede § 36 c, stk. 1, hvorefter en puljedeltager  

 på visse betingelser kan få tilladelse til at indtræde i et andet  

 puljefiskeri  

 efter udløbet af 13-måneders-perioden.
Til nr. 6 Den foreslåede ændring betyder, at ministeren kan fastsætte  

 regler om, at der kan meddeles tilladelse til at fravige kravet i den ved §  

 1,  

 nr. 8, i lovforslaget foreslåede §  

 36 a,  

 stk. 1, nr. 3, og stk. 2, hvorefter puljedeltagerne skal lade 2 års  

 fangstrettigheder  

 indgå i og forblive i puljefiskeriet i 13-måneders-perioden fra den 1. januar  

 til den 1. februar i det følgende år.
Det er især hensigten at give mulighed  

 for at tillade, at fangstrettigheder kan udgå af puljefiskeriet, hvis en  

 puljedeltager  

 ønsker at foretage fartøjsudskiftning, bytte fangstmængder eller overdrage en  

 mindre del af fangstmængden til fartøjsejere, der ikke deltager i  

 puljefiskeriet.
Fartøjsudskiftning og bytning af fangstmængder må anses som  

 normale aktiviteter i fiskerierhvervet og vil normalt ikke medføre en nedgang  

 i  

 værdien af de tilknyttede fangstrettigheder, men alene udgøre en ændring i  

 arten af fangstrettigheder.
Overdragelse af mindre dele af fangstrettigheder  

 vurderes f.eks. at kunne være relevant, hvis der resterer uopfiskede  

 fangstmængder, som ikke effektivt kan opfiskes i det pågældende  

 puljefiskeri.
 Reglerne agtes udformet således, at de nævnte transaktioner kun  

 vil blive tilladt, hvis de ikke kan medføre unddragelse af administrative  

 reaktioner eller strafferetlige sanktioner som følge af konstaterede  

 overtrædelser i puljefiskeriet, bl.a. ved at der kan kræves bankgaranti eller  

 anden betryggende sikkerhed for krav som følge af afgørelse af en verserende,  

 uafgjort straffesag om overtrædelser i puljefiskeriet.
Endvidere agtes indsat krav om, at de øvrige puljedeltagere, eventuelt  

 ved puljebestyreren, skal give samtykke til transaktionen.
Hermed vil det  

 være  

 sikret, at transaktionen kun kan finde sted, hvis den ikke strider mod de  

 øvrige puljedeltageres forudsætninger og interesser i puljefiskeriet.
Det vil  

 i  

 øvrigt være op til puljefiskeriet, om der skal fastsættes interne regler for  

 håndtering af de nævnte situationer.
 I øvrigt indeholder den foreslåede ændring bemyndigelse til at  

 fastsætte regler om indsendelse af ansøgning, om dokumentation for opfyldelse  

 af en eventuel betingelse om sikkerhedsstillelse for krav som følge af  

 uafgjort  

 straffesag, samt om dokumentation for opfyldelse af de forudsætninger for  

 tilladelse  

 til et puljefiskeri, som fremgår af den ved § 1, nr. 8, i lovforslaget  

 foreslåede §  

 36 a,  

 stk. 1, nr. 1-3. Sidstnævnte ændring er alene en redaktionel ændring samt  

 præcisering af henvisninger.
Til nr. 7 Vedrørende § 36 c Den foreslåede ændring betyder, at det på visse betingelser  

 bliver muligt at tillade, at deltagere i et puljefiskeri indtil den 1. marts  

 kan  

 indtræde i et nyt puljefiskeri med andre deltagere efter udløbet af  

 13-måneders-perioden  

 den 1. februar.
 Efter forslaget kan en tilladelse til at indtræde i et nyt  

 puljefiskeri meddeles indtil den 1. marts med virkning fra den 1. januar at  

 regne, idet den mellemliggende periode i denne situation vil få karakter af  

 en  

 »overlapningsperiode«, hvor der både skal foretages opgørelse af rettigheder  

 og  

 forpligtelser i den pulje, der forlades, og startes på et nyt puljefiskeri.
Tilladelse til skift til en anden pulje vil efter forslaget være  

 betinget af, at der er foretaget fordeling af fangstrettighederne i den  

 pulje,  

 der forlades, jf. §  

 36 a,  

 stk. 3, idet en deltagers udtræden af en pulje vil medføre, at denne anses  

 for  

 opløst.
Puljefiskeriet, der forlades, skal således udarbejde en  

 udtrædelsesopgørelse, hvoraf det fremgår, hvilke fangstrettigheder hver  

 enkelt  

 deltager har.
En tilladelse til at indgå i et nyt puljefiskeri vil endvidere  

 være betinget af, at der udarbejdes en opgørelse af fangstrettigheder i det  

 nye  

 puljefiskeri pr. indtrædelsesdatoen (indtrædelsesopgørelse). I det nye  

 puljefiskeri vil der i princippet indgå to års tildelinger af  

 fangstrettigheder  

 i kraft af reglerne i den ved lovforslagets § 1, nr. 8, foreslåede §  

 36 a, stk. 1, nr. 3, og stk. 2,  

 hvorefter 2 års tildelinger af fangstrettigheder skal indgå i puljefiskeriet,  

 og puljefiskeriet skal have en varighed på 13 måneder fra den 1. januar i et  

 år  

 til den 1. februar i det følgende år.
Varigheden for et puljefiskeri har  

 baggrund i, at tildeling af årsmængder i det væsentlige sker pr. 1. januar.
 Det første års tildelinger i det nye puljefiskeri vil dog kunne være  

 reduceret som følge af fordeling af fangstrettigheder og reduktion på grund  

 af  

 overfiskeri i den pulje, der forlades, samt fiskeri fra den 1. januar til  

 starttidspunktet for det puljefiskeri, der indtrædes i.
Efter forslaget skal det være en betingelse for tilladelse til,  

 at en puljedeltager kan skifte til et andet puljefiskeri, at et eventuelt  

 krav  

 om reduktion af fangstrettigheder som følge af overfiskeri i det  

 puljefiskeri,  

 der forlades, er gennemført.
Det foreslås endvidere, at der i forbindelse med  

 udtræden kan stilles krav om bankgaranti eller anden betryggende sikkerhed  

 for  

 krav mod det puljefiskeri, der forlades, som følge af en uafgjort straffesag  

 om  

 overtrædelser i dette puljefiskeri.
Formålet er at sikre, at der ikke ved  

 udtræden af et puljefiskeri kan opstå mulighed for at undgå sanktioner m.v.  

 som  

 følge af overtrædelser i det puljefiskeri, der forlades.
Det foreslås samtidig, at ministeren får bemyndigelse til at  

 fastsætte regler om indsendelse af ansøgning om tilladelse til at udtræde af  

 et  

 puljefiskeri og indtræde i et andet puljefiskeri.
Det er hensigten bl.a. at  

 fastsætte regler om ansøgningsfrist.
Eksempel Til illustration af den praktiske gennemførelse af de opgørelser  

 ved skift af puljefiskeri, som er beskrevet ovenfor, opstilles følgende  

 eksempel:
A ønsker at udtræde af Pulje I den 15. februar  

 2009 og indtræde i Pulje II samme dato.
Indtræden får tilbagevirkende kraft  

 fra  

 den 1. januar 2009.
 Pulje I:
Fiskerne A, B og C.
Puljefiskeriets  

 varighed: 1. januar 2008 til den 1. februar 2009.
 Tildelte fangstrettigheder (årsmængder)  

 den 1. januar 2008: 200 t torsk og 200 t rødspætte.
 Tildelte fangstrettigheder (årsmængder)  

 den 1. januar 2009: 190 t torsk og 220 t rødspætte.
 Overfiskeri i 2008: 25 t torsk og 10 t  

 rødspætte.
 Pulje II:
Fiskerne D, E og F.
Puljefiskeriets  

 varighed: 1. januar 2009 til den 1. februar 2010.
 Tildelte fangstrettigheder (årsmængder)  

 den 1. januar 2009: 300 t torsk.
 Der skal foretages følgende opgørelser:
 1. Opgørelse og fordeling af fangstrettigheder  

 (udtrædelsesopgørelse) for Pulje I:
 Fangstrettighederne, som er tildelt pr. 1. januar 2009,  

 reduceres med 37,5 t torsk og 15 t rødspætte som følge af overfiskeriet, idet  

 reduktionen kan ske med en større mængde end overfiskeriet; i dette eksempel  

 er  

 valgt at reducere med mængden af overfiskeriet tillagt 50 pct.
Opgørelsen vil resultere i, at der er 152,5 t torsk (190 - 37,5)  

 og 205 t rødspætte (220 - 15) til fordeling mellem A, B og C.
Den indbyrdes  

 fordeling af fangstrettigheder må afhænge af de interne regler og aftaler.
 Forudsat, at A ifølge den indbyrdes aftale i puljen er  

 berettiget til ¼ af fangstrettighederne, vil han kunne medtage 38,125 t torsk  

 og 51,25 t rødspætte til Pulje II, som han vil indtræde i.
 2. Opgørelse af fangstrettigheder  

 (indtrædelsesopgørelse) for Pulje II:
Tildelte fangstrettigheder pr. 1. januar 2009 til D, E og F: 300  

 t torsk.
De har fisket 1/10 heraf i perioden 1. januar 2009-15. februar 2009.
 A tilfører 38,125 t torsk og 51,25 t rødspætte.
Opgørelsen vil resultere i, at Pulje II pr. 15. februar 2009 har  

 rådighed over følgende fangstrettigheder: (270 + 38,125) t torsk = 308,125 t  

 torsk og 51,25 t rødspætte.
Den indbyrdes fordeling af fangstrettigheder må  

 afhænge af de interne regler og aftaler.
Vedrørende § 36 d Efter forslaget vil der være mulighed for ekstraordinær udtræden  

 af et puljefiskeri på grund af konkurs, dødsfald eller sygdom, som medfører,  

 at  

 den pågældende ikke er i stand til at drive fiskeri.
Det samme gælder, hvis  

 der  

 foreligger andre særlige omstændigheder, f.eks. hvis det kan dokumenteres, at  

 en puljedeltager på grund af fartøjsforlis ikke er i stand til at genoptage  

 fiskeriet.
Efter forslaget vil en sådan ekstraordinær udtræden forudsætte,  

 at de øvrige deltagere i puljefiskeriet giver samtykke til udtræden.
Kravet  

 om  

 samtykke er begrundet med, at deltagere i et puljefiskeri kan siges at have  

 en  

 forventning om, at et puljefiskeri kan fortsætte i den fastsatte periode på  

 13  

 måneder.
Hertil kommer, at et puljefiskeri har en relativ kort varighed,  

 hvorfor ulemperne for en deltager ved at skulle fortsætte i resten af  

 puljefiskeriets varighed på trods af indtrufne uforudsete omstændigheder  

 trods  

 alt vil være begrænsede.
I praksis vil et samtykke kunne gives af en  

 befuldmægtiget  

 i henhold til fuldmagt fra deltagerne i puljefiskeriet, f.eks. en  

 puljebestyrer, såfremt fuldmagten omfatter meddelelse af samtykke til  

 udtræden  

 i de anførte situationer.
Herudover vil det efter forslaget være en betingelse, at  

 puljefiskeriet foretager en opgørelse og fordeling blandt deltagerne af  

 rettigheder  

 og forpligtelser pr. udtrædelsesdatoen, og at eventuelle krav på reduktion  

 som  

 følge af overfiskeri er foretaget.
Endelig vil der efter forslaget være  

 mulighed  

 for at kræve sikkerhedsstillelse i form af bankgaranti eller anden  

 betryggende  

 sikkerhed for krav som følge af en uafgjort straffesag om overtrædelse i  

 puljefiskeriet.
Formålet er at forhindre, at deltagere i et puljefiskeri ved  

 at  

 udtræde af dette kan undgå sanktioner m.v. som følge af overtrædelser, som  

 måtte være begået i puljefiskeriet.
Det må forudses, at en ansøgt udtræden ikke altid vil kunne  

 imødekommes, f.eks. fordi de øvrige puljedeltagere ikke vil give samtykke.  

 Fartøjet vil da skulle blive i puljefiskeriet i maksimalt 13 måneder.
Der kan  

 herved henvises til, at udgangspunktet er, at et konkursbo og et dødsbo  

 indtræder i de rettigheder og forpligtelser, som er knyttet til aktiver i  

 boet.  

 I tilfælde af sygdom vil der formentlig være mulighed for at drive fiskeriet  

 ved aftale med andre, evt. efter overenskomst i puljefiskeriet.
I øvrigt vil  

 det være op til det enkelte puljefiskeri at fastsætte nærmere interne regler  

 om, hvorledes det ønskes, at sådanne situationer i praksis skal håndteres.
 Det foreslås samtidig, at ministeren får bemyndigelse til at  

 fastsætte regler om dokumentation for opfyldelse af betingelserne i stk. 2 og  

 om indsendelse af ansøgning om tilladelse til at udtræde af et puljefiskeri.  

 Det er hensigten bl.a. at fastsætte regler om ansøgningsfrist.
Til nr. 10 Bestemmelsen fastlægger lovens ikrafttrædelsestidspunkt.
Til nr. 11 Den foreslåede bestemmelse betyder, at ikrafttræden den 1.  

 januar 2008 af bestemmelser om puljefiskeri også omfatter de ved dette  

 ændringsforslag indsatte bestemmelser om puljefiskeri, det vil sige  

 ændringsforslag  

 nr. 6 og 7.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Beinov Støjberg (V)   

 Michael Aastrup Jensen (V)   

 Christian H.
Hansen (DF)  

  

  fmd.  

  

 Mia Falkenberg (DF)   

 Allan Niebuhr (KF)   

 Per Ørum Jørgensen (KF)   

 Kirsten Brosbøl (S)   

 Lene Hansen (S)   

 Mette Gjerskov (S)   

 Bjarne Laustsen (S)   

 Elisabeth Geday (RV)   

 Ole Glahn (RV)   

 Kristen Touborg (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 109 Bilagsnr.
Titel 1 Høringssvar og høringsnotat, fra fødevareministeren 2 Henvendelse af 15/1-07 fra Danmarks Fiskeriforening 3 Udkast til tidsplan for behandling af lovforslaget 4 Tidsplan for udvalgets behandling af lovforslaget 5 Kopi af FLF alm. del - svar på spm. 139, fra  

 fødevareministeren (kommentar til henvendelse fra Danmarks  

 Sportsfiskerforbund) 6 Tilbagetaget 7 Henvendelse af 29/1-07 fra Landsforeningen Levende Hav 8 Henvendelse af 1/2-07 fra Landsforeningen Levende Hav 9 Henvendelse af 14/2-07 fra Aktive Fritidsfiskere i  

 Danmark 10 Ændringsforslag, fra fødevareministeren 11 Henvendelse af 20/2-07 fra Landsforeningen Levende Hav 12 Udkast til betænkning 13 Tilbagetaget 14 2. udkast til betænkning Oversigt over spørgsmål og svar vedrørende L 109 Spm.nr.
