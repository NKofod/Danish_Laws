I medfør af §§ 10, stk. 2, 13, stk. 1 og stk. 2, 14, stk. 2, 20, stk. 2,  27, stk. 1 og stk. 2, 36, stk. 4 og stk. 5, og  

 38, stk. 4, i lov nr. 356 af 6. juni 1991 om miljø og genteknologi fastsættes: Kapitel 1 Område § 1.  Bekendtgørelsen omfatter:
 Stk. 2.  Ved genetisk modificerede organismer forstås  

 planter, dyr, mikroorganismer, cellekulturer og virus, hvori der forekommer  

 nye sammensætninger af det genetiske materiale, som ikke opstår på naturlig  

 måde, jf. bilag 1.
 Stk. 3.  Ved reproducerende genetisk modificerede  

 planter forstås genetisk modificerede planter, der er i en livsfase, hvor der  

 forekommer kønnet eller ukønnet formering.
 Stk. 4.  Genetisk modificerede mikroorganismer, herunder  

 cellekulturer og virus, klassificeres i gruppe I og gruppe II, jf. bilag 2.
 § 2.  Transport af genetisk modificerede organismer  

 kan foretages uden godkendelse i medfør af lovens § 10, og uden at kravene i  

 bekendtgørelsens kapitel 2 er opfyldt, såfremt transporten finder sted inden  

 for:
Undtagelser fra godkendelse § 3.  Genetisk modificerede organismer kan  

 transporteres og importeres uden forudgående godkendelse i medfør af lovens §  

 10, såfremt bestemmelserne i §§ 4 - 10 om emballering og mærkning m.v. for  

 den pågældende organisme og det anførte volumen er opfyldt.
§ 4.  Hver emballageenhed skal være mærket på dansk  

 således, at det klart fremgår, at den indeholder genetisk modificerede  

 organismer.
Endvidere skal organismernes art samt afsenderens og modtagerens  

 navn og firmaadresse tydeligt være angivet på emballageenheden.
 Stk. 2.  Indeholder emballagen 10 liter kultur eller  

 derunder af genetisk modificerede mikroorganismer, der kan klassificeres i  

 gruppe I, er mærkning efter stk. 1 ikke fornøden.
 § 5.  Følgende krav til emballage og transportbeholder  

 skal være opfyldt for genetisk modificerede mikroorganismer, der kan  

 klassificeres i gruppe I:
 § 6.  Følgende krav til emballage og transportbeholder  

 skal være opfyldt for genetisk modificerede mikroorganismer, der kan  

 klassificeres i gruppe II, når transporten og importen omfatter 10 liter  

 kultur eller derunder:
 § 7.  Følgende krav til emballage og transportbeholder  

 skal være opfyldt for ikke-reproducerende genetisk modificerede planter eller  

 plantedele:
 § 8.  Følgende krav til emballage og transportbeholder  

 skal være opfyldt for reproducerende genetisk modificerede planter eller  

 plantedele og for genetisk modificerede frø og pollen:
 § 9.  Følgende krav til emballage skal være opfyldt  

 for genetisk modificerede dyr:
 § 10.  Såfremt transporten og importen er omfattet af  

 bestemmelserne i §§ 6, 8 eller 9, eller omfatter transporten eller importen  

 mere end 10 liter kultur indeholdende genetisk modificerede mikroorganismer,  

 der kan klassificeres i gruppe I, skal der tillige medfølge instrukser  

 affattet på dansk om fremgangsmåden i tilfælde af uheld, der kan medføre, at  

 genetisk modificerede organismer trænger ud.
Godkendelse § 11.  Omfatter transporten eller importen mere end 10  

 liter kultur indeholdende genetisk modificerede mikroorganismer, der kan  

 klassificeres i gruppe II, eller opfylder transporten eller importen ikke de  

 krav til emballering og mærkning m.v., som er fastsat i §§ 4 - 10, skal der  

 indhentes forudgående godkendelse efter reglerne i dette kapitel.
 § 12.  Afgørelse om godkendelse til transport og  

 import af genetisk modificerede organismer træffes af Miljøstyrelsen.
 § 13.  Ansøgning om godkendelse skal være skriftlig og  

 indeholde de for behandlingen af ansøgningen nødvendige oplysninger,  

 herunder:
 § 14.  Miljøstyrelsen kan forlange yderligere  

 oplysninger i det omfang, det skønnes nødvendigt for behandlingen af sagen.
 Stk. 2 .  Miljøstyrelsen kan fastsætte en frist for  

 fremsendelse af yderligere oplysninger samt tilkendegive, at ansøgningen  

 betragtes som bortfaldet, hvis ikke oplysningerne er modtaget inden fristens  

 udløb.
§ 15.  Godkendelsen skal indeholde en redegørelse for  

 og en vurdering af de oplysninger, der fremgår af ansøgningen, herunder de  

 hovedhensyn, der har været bestemmende for afgørelsen.
Godkendelsen skal  

 endvidere indeholde de fastsatte vilkår for transporten og importen, jf.  

 lovens § 16.
 Stk. 2.  I godkendelsen kan der om nødvendigt fastsættes  

 vilkår om, at der skal udarbejdes en beredskabsplan, der indeholder  

 oplysninger om forholdsregler til begrænsning af virkningerne for miljø,  

 natur og sundhed i tilfælde af uheld.
 § 16.  Godkendelsen eller en fotokopi af godkendelsen  

 skal ledsage forsendelsen under transporten.
 § 17.  For ansøgningens behandling betales et gebyr,  

 der fastsættes efter reglerne i miljøministeriets bekendtgørelse om gebyr i  

 henhold til lov om miljø og genteknologi.
Generelle forholdsregler § 18.  Den, der importerer eller lader transportere  

 genetisk modificerede organismer, skal sikre at:
 Stk. 2.  Den, der importerer eller lader transportere  

 genetisk modificerede organismer, skal indskærpe kravene til emballage og  

 mærkning m.v. overfor afsenderen.
 § 19.  Den, der er ansvarlig for transporten eller  

 importen, skal straks underrette amtsrådet i det amt, hvori uheldet er sket,  

 og embedslægeinstitutionen om uheld, der har medført eller kan medføre, at  

 genetisk modificerede organismer trænger ud.
 Stk. 2.  Sker uheldet i Københavns eller Frederiksberg  

 kommuner skal underretningen ske til kommunen og embedslægeinstitutionen.
 Stk. 3.  Underretningen skal indeholde oplysninger om:
 Stk. 4.  Underretningen bevirker ingen indskrænkning i  

 den ansvarliges pligt til at søge følgerne af uheldet effektivt afværget  

 eller forebygget, ligesom det ikke fritager for forpligtelsen til i videst  

 muligt omfang at genoprette den hidtidige tilstand.
Markedsføring § 20.  Ved markedsføring af genetisk modificerede  

 organismer, som er godkendt i et andet land inden for De Europæiske  

 Fællesskaber til markedsføring, jf. lovens § 9, stk. 3, skal godkendelsens  

 indehaver eller importøren underrette Miljøstyrelsen herom, jf. lovens § 14,  

 stk. 1.
Stk. 2.  Underretningen skal være skriftlig.
Såfremt  

 markedsføringsgodkendelsen indeholder vilkår herom, skal underretningen  

 indeholde oplysninger om:
 § 21.  Miljøstyrelsen påser, at de oplysninger, der er  

 indeholdt i underretningen efter § 20, er i overensstemmelse med de vilkår om  

 mærkning og emballering, der er fastsat i markedsføringsgodkendelsen, og kan  

 udstede påbud til sikring heraf.
Tilsyn og klage § 22.  Tilsynet med, at Stk. 2.  Tilsynet føres hos afsenderen eller modtageren  

 af genetisk modificerede organismer.
 Stk. 3.  Såfremt transporten foregår til eller fra en  

 virksomhed, som har produktionsgodkendelse i medfør af lovens § 8 eller i  

 medfør af § 10 i lov nr. 288 af 4. juni 1986, føres tilsynet af amtsrådet, i  

 Københavns og Frederiksberg kommuner af kommunalbestyrelsen.
 Stk. 4.  Såfremt transporten foregår til eller fra et  

 anlæg, som er godkendt eller klassificeret efter arbejdsministeriets  

 bekendtgørelse om genteknologi og arbejdsmiljø samt miljøministeriets  

 bekendtgørelse om godkendelse af forskning, storskalaforsøg, udstilling og  

 informationsformidling m.v. efter lov om miljø og genteknologi, føres  

 tilsynet af Miljøstyrelsen.
 Stk. 5.  For tilsyn og håndhævelse gælder i øvrigt  

 reglerne i lovens kapitel 3 og 4.
 § 23.  Tilsynsmyndighedens afgørelser og  

 Miljøstyrelsens afgørelser i medfør af § 21 kan ikke påklages til anden  

 administrativ myndighed.
 Stk. 2.  Miljøstyrelsens afgørelser om godkendelse i  

 medfør af § 12 kan påklages til miljøministeren efter reglerne i lovens  

 kapitel 5. Klagefristen er 4 uger fra den dag, afgørelsen er meddelt den  

 pågældende.
 Stk. 3.  En godkendelse må ikke udnyttes før udløbet af  

 klagefristen.
 Stk. 4.  Klage over en godkendelse har opsættende  

 virkning, indtil klagemyndighedens afgørelse foreligger, eller  

 klagemyndigheden bestemmer andet.
Straffe-, ikrafttrædelses- og  

 overgangsbestemmelser § 24.  Medmindre højere straf er forskyldt efter den  

 øvrige lovgivning, straffes med bøde den, der Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er:
Stk. 3.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af staten, en amtskommune, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, amtskommunen, kommunen eller det kommunale  

 fællesskab bødeansvar.
 § 25.  Bekendtgørelsen træder i kraft den 13. november  

 1991.
 Stk. 2.  Samtidig ophæves bekendtgørelse nr. 767 af 6.  

 december 1988 om undtagelse af visse genteknologisk fremstillede organismer  

 fra importgodkendelse.
Stk. 3.  Vilkår om transport, der er meddelt i  

 godkendelser til produktion i medfør af § 10 i lov nr. 288 af 4. juni 1986,  

 bevarer deres gyldighed, indtil den for produktionsgodkendelsen fastsatte  

 tidsfrist udløber, eller der træffes ny afgørelse om transport.
Overtrædelse  

 af sådanne vilkår straffes efter de hidtil gældende regler.
Miljøministeriet, den 5. november 1991 Per Stig Møller / Annette Samuelsen Bilag 1 Bekendtgørelsens anvendelsesområde.
 Efter lov om miljø og genteknologi, som er en gennemførelse i dansk lov af  

 direktiv om indesluttet anvendelse af genetisk modificerede mikroorganismer  

 (90/219/EØF) og direktiv om udsætning i miljøet af genetisk modificerede  

 organismer (90/220/EØF), er en genetisk modificeret organisme, samt lovens  

 anvendelsesområde, som følger:
 En organisme er enhver biologisk enhed, der er i stand til at replikere  

 eller i stand til at overføre genetisk materiale.
En genetisk modificeret organisme (GMO) er en organisme, hvori det  

 genetiske materiale er blevet ændret på en måde, der ikke forekommer  

 naturligt ved formering og/eller naturlig rekombination.
Inden for rammerne  

 af denne definition forekommer genetisk modifikation i det mindste ved  

 anvendelse af:
 Følgende teknikker betragtes ikke som førende til genetisk modifikation,  

 for så vidt de ikke indebærer brug af rekombinant DNA-molekyler eller GMO'er:
 Lov om miljø og genteknologi finder ikke anvendelse på organismer, som er  

 fremstillet ved anvendelse af følgende teknikker til genetisk modifikation,  

 forudsat at de ikke indebærer brug af GMO'er som recipient- eller parentale  

 organismer:
Bilag 2 Kriterier for klassificering af genetisk modificerede mikroorganismer  

 i gruppe I og II.
 GRUPPE I:
A.
Recipientorganisme eller parental organisme - ikke sygdomsfremkaldende, - ingen medfølgende skadelige agenser, - beviselig og udbredt sikker anvendelse gennem lang tid, eller indbyggede  

 biologiske barrierer, som uden at gribe ind i den optimale vækst i reaktoren  

 eller gæringstanken, giver begrænset overlevelses- og formeringsevne uden  

 negative virkninger for miljøet.
B.
Vektor /indsat genmateriale - velkarakteriseret og fri for kendte skadelige sekvenser, - størrelsen skal så meget som muligt være begrænset til de genetiske  

 sekvenser, som er nødvendige for at opnå den tilsigtede funktion, - må ikke øge stabiliteten af konstruktionen i miljøet (medmindre dette er  

 nødvendigt for den tilsigtede funktion), - skal være vanskeligt mobiliserbart, - må ikke overføre resistensmarkører til mikroorganismer, som ikke vides  

 at kunne modtage sådanne ad naturlig vej (såfremt sådan overførsel vil kunne  

 vanskeliggøre medicinsk bekæmpelse af sygdomsfremkaldende organismer).
C.
Genetisk modificeret organisme - ikke sygdomsfremkaldende, - lige så sikker i reaktoren eller gæringstanken som den parentale  

 organisme eller recipientorganismen, men med begrænset overlevelses- og/eller  

 formeringsevne uden negative virkninger for miljøet.
D.
Andre genetisk modificerede mikroorganismer, som kunne medtages i  

 gruppe I, såfremt de opfylder betingelserne i C, er:
- mikroorganismer, som udelukkende er opbygget fra en enkelt prokaryot  

 recipient (inklusive dennes naturligt forekommende plasmider og vira) eller  

 fra en enkelt eukaryot recipient (inklusive dennes kloroplaster, mitokondrier  

 og plasmider, men ikke vira), - mikroorganismer, som udelukkende består af genetiske sekvenser fra  

 forskellige arter, som udveksler disse sekvenser via kendte fysiologiske  

 processer.
 GRUPPE II:
 Andre genetisk modificerede mikroorganismer end de under gruppe I anførte.
