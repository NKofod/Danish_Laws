 I medfør af § 23, stk. 2, § 23a, stk. 2, og § 54, stk. 6, i lov om banker  

 og sparekasser m.v., jf. lovbekendtgørelse nr. 182 af 20. marts 1995, som  

 ændret ved lov nr. 367 af 14. juni 1995 og lov nr. 368 af 14. juni 1995 og §  

 5, stk. 1, nr. 6, og § 6, stk. 3, i lov om visse kreditinstitutter, jf.  

 lovbekendtgørelse nr. 737 af 19. august 1992, som ændret ved lov nr. 1061 af  

 23. december 1992, fastsættes:
 § 1.  Denne bekendtgørelse finder anvendelse på:
 Stk. 2.  De i stk. 1 nævnte virksomheder benævnes i det  

 følgende institutter.
 § 2.  Engagementer, der i henhold til bank- og  

 sparekasselovens § 23, stk. 5, udgør 10 pct. eller mere af instituttets  

 ansvarlige kapital, skal indberettes til Finanstilsynet hvert kvartal.
 Stk. 2.  Opgørelsen foretages pr. ultimo kvartalet.  

 Indberetningen skal være tilsynet i hænde senest 20 arbejdsdage efter udløbet  

 af kvartalet.
 § 3.  Engagementer, der i henhold til bank- og  

 sparekasselovens § 23a, stk. 5, udgør 10 pct. eller mere af instituttets  

 ansvarlige kapital med tillæg af eventuel kortfristet supplerende kapital,  

 skal indberettes til Finanstilsynet hvert kvartal.
 Stk. 2.  Opgørelsen foretages pr. ultimo kvartalet.  

 Indberetningen skal være tilsynet i hænde senest 20 arbejdsdage efter udløbet  

 af kvartalet.
§ 4.  Indberetningerne i henhold til §§ 2 og 3 skal  

 ske på den i bilag 1 og 2 angivne form.
Indberetningerne skal ske på  

 maskinlæsbart medie.
Stk. 2.  På A-indberetningen angives de engagementer,  

 der i henhold til bank- og sparekasselovens § 23, stk. 5, efter fradrag i  

 henhold til bekendtgørelse om fradrag for særlig sikre krav, udgør 10 pct.  

 eller mere af instituttets ansvarlige kapital.
På B-indberetningen angives de  

 engagementer, der i henhold til bank- og sparekasselovens § 23, stk. 5, før  

 fradrag udgør 10 pct. eller mere af den ansvarlige kapital, og som ikke er  

 indberettet på skema A.
Endvidere angives engagementer med virksomheder, der  

 indgår fuldt i konsolideringen i henhold til bank- og sparekasselovens § 37a,  

 stk. 9, stk. 11, 2. pkt., eller stk. 12., der før fradrag udgør 10 pct. eller  

 mere af den ansvarlige kapital.
Stk. 3.  På C-indberetningen angives de engagementer,  

 der i henhold til bank- og sparekasselovens § 23a, stk. 5, efter fradrag i  

 henhold til bekendtgørelse om fradrag for særlig sikre krav, udgør 10 pct.  

 eller mere af instituttets ansvarlige kapital med tillæg af eventuel  

 kortfristet supplerende kapital.
På D-indberetningen angives de engagementer,  

 der i henhold til bank- og sparekasselovens § 23a, stk. 5, før fradrag udgør  

 10 pct. eller mere af den ansvarlige kapital med tillæg af eventuel  

 kortfristet supplerende kapital, og som ikke er indberettet på skema C.  

 Endvidere angives engagementer med virksomheder, der indgår fuldt i  

 konsolideringen i henhold til bank- og sparekasselovens § 37a, stk. 9, stk.  

 11, 2. pkt., eller stk. 12, der før fradrag udgør 10 pct. eller mere af den  

 ansvarlige kapital med tillæg af eventuel kortfristet supplerende kapital.
 Stk. 4.  Indberetningerne skal være godkendt af  

 instituttets direktion.
 § 5.  Institutter, der ved udgangen af det seneste  

 regnskabsår havde en arbejdende kapital (indlån + udstedte obligationer m.v.  

 + efterstillet kapital + egenkapital) på under 100 mio. kr., kan foretage  

 indberetning på papir.
 Stk. 2.  Indberetninger på papir skal være underskrevet  

 af instituttets direktion.
 § 6.  Overtrædelse af §§ 2-5 straffes med bøde.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der efter § 54, stk. 7, i  

 bank- og sparekasseloven og § 6, stk. 4, i lov om visse kreditinstitutter,  

 pålægges selskabet som sådant bødeansvar.
 § 7.  Bekendtgørelsen træder i kraft den 1. januar  

 1996. Første indberetning i henhold til §§ 2 og 3 opgøres pr. 30. juni 1996.
 Stk. 2.  Bekendtgørelse nr. 1148 af 22. december 1993 om  

 indberetning af store engagementer ophæves.
Finanstilsynet, den 15. december 1995 Eigil Mølgaard / Kim Mikkelsen (* 1) Bekendtgørelsen indeholder bestemmelser, der implementerer dele af  

 Rådets direktiv nr. 92/121/EØF af 21. december 1992 om overvågning af og  

 kontrol med kreditinstitutters store engagementer.
