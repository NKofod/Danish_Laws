AMT 0 Indledning AMT 0.1 Det retslige grundlag De følgende bestemmelser er udarbejdet med baggrund i - Lov om DSB (Lovbekendtgørelse nr. 757 af 06.08.1996 med senere  

 ændringer) - Lov om hovedstadsområdets kollektive persontrafik (Lov nr. 274 af  

 03.05.1989 med senere ændringer) - Lov om den lokale og regionale kollektive personbefordring uden for  

 hovedstadsområdet (Lovbekendtgørelse nr. 493 af 16.06.1995 med senere  

 ændringer) - Lov om buskørsel (Lovbekendtgørelse nr. 323 af 06.05.1992 med senere  

 ændringer) I det følgende betragtes hele Hovedstadsområdet som et amt.
AMT 0.2 Afgrænsning Følgende amter deltager i det indenamtslige takstsamarbejde med DSB:
AMT 1 Generelle bestemmelser AMT 1.1 Almindelige bestemmelser I dette afsnit er anført de bestemmelser som er fælles for alle amter.
 Er et punkt ikke medtaget på hvid side, er det de generelle  

 befordringsbestemmelser i dette afsnit der gælder.
Udover det følgende gælder de bestemmelser og principper i DSBs Personbefordringsreglement (Bind 1)»s øvrige afsnit som efter deres  

 natur kan komme til anvendelse.
To amtsbilletter eller kort (eller kombinationen billet/kort) udstedt på  

 hver sin side af en takstgrænse, er ikke gyldig til rejse med DSB tog over  

 takstgrænsen -selvom de lokale trafikselskabszoner, støder op mod hinanden, AMT 1.2 Stationsforbindelser Trafikselskabernes takstsystemer er opbygget som zonesystemer.
Øst for Storebælt anvendes et ringzonesystem, der består af zoneområder,  

 der dannes ved at lægge ringe uden om startzonen.
Zoneområderne udlægges uden  

 hensyn til om der rent faktisk er bus/tog mellem områderne.
Vest for Storebælt anvendes som hovedregel et såkaldt modificeret  

 ringzonesystem.
Modifikationen er, at to tilgrænsende zoner kun er nabozoner,  

 hvis der er direkte bus/tog imellem dem.
 Bestemmelserne for de enkelte trafikselskaber fremgår af de følgende  

 afsnit.
AMT 1.3 Rejseruter Bestemmelserne fremgår af de følgende afsnit.
AMT 1.4 Vognklasser Busser og privatbanetog har, hvor intet andet er nævnt, enhedsklasse.
 Billetter sælges kun til Standard, ønskes der at rejse på andet end  

 Standard gælder bestemmelserne i afsnit AMT 1.11.
Hvilke tog der har Standard, Business eller Komfort fremgår af DSB's  

 køreplan AMT 1.5 Togbenyttelse Billetter/kort gælder til tog og busser, der står i DSB Køreplan hhv.  

 amtets køreplan til lokale rejser i pågældende amt.
Evt. begrænsninger  

 fremgår af de pågældende køreplaner.
 Ved lokale rejser med InterCity og visse andre tog skal betales  

 pladsbillet/tillæg.
Passagerer, som ønsker at benytte visse InterCity i hele eller dele af  

 hovedstadsområdet skal, uanset billet/korttype betale et InterCity-tillæg på  

 20,00 kr.
Ved ønske om at rejse på Business, skal der endvidere betales et  

 tillæg til Business efter bestemmelserne i afsnit 1.11. Hvilke InterCity, der  

 kræver InterCity-tillæg kan ses i DSBs køreplan.
 InterCity-tillæg udstedes kun i toget.
 Ingen InterCityLyn eller EuroCitytog kan benyttes på hele eller dele af  

 strækningen København - Høje Taastrup (eller omvendt).
DSB Pendlerkort og DSBs 10-turskort kan benyttes i busser der passerer en  

 takstgrænse eller flere, under betingelse af at bussen kører direkte fra  

 afrejse - til bestemmelsesstation.
Bussen må gerne køre en anden vej end  

 toget, der må dog ikke rejsesafbrydes undervejs.
AMT 1.6 Pris Priserne fremgår af de følgende afsnit.
AMT 1.7 Børn Bestemmelserne fremgår af de følgende afsnit.
AMT 1.8 Hunde For rejse med hunde og smådyr i DSB-tog gælder bestemmelserne i  

 hovedafsnit 6..
 Derudover gælder bestemmelserne i de følgende afsnit.
AMT 1.9 Gyldighedstid Bestemmelserne fremgår af de følgende afsnit.
AMT 1.10 Billetsalg Salg i busser og privatbanetog, på stationer, samt fra billetautomater:
 Bestemmelserne fremgår af de følgende afsnit.
Salg i DSB tog med regelmæssig billetkontrol I DSB tog sælges kun billetter mellem DSB stationer Passagerer og hunde, der træffes i tog uden gyldig billet/kort på  

 strækninger med regelmæssig billetkontrol skal betale billet til:
- normal betaling når stationen er lukket - forhøjet betaling i andre tilfælde efter Lov om DSB § 7, hvorfra  

 følgende citeres:
 § 7  stk. 1:
»En passager, der ikke har gyldig billet eller kort til den  

 vognklasse, han vil benytte, skal snarest muligt efter rejsens begyndelse  

 uopfordret oplyse dette til det kontrollerende personale.
Han skal herefter i  

 toget købe billet mod takstmæssig betaling med et tillæg der fastsættes i  

 befordringsreglementet«.
 Dette tillæg er pr. passager fastsat til et beløb svarende til billettens  

 pris, dog højst 25 kr.
 Tillægget opkræves ikke, hvis passageren har billet/kort til Standard og  

 ønsker tilkøb til Business eller Komfort.
 § 7  stk. 2:
Undlader passageren at oplyse det kontrollerende personale om forholdet  

 eller at købe billet som nævnt i stk. 1, eller nægter han at forevise billet  

 eller kort, skal han efter reglerne i befordringsreglementet betale dobbelt  

 takst, dog mindst et beløb der fastsættes i befordringsreglementet' Dette beløb er pr. passager fastsat til 500 kr.
 Taksten regnes for rejse i den vognklasse, passageren benytter, fra hans  

 afrejsestation til hans bestemmelsesstation, dog ikke ud over nærmeste større  

 station, hvor der kan løses billet til normal pris til eventuel vidererejse.  

 Kan passagerens afrejsestation ikke med sikkerhed fastslås af togpersonalet,  

 regnes taksten fra den station, hvorfra der må antages at være rejst.
Salg i DSB tog på strækninger med stikprøvevis billetkontrol På følgende strækninger er der indført stikprøvevis billetkontrol:
- Bramming - Tønder - Tinglev - Sønderborg - Struer - Thisted - Århus H - Grenaa - Odense - Svendborg - Alle S-tog strækninger og strækningen Hillerød - Helsingør Under henvisning til - Lov om DSB § 7 stk. 3 - Lov om hovedstadsområdets kollektive persontrafik § 6 stk. 2 er fastsat  

 følgende bestemmelser for billetsalg på ovenstående strækninger med  

 stikprøvevis billetkontrol.
Passagerer og hunde, der træffes i tog på strækninger med stikprøvevis  

 billetkontrol uden gyldig billet/kort, skal betale for en billet, hvis pris  

 udgør det dobbelte af den ordinære betaling for en enkeltbillet i pågældende  

 stationsforbindelse, dog mindst 500 kr.
Der udstedes kun billet til  

 enkeltrejse til den station passageren angiver.
Billetten udstedes kun til en  

 station på den pågældende strækning med stikprøvevis billetkontrol.
 Som personer uden gyldig billet/kort betragtes også passagerer, der  

 benytter kort med spærretid (f.eks. pensionistkort) udenfor kortets  

 gyldighedstid.
 Ovennævnte bestemmelser gælder også for cykler, herunder cykler, der  

 medtages i tog i bestemte spærrede tidsrum, jf. hovedafsnit 6.
 Se også afsnit AMT 1.13 Billetkontrol.
I øvrigt Herudover gælder, at påbegyndes rejsen fra perron/spor, hvor der er opsat  

 tidsstemplingsmaskiner, skal billetten tidsstemples for at være gyldig.
 Passageren skal selv kontrollere, at tidsstemplingens dato og klokkeslæt  

 er korrekt.
 Fra Lov om DSB citeres desuden følgende:
 § 7  stk. 4:
 Betaler passageren ikke straks det beløb, der afkræves ham efter  

 foranstående bestemmelser, kan han udelukkes fra befordring'.
 For billetter/kort solgt på kredit gælder følgende rykkerprocedure og  

 gebyrer:
 Såfremt der indgås en afdragsordning pålægges et administrationsgebyr på  

 10 kr pr. afdrag.
 Hvis der må erindres om betaling, opkræves et ekspeditionsgebyr på 50 kr  

 pr. brev.
Betales beløbet ikke efter den almindelige rykkerprocedure (p.t. 3  

 rykkerbreve), overgives fordringen til inddrivelse via Kongeriget Danmarks  

 Hypotekbank og Finansforvaltning.
For dette påføres gælden et  

 ekspeditionsgebyr på 100 kr pr ekspedition.
 På baggrund af tilføjelsen til fogedretsprotokollen eller ved  

 misligholdelse af betalingsaftaler registreres passageren i RKI Kredit  

 Information A/S.
AMT 1.11 Tillæg/Tilkøb Tillæg til Business og Komfort Ønskes der at rejse på andet end Standard i DSB tog, kan følgende tillæg  

 (der gælder for hele amtet uanset afstand) udstedes:
 Komforttillæg gælder til rejse med Regionaltog og internationale tog  

 (undtagen EuroCitytog) på 1. Klasse.
Tillæg til Business gælder til rejse i InterCity og InterCityLyn på  

 Business samt til Standard og 1. Klasse i tog, der ikke fører Business.
Ved  

 rejse i tog, som ikke fører Business har passageren ikke krav på andre  

 ydelser end selve befordringen på den benyttede vognklasse.
Indenamts tillæg/tilkøb til DSB billet/kort Ønskes der at rejse i en eller flere trafikselskabszoner, end dem DSB  

 billetten/kortet gælder til, udstedes tillæg/tilkøb efter amtets regler.
 Tilkøbet skal ske i den tog/ bus, hvor omstigning finder sted.
Tillæg/tilkøb til udvidelse af gyldighedsområdet Bestemmelserne fremgår af de følgende afsnit.
AMT 1.12 Ombytning/Ændring Bestemmelserne fremgår af de følgende afsnit.
AMT 1.13 Billetkontrol Generelt:
 En passager skal fra rejsens påbegyndelse være forsynet med gyldig  

 billet/kort, som på forlangende skal forevises det kontrollerende personale,  

 der mærker billetten hvis det er foreskrevet.
 Efterfølgende forevisning af billet/kort accepteres ikke.
 En billet/kort må ikke overdrages anden person, når rejsen er påbegyndt.
 Passageren skal selv kontrollere, at zoneantal, dato og klokkeslæt på  

 billetten/kortet er korrekt.
 Billetter/kort inddrages ved misbrug.
 På forlangende af kontrolpersonalet skal en passager opgive sit fulde  

 navn, adresse, fødselsdag og -år samt legitimere sig ved personnummerbevis  

 (CPR), sygesikringsbevis, ID-kort eller andet retsgyldigt dokument med foto.
 Betaler passageren ikke straks den billet, der udstedes, udleveres den, og  

 passageren skal kvittere for modtagelse af billetten med navn, adresse,  

 fødselsdato og underskrift, samt legitimere sig som anført ovenfor.
 DSB strækninger med regelmæssig billetkontrol:
 Når billetter/kort misbruges eller bevidst unddragelse af billetkontrol  

 finder sted, udstedes der billet efterbestemmelserne i Lov om DSB § 7 stk. 2.
Se også afsnit AMT 1.10. Billetsalg DSB strækninger med stikprøvevis billetkontrol:
Når billetter/kort misbruges eller bevidst unddragelse af billetkontrol  

 finder sted, udstedes der billet til forhøjet pris (kontrolafgift) under  

 henvisning til Lov om DSB § 7 stk. 3 hhv.
Lov om hovedstadsområdets  

 kollektive persontrafik § 6.
 Se også afsnit AMT 1.10 Billetsalg.
AMT 1.14 Pladsreservering Der gælder bestemmelserne i hovedafsnit 7.
AMT 1.15 Tilbagebetaling Bestemmelserne fremgår af de følgende afsnit.
AMT 1.16 Rejseafbrydelse Bestemmelserne fremgår af de følgende afsnit.
AMT 2 Andre regler AMT 2.0 Indledning Visse regler kan afvige fra nedenstående, disse fremgår af de enkelte amters »Rejseregler«.
AMT 2.1 Barne- og klapvogne I tog Barne- og klapvogne kan medtages gratis i tog hvis der er plads.
 I Internationale tog og InterCity/InterCityLyn gælder særlige  

 bestemmelser.
I busser Barne- og klapvogne kan medtages gratis i alle busser, hvis de er  

 indrettet til det, og hvis der er plads.
Passageren skal selv sørge for at bære vognen ind og ud af bussen.
Vognen  

 skal stå på langs, være bremset og under opsyn under kørslen.
 Hvis chaufføren finder det hensigtsmæssigt , vil bagagen kunne anbringes i  

 bussens bagagerum, hvor disse forefindes.
AMT 2.2 Cykler I tog Der gælder bestemmelserne i hovedafsnit 6.
I busser Bestemmelserne fremgår af de følgende afsnit.
AMT 2.3 Driftsforstyrrelser Trafikselskaberne og DSB påtager sig ikke erstatningsansvar for manglende  

 plads, svigtende korrespondance, forsinkelser, indstilling af driften eller  

 andre forstyrrelser.
 Der godtgøres ikke udgifter til alternativ transport.
 Ved længerevarende driftsstandsninger kan der, ved henvendelse til det  

 pågældende trafikselskab, ydes godtgørelse til kunder med periodekort,  

 månedskort eller lignende.
 Godtgørelsen fastsættes af det enkelte trafikselskab og efter særlige  

 regler.
 Kravet skal være fremsat inden 3 måneder efter driftsstandsningens ophør.  

 Godtgørelsen kan ydes i form af en forlængelse af kortets gyldighed.
AMT 2.4 Forbud Det er forbudt at medtage eksplosive stoffer, våben og ildelugtende  

 genstande eller andet, der kan genere øvrige kunder og personale.
Det er kun tilladt at samle underskrifter, sælge velgørenhedsmærker og  

 lignende med speciel tilladelse fra trafikselskaberne.
Tilladelsen gælder kun  

 for det selskab der har givet den.
 Personalet kan bortvise personer med generende opførsel.
AMT 2.5 Glemte sager Busser Oplysning fås hos amtets kundeinformation.
DSB tog Glemte sager samles på DSB hittegodskontor.
Privatbanetog Glemte sager samles hos den pågældende privatbane.
AMT 2.6 Hunde og andre husdyr Generelt Førerhunde med Røde Kors-emblem medtages i alle busser og tog uden  

 betaling.
Busser Hunde i snor kan medtages på visse buslinier.
For hunde betales som anført  

 i de efterfølgende afsnit.
 Hunde og andre dyr, der er anbragt i taske eller kurv, kan medtages i alle  

 busser uden betaling.
Tog Der gælder bestemmelserne i hovedafsnit 6.
AMT 2.7 Informationsmateriale Trafikselskabernes køreplaner og trafikkort kan købes på kortsalgssteder  

 og/eller på større stationer.
AMT 2.8 Kørestole Sammenklappede kørestole kan medtages gratis når der er plads.
AMT 2.9 Mad og drikke Is, pølser og andre madvarer samt drikkevarer må ikke nydes i busser. Øl,  

 vin og spiritus må ikke nydes i S-tog.
AMT 2.10 Misbrug Misbrug af billetter/kort medfører inddragelse og erstatningskrav.
Kravet  

 kan søges opkrævet ad rettens vej gennem politianmeldelse.
AMT 2.11 Rygsække og anden større bagage I busser Bagagen skal under rejsen opbevares på bagagepladsen.
Den kan kun medtages  

 hvis der er plads og må ikke være til gene for øvrige passagerer.
I tog Der gælder bestemmelserne i hovedafsnit 6.
AMT 2.12 Ski, stave, kælke, skateboards og rulleskøjter I busser Ski, stave, kælke, skateboards og rulleskøjter kan tages med når der er  

 plads, og de ikke er til gene for øvrige passagerer.
Personer med  

 rulleskøjter på medtages dog ikke.
I tog Der gælder bestemmelserne i hovedafsnit 6.
AMT 2.13 Tobaksrygning Tobaksrygning er ikke tilladt i busser.
I tog er rygning tilladt i  

 rygekupeer.
