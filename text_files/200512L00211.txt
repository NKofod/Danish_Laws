Fremsat den 29. marts 2006 af miljøministeren (Flemming  

 Hansen, fg.) Forslag til Lov  

 om et kvalitetsstyringssystem for den kommunale  

  

 sagsbehandling på natur- og miljøområdet Kapitel 1 Formål og anvendelsesområde § 1.  

  

 Loven skal, ved at indføre et kvalitetsstyringssystem, medvirke til at sikre  

 faglig kvalitet, effektivitet og ensartethed i kommunalbestyrelsens  

 sagsbehandling  

 på natur- og miljøområdet, samt til at sikre borgernes og virksomhedernes  

 tillid til og tilfredshed med sagsbehandlingen.
 Stk. 2.  

  

 Kommunalbestyrelsens  

 kvalitetsstyringssystem skal løbende vedligeholdes og forbedres.
 § 2.  

  

 Kommunalbestyrelsen skal indføre og anvende et kvalitetsstyringssystem.
 Stk. 2.  

  

 Kvalitetsstyringssystemet skal omfatte sagsbehandling efter følgende love og  

 regler  

 fastsat i medfør heraf:
1)  

 	  

 lov om  

 miljøbeskyttelse, 2)  

 	  

 lov om vandforsyning  

 m.v., 3)  

 	  

 lov om forurenet  

 jord, 4)  

 	  

 lov om beskyttelse af  

 havmiljøet, 5)  

 	  

 lov om kemiske  

 stoffer og produkter, 6)  

 	  

 lov om  

 betalingsregler for spildevandsanlæg m.v., 7)  

 	  

 lov om godtgørelse i  

 forbindelse med indsamling af hermetisk forseglede  

 nikkel-cadmium-akkumulatorer, 8)  

 	  

 lov om råstoffer, 9)  

 	  

 lov om beskyttelse af  

 de ydre koge i Tøndermarsken, 10)  

 	  

 lov om okker, 11)  

 	  

 lov om miljømål m.v.  

 for vandforekomster og internationale naturbeskyttelsesområder  

 (miljømålsloven), 12)  

 	  

 lov om  

 naturbeskyttelse, 13)  

 	  

 lov om vandløb, 14)  

 	  

 lov om sommerhuse og  

 campering m.v., 15)  

 	  

 lov om Skjern Å  

 Naturprojekt, 16)  

 	  

 lov om anvendelse af  

 Frøstruplejren, og 17)  

 	  

 lov om planlægning, for  

 så vidt angår VVM-sager.
Kapitel 2 Kvalitetsstyringssystemets indhold Ansvar og beføjelser § 3.  

  

 Kommunalbestyrelsen  

 skal indføre og anvende procedurer, der sikrer, at ansvar og beføjelser i  

 relation til kommunens sagsbehandling, jf. § 2, stk. 2. er fordelt  

 mellem kommunens medarbejdere.
 Stk. 2.  

  

 Kommunalbestyrelsen skal indføre og anvende procedurer, der sikrer, at  

 fordelingen af ansvar og beføjelser er medarbejderne bekendt.
 § 4.  

  

 Kommunalbestyrelsen skal indføre og anvende procedurer, der sikrer, at ansvar  

 og beføjelser i relation til kvalitetsstyringssystemet, jf. § 2,  

 stk. 1, er fordelt mellem kommunens medarbejdere, herunder procedurer,  

 der  

 fastlægger den eller de systemansvarliges opgaver.
 Stk. 2.  

  

 Miljøministeren kan fastsætte regler om kommunalbestyrelsens procedurer for  

 den  

 eller de systemansvarlige.
Procedurer for sagsbehandling § 5.  

  

 Kommunalbestyrelsen  

 skal fastlægge en kvalitetspolitik for kommunens sagsbehandling, jf.  

 § 2,  

 stk. 2, og efter behov opstille lokale kvalitetsmål.
Stk. 2.  

  

 Kommunalbestyrelsens  

 kvalitetspolitik skal indeholde kommunalbestyrelsens hensigter i relation til  

 at sikre faglig kvalitet, effektivitet og ensartethed i sagsbehandlingen samt  

 i  

 relation til at sikre virksomhedernes og borgernes tillid til og tilfredshed  

 med sagsbehandlingen.
Kvalitetspolitikken skal:
1)  

 	  

 være tilpasset  

 kommunens opgaver ud fra lokale forhold, 2)  

 	  

 skabe rammer for at  

 fastsætte lokale kvalitetsmål, jf. stk. 1, 3)  

 	  

 være kendt af  

 kommunens medarbejdere, og 4)  

 	  

 årligt gennemgås med  

 henblik på eventuel revision.
 Stk. 3.  

  

 Kommunalbestyrelsens lokale kvalitetsmål skal være målbare og skal opfylde  

 kravene i stk. 2, nr. 1, 3 og 4.
 Stk. 4.  

  

 Kommunalbestyrelsen skal indføre og anvende procedurer for sagsbehandlingen  

 med  

 henblik på at realisere de overordnede målsætninger, jf. § 1,  

 stk. 1,  

 samt kvalitetspolitikken og -målene, jf. stk. 1-3.
 § 6.  

  

 Kommunalbestyrelsen skal indføre og anvende procedurer, der sikrer, at det  

 ved  

 sagsbehandlingen overvejes, om der, i videre omfang end det følger af natur-  

 og  

 miljølovgivningen, jf. § 2, stk. 2, er behov for koordinering  

 mellem  

 myndighederne.
 § 7.  

  

 Miljøministeren kan fastsætte regler om kommunalbestyrelsens procedurer, jf.  

 § 5, stk. 4 og § 6.
Procedurer for kompetencestyring § 8.  

  

 Kommunalbestyrelsen skal indføre og anvende procedurer, der sikrer, at de  

 rette  

 og tilstrækkelige kompetencer er til rådighed og inddrages ved  

 sagsbehandlingen.
 Stk. 2.  

  

 Miljøministeren kan fastsætte regler om kommunalbestyrelsens procedurer for  

 kompetencestyring.
Procedurer for dokumentstyring § 9.  

  

 Kommunalbestyrelsen skal indføre og anvende procedurer, der sikrer styring af  

 kommunens dokumenter.
 Stk. 2.  

  

 Miljøministeren kan fastsætte regler om kommunalbestyrelsens procedurer for  

 styring af dokumenter.
Kvalitetshåndbog § 10.  

  

 Kommunalbestyrelsen  

 skal indføre og anvende en nedskrevet kvalitetshåndbog for kommunens  

 kvalitetsstyringssystem.
 Stk. 2.  

  

 Miljøministeren  

 kan fastsætte regler om indholdet af kvalitetshåndbogen.
 Intern måling af kvalitetsstyringssystemets  

 effektivitet, opfølgning m.v.
 § 11.  

  

 Kommunalbestyrelsen  

 skal indføre og anvende procedurer, der sikrer intern måling af  

 kvalitetsstyringssystemets  

 effektivitet og egnethed til at nå den fastsatte kvalitetspolitik og  

 eventuelle  

 lokale kvalitetsmål, jf. § 5, herunder ved  

 brugertilfredshedsundersøgelser  

 og årlige interne audit.
 § 12.  

  

 Kommunalbestyrelsen skal indføre og anvende procedurer, der sikrer  

 iværksættelse af opfølgning på resultaterne af de interne målinger, jf.  

 § 11,  

 og på de eksterne audit, jf. § 14.
 § 13.  

  

 Miljøministeren  

 kan fastsætte regler om kommunalbestyrelsens procedurer for intern måling og  

 opfølgning, herunder om formkrav, jf. §§ 11 og 12.
Kapitel 3 Certificering, offentliggørelse og indberetning § 14.  

  

 Kommunalbestyrelsen  

 skal opnå og vedligeholde certificering af kvalitetsstyringssystemets  

 overensstemmelse med denne lov og regler fastsat i medfør heraf.  

 Certificeringen  

 skal være baseret på et uvildigt certificeringsorgans bedømmelse af denne  

 overensstemmelse ved gennemførelse af eksterne audit.
Stk. 2.  

  

 Certificeringsorganet skal være akkrediteret til at certificere  

 kommunalbestyrelsens  

 kvalitetsstyringssystems overensstemmelse med krav i denne lov og regler i  

 medfør heraf.
Akkrediteringen skal være foretaget af DANAK, Den Danske  

 Akkrediterings- og Metrologifond eller et tilsvarende akkrediteringsorgan,  

 som  

 er medunderskriver af EAs (European co-operation for Accreditation)  

 multilaterale aftale om gensidig anerkendelse.
 Stk. 3.  

  

 Certificering skal være opnået første gang inden den 1. januar 2010 og skal  

 som  

 minimum vedligeholdes ved certificeringsorganets gennemførelse af årlige  

 audit  

 og recertificering mindst hvert 4. år.
 § 15.  

  

 Kommunalbestyrelsen skal indføre og anvende procedurer, der sikrer årlig  

 offentliggørelse af oplysninger om kommunens indsats og resultater som følge  

 af  

 dens kvalitetsstyringssystem.
 § 16.  

  

 Miljøministeren kan fastsætte regler om offentliggørelse, som nævnt i  

 § 15, og om indberetning af oplysninger vedrørende kommunens  

 kvalitetsstyringssystem, herunder om form og tidsfrister for offentliggørelse  

 og indberetning.
Kapitel 4 Ændringer i lov om forpligtende kommunale  

 samarbejder § 17.  



  

 I lov nr. 541 af 24. juni 2005 om  

 forpligtende kommunale samarbejder foretages følgende ændringer:
 1.  

  

 I  

  

 § 1, stk. 2, nr. 3,  

  

 litra o, ændres  

 landdistrikterne og til: landdistrikterne,.
 2.  

  

 I  

  

 § 1, stk. 2, nr. 3,  

  

 litra p, ændres  

 loven, til: loven og.
 3.  

  

 I  

  

 § 1, stk. 2, nr. 3,  

  

 indsættes som  

 litra q:
q) lov om et kvalitetsstyringssystem for den kommunale sagsbehandling  

 på natur- og miljøområdet og regler udstedt i medfør af loven for så vidt  

 angår  

 kommunalbestyrelsens opgaver efter litra a-n. Kapitel 5 Ikrafttrædelse, overgangsregler m.v.
 § 18.  

  

 Loven træder i kraft den 1. juli 2006.
 § 19.  

  

 Kommunalbestyrelsen  

 skal have indført procedurerne nævnt i § 3, § 4, stk. 1,  

 § 6,  

 § 8, stk. 1, § 9, stk. 1, § 11, § 12 og  

 § 15,  

 samt lokale kvalitetspolitikker og -mål, jf. § 5, stk. 1-3, og  

 kvalitetshåndbogen, jf. § 10, stk. 1, senest den 1. januar 2007, og  

 procedurerne samt kvalitetshåndbogen skal anvendes fra samme tidspunkt.
 Stk.2.  

  

 Kommunalbestyrelsen  

 skal have indført procedurerne nævnt i § 5, stk. 4, jf. § 2,  

 stk. 2, senest den 1. januar 2010, og procedurerne skal anvendes fra  

 samme  

 tidspunkt.
 § 20.  

  

 Miljøministeren  

 kan indtil den 1. januar 2010 ved påbud fastlægge omfanget af den enkelte  

 kommunalbestyrelses forpligtelser som nævnt i § 5, stk. 4.
 Stk. 2.  

  

 Miljøministeren kan bemyndige en under Miljøministeriet oprettet styrelse  

 eller  

 tilsvarende institution til at udøve beføjelsen efter stk. 1.
 Stk. 3.  

  

 Ministeren  

 kan fastsætte regler om adgangen til at påklage afgørelser, der er truffet i  

 henhold  

 til bemyndigelse efter stk. 2, herunder at afgørelserne ikke skal kunne  

 indbringes for ministeren.
 § 21.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets baggrund og formål Regeringen og Dansk Folkeparti indgik i juni 2004 aftale om  

 en strukturreform, som i september 2004 blev fulgt op af en udmøntningsplan.  

 Strukturaftalen indebærer, at der gennemføres en kommunalreform, som  

 grundlæggende ændrer rammerne for varetagelsen af de offentlige opgaver og  

 den  

 offentlige service i Danmark.
Reformen tegner en ny offentlig sektor, hvor  

 kommuner, regioner og stat har hver sin opgavemæssige identitet.
Staten  

 fastlægger de overordnede rammer.
Kommunerne varetager de direkte  

 borgerrettede  

 opgaver og bliver dermed for borgere og virksomheder hovedindgangen til den  

 offentlige sektor.
Fem nye regioner får ansvaret for sundhedsvæsenet samt  

 regionale udviklingsopgaver og får ansvaret for at løse visse driftsopgaver  

 for  

 kommunerne.
Kommunalreformen indebærer på natur- og miljøområdet, at  

 ansvaret for de fleste borger- og virksomhedsrettede myndighedsopgaver fra  

 den  

 1. januar 2007 vil være samlet i kommunerne.
Kommunernes faglige  

 bæredygtighed  

 styrkes dels gennem de større kommuner, som følger af  

 kommunesammenlægningerne,  

 og dels ved at kommunerne overtager størstedelen af de nuværende  

 amtskommunale  

 opgaver og medarbejdere på natur- og miljøområdet.
Spørgsmålet om kommunernes faglige bæredygtighed har været  

 centralt i debatten, der fulgte efter offentliggørelsen af  

 Strukturkommissionens  

 betænkning nr. 1434 fra januar 2004, og i forskellige parters høringssvar til  

 lovforslagene om udmøntning af kommunalreformen på natur- og miljøområdet.
I  

 den forbindelse blev det anført, at sikringen af den natur- og miljøfaglige  

 kvalitet i sagsbehandlingen både knytter sig til tilstedeværelsen af  

 tilstrækkelige retningslinier for kommunernes faglige vurderinger og  

 afgørelser  

 og til opbygningen af en faglig forsvarlig administration på området.  

 Formålet  

 med lovforslaget er at etablere et kvalitetsstyringssystem, der skal bidrage  

 til at sikre det sidste.
 For at understøtte en hurtig opbygning af ekspertise ved  

 kommunernes sagsbehandling på natur- og miljøområdet og sikring af et højt  

 kvalitetsniveau i kommunernes natur- og miljøforvaltninger ønskede  

 forligspartierne  

 (Venstre, Konservative og Dansk Folkeparti), at kommunerne skulle etablere  

 kvalitetsstyringssystemer med det formål at styrke de decentrale natur- og  

 miljøadministrationer og dermed bidrage til at sikre borgere og virksomheder  

 en  

 effektiv og ensartet administration.
På denne baggrund nedsatte regeringen i november 2004  

 Kvalitetsstyringsudvalget, der fik til opgave at komme med anbefalinger til,  

 hvordan en kvalitetsstyringsordning for kommunernes natur- og  

 miljøadministration  

 skulle udformes med hensyn til form og indhold.
Udvalget anbefalede i sin  

 rapport, der blev offentliggjort i november 2005, at en  

 kvalitetsstyringsordning blev udformet som et kvalitetsledelses- og  

 styringssystem,  

 hvor der i kraft af krav om opstilling af kvalitetspolitikker og mål,  

 måling,  

 evaluering og offentliggørelse sker en kvalitetssikring af sagsbehandlingen.  

 Udvalget anbefalede herunder, at der skulle være krav om udarbejdelse af  

 procedurer for sagsbehandlingen, kompetencestyring, koordinering på tværs af  

 administrative grænser og dokumentation af indsatsen (intern og ekstern  

 audit,  

 årlige offentlige beretninger, brugertilfredshedsundersøgelser m.v.).  

 Udvalget  

 anbefalede, at Miljøministeriet i samarbejde med KL og Amtsrådsforeningen  

 udarbejdede nogle standardprocedurer, der skulle stilles til rådighed som et  

 tilbud til kommunerne.
 Udvalget lagde i sit arbejde vægt på, at et kvalitetsstyringssystem  

 ikke må blive en administrativ byrde ved løsningen af daglige opgaver, men at  

 systemet  

 derimod skal være et praktisk værktøj for kommunernes natur- og miljøarbejde.  

 Selv om systemet er baseret på eksisterende og velkendte krav til  

 kvalitetsstyringssystemer, er kravene i systemet målrettet de særlige  

 opgaver,  

 kvalitetsstyring på natur- og miljøområdet dækker, således at systemet giver  

 mulighed for den størst mulige lokale forankring.
 Lovforslaget er i overensstemmelse med Kvalitetsstyringsudvalgets  

 anbefalinger, som de fremgår af rapporten »Etablering af en  

 kvalitetsstyringsordning på natur- og miljøområdet« fra november 2005   

 med følgende  

 undtagelse:
 Kommissoriet for udvalget omfattede ikke planloven.  

 Udvalget anførte herom, at administrationen af de enkelte dele af natur- og  

 miljølovgivningen ofte hænger sammen med anden lovgivning, eksempelvis  

 planlovgivning.  

 Hvor kommunerne også har kompetence efter sådan anden lovgivning, kan  

 kvalitetsstyringssystemet måske med fordel anvendes for denne sagsbehandling.  

 Et mindretal har i en særudtalelse  

 om  

 fortolkning af kommissoriet for Kvalitetsstyringsudvalget bl.a. udtalt, at  

 det  

 er utilfredsstillende, at kommunernes kommende varetagelse af sager under  

 planloven ikke skal være omfattet af kvalitetsstyringssystemet.
Ved etablering af visse større anlæg og virksomheder skal  

 der både finde en sagsbehandling sted efter miljøbeskyttelsesloven og efter  

 planlovens regler om VVM (Vurdering af Virkninger på Miljøet). Det er samme  

 myndighed, som træffer afgørelse efter begge regelsæt.
Regeringen finder det  

 derfor rationelt at lade den samlede sagsbehandling i disse sager - og ikke  

 kun  

 sagsbehandling efter det ene regelsæt - omfatte af loven.
2. Lovforslagets hovedindhold Det foreslås, at der skal etableres et  

 kvalitetsstyringssystem i de enkelte kommuner for sagsbehandling på natur- og  

 miljøområdet.
 Formålet med kvalitetsstyringssystemet er at medvirke til  

 at sikre faglig kvalitet, effektivitet og ensartethed i kommunernes  

 sagsbehandling, samt at sikre borgeres og virksomheders tillid til og  

 tilfredshed med de kommunale natur- og miljømyndigheders sagsbehandling.
Forvaltningsloven og lov om offentlighed i forvaltningen  

 (offentlighedsloven) indeholder formelle regler for sagsbehandlingen,  

 eksempelvis i relation til partshøring og aktindsigt m.v.
Dette lovforslag  

 ændrer ikke ved disse regler, og lovforslaget indfører ikke nye formelle  

 retningslinjer.  

 Lovforslaget indfører heller ikke nye, materielle retningslinjer for  

 sagsbehandling på de omfattede lovområder.
Kvalitetsstyringssystemet er et værktøj, der ved at indføre  

 procedurer for sagsbehandlingen skal bidrage til at sikre, at sagsbehandling  

 på  

 natur- og miljøområdet foregår på det faglige og forvaltningsmæssige  

 grundlag,  

 som fremgår af den til enhver tid gældende lovgivning.
Ved indførelse af  

 kvalitetsstyringssystemet sikres en synlighed omkring natur- og  

 miljølovgivningens forvaltning i kommunalbestyrelsernes administrationer.
Kommunalbestyrelserne har i forvejen erfaring med  

 forskellige former for kvalitetssikring.
Kvalitetsstyringssystemet kan derfor  

 i  

 høj grad være baseret på genbrug af kommunernes hidtidige procedurer for  

 sagsbehandling.  

 Den foreslåede lov vil indføre et samlet system, der ikke alene kan udgøre et  

 værktøj for den samlede natur- og miljøadministration, men også vil kunne  

 kombineres med andre administrationsområders eventuelle  

 kvalitetsstyringssystemer.
 I forlængelse af udvalgets anbefalinger indeholder  

 lovforslaget de overordnede rammer for det kvalitetsstyringssystem, som  

 kommunerne skal indføre for sagsbehandling efter en række natur- og  

 miljølove.
 Det foreslås, at kvalitetsstyringssystemet skal omfatte  

 følgende love: lov om miljøbeskyttelse, lov om vandforsyning m.v., lov om  

 forurenet jord, lov om beskyttelse af havmiljøet, lov om kemiske stoffer og  

 produkter,  

 lov om betalingsregler for  

 spildevandsanlæg m.v., lov om godtgørelse i forbindelse med indsamling af  

 hermetisk forseglede nikkel-cadmium-akkumulatorer,  

 lov om råstoffer, lov  

 om beskyttelse af de ydre koge i Tøndermarsken, lov om okker, lov om miljømål  

 m.v. for vandforekomster og internationale naturbeskyttelsesområder  

 (miljømålsloven), lov om naturbeskyttelse, lov om vandløb, lov om sommerhuse  

 og  

 campering m.v., lov om Skjern Å Naturprojekt, lov om anvendelse af  

 Frøstruplejren, og lov om planlægning, for så vidt angår VVM-sager.
 Det foreslås, at kvalitetsstyringssystemet består af krav  

 om fastlæggelse af en kvalitetspolitik og efter behov fastlæggelse af lokale  

 kvalitetsmål for sagsbehandlingen, samt krav om indførelse og anvendelse af  

 en  

 række skriftlige procedurer for tilrettelæggelse og gennemførelse af  

 sagsbehandlingen, der bl.a.
  

 	  

 sikrer  

 tilstedeværelse og inddragelse af de rette og tilstrækkelige kompetencer ved  

 sagsbehandlingen,   

 	  

 sikrer, at  

 koordinering af sagsbehandling på tværs af myndighederne overvejes,   

 	  

 sikrer intern  

 måling, herunder intern audit og brugertilfredshedsundersøgelser, af  

 kvalitetsstyringssystemets effektivitet og egnethed til at nå de fastsatte  

 mål,   

 	  

 sikrer, at der  

 iværksættes opfølgning på resultaterne af den nævnte interne måling,   

 	  

 sikrer, at  

 kommunalbestyrelserne opnår og vedligeholder certificering af  

 kvalitetsstyringssystemets  

 overensstemmelse med denne lov og regler, der forventes udstedt i medfør af  

 loven.
Certificeringen skal være baseret på resultaterne af eksterne audit,   

 	  

 sikrer, at kommunalbestyrelserne  

 årligt offentliggør oplysninger om kommunalbestyrelsernes indsats og  

 resultater  

 som følge af deres kvalitetsstyringssystem, og   

 	  

 sikrer styring af  

 kvalitetsstyringssystemets dokumenter.
Miljøministeren kan fastsætte regler herom.
Der henvises  

 til bemærkningerne til lovforslagets §§ 4, 7, 8, 9, 10, 13 og 16.
Det er første gang i Danmark og formentlig også  

 internationalt, at et kvalitetsstyringssystem for en offentlig myndigheds  

 administration indføres ved lov.
Dette er i overensstemmelse med  

 Kvalitetsstyringsudvalgets anbefaling om, at kvalitetsstyringsordningen skal  

 være bindende og mulig at håndhæve over for den enkelte kommune.
Det er  

 vigtigt, at systemet ikke medfører en unødig og utilsigtet indskrænkning af  

 kommunernes ret til selv at tilrettelægge deres sagsbehandling, og ikke  

 resulterer i unødigt bureaukrati.
Kvalitetsstyringssystemet skal være et  

 hjælperedskab for kommunerne til at sikre høj faglig standard og effektivitet  

 i  

 den kommunale sagsbehandling.
Disse præmisser var afgørende for  

 Kvalitetsstyringsudvalget,  

 og lovforslaget er udformet i overensstemmelse hermed.
Indførelsen af systemet ved kommunalreformens ikrafttræden  

 betyder, at der formentlig vil behov for en vis indkøringsperiode.
Det fuldt  

 udbyggede kvalitetsstyringssystem kan således ikke være på plads den 1.  

 januar  

 2007, men de grundlæggende tværgående systemprocedurer skal dog være indført  

 på  

 dette tidspunkt.
I overensstemmelse med Kvalitetsstyringsudvalgets  

 anbefalinger  

 udarbejder KL, Amtsrådsforeningen, Skov- og Naturstyrelsen og Miljøstyrelsen  

 i  

 2006 et sæt standardprocedurer, som tilbydes kommunerne.
Disse bidrager  

 væsentligt til, at kommunalbestyrelserne kan leve op til lovens krav pr. 1.  

 januar 2007. Heri ligger, at kommunalbestyrelserne kan beslutte at indføre og  

 tilpasse disse procedurer til lokale forhold.
Udover at anvende disse  

 procedurer skal kommunalbestyrelserne alene fastsætte kvalitetspolitikker og  

 -mål og udarbejde og anvende en kvalitetshåndbog for at leve op til lovens  

 krav  

 pr. 1. januar 2007.
De procedurer, der knytter sig til kommunernes enkelte  

 opgaver, sagsbehandlerprocedurerne, skal foreligge senest samtidig med, at  

 kvalitetsstyringssystemet  

 er certificeret den 1. januar 2010. De kan derfor blive udarbejdet parallelt  

 med, at de nye kommunale administrationer opbygges, og dermed blive tilpasset  

 erfaringerne i de enkelte kommuner.
Det er vigtigt, at kommunalbestyrelserne  

 og  

 kommunernes medarbejdere på den måde får et medejerskab til  

 kvalitetsstyringssystemet.
Dette antages at skabe de bedste betingelser for  

 indførelse af systemet samt for dets løbende forbedring og vedligeholdelse.  

 De standardprocedurer, som KL,  

 Amtsrådsforeningen, Skov- og Naturstyrelsen og Miljøstyrelsen udarbejder, vil  

 kunne  

 udgøre et relevant bidrag til udarbejdelsen af også sagsbehandlerprocedurerne  

 i  

 kommunerne.
Inden 1. januar 2010 skal kommunerne lade deres kvalitetsstyringssystemer  

 certificere.
Da alle kommuner af praktiske hensyn ikke kan få deres systemer  

 certificeret  

 på samme tid, skal der påregnes ca. ½ år til selve certificeringsprocessen.  

 Alle sagsbehandlerprocedurer skal være indført, inden certificeringsprocessen  

 kan startes op.
Men det betyder ikke, at alle procedurer skal have været  

 genstand for intern audit inden førstegangscertificeringen.  

 Førstegangscertificeringen vil blive indledt gennem ekstern audit, hvor et  

 akkrediteret certificeringsorgan vil aflægge kommunen et besøg for at få  

 dokumenteret,  

 at systemet fungerer, som det er tilsigtet.
Der er ikke tale om kontrol af  

 den  

 enkelte medarbejder, men af systemets anvendelse.
Efter førstegangscertificeringen vil kommunen blive aflagt  

 et årligt besøg af certificeringsorganet, hvor dele af systemet vil blive  

 auditeret.
Hvert 4. år vil det samlede system blive auditeret med henblik på  

 recertificering.
Der er således tale om en proces, hvor systemet løbende vil  

 blive  

 evalueret og forbedret.
Lovforslaget inddrager kvalitetsstyringsloven under lov om  

 forpligtende kommunale samarbejder.
Som led i kommunalreformen blev  

 indenrigs-  

 og sundhedsministeren ved den nævnte lovs § 2, stk. 1, bemyndiget  

 til  

 at udpege de grupper af kommuner, der skal samarbejde efter loven og udpege  

 hvilke kommunalbestyrelser, der inden for hver gruppe skal være bemyndiget  

 til  

 at varetage udøvelsen af opgaverne inden for hvert af de af loven omfattede  

 fem  

 samarbejdsområder på vegne af de øvrige kommunalbestyrelser i gruppen.  

 Indenrigs- og sundhedsministeren har udpeget 7 forpligtende kommunale  

 samarbejder, der skal samarbejde med virkning fra den 1. januar 2007, jf.  

 herved §§ 7-13 i bekendtgørelse nr. 656 af 29. juni 2005 om revision af  

 den kommunale og regionale inddeling og om forpligtende kommunale  

 samarbejder.
Samarbejdsformen i de forpligtende kommunale samarbejder er  

 pligtmæssig delegation.
Dette indebærer, at den kommunalbestyrelse, der er  

 bemyndiget inden for det enkelte opgaveområde, er forpligtet til at varetage  

 udøvelsen af alle opgaver omfattet heraf på vegne af de øvrige  

 kommunalbestyrelser i gruppen.
En delegerende kommune vil således ikke kunne beslutte at  

 behandle en sag eller i øvrigt varetage udøvelsen af en opgave omfattet af  

 samarbejdet, jf. § 2, stk. 2, 1. pkt. i lov om forpligtende  

 kommunale  

 samarbejder.
Dog vil en beslutning omfattet af det forpligtende kommunale  

 samarbejde, som efter lovgivningen skal træffes af kommunalbestyrelsen i et  

 møde, efter § 3 i lov om forpligtende kommunale samarbejder   

 uagtet  

 delegationen  skulle træffes af den delegerende kommunalbestyrelse i et  

 møde.  

 Bestemmelsen er fastsat for at fastholde ansvaret for opgavevaretagelsen i  

 den  

 delegerende kommune.
Endvidere vil den delegerende kommunalbestyrelse kunne  

 omgøre afgørelser, der er truffet i den bemyndigede kommune, hvis  

 kommunalbestyrelsen  

 ifølge lovgivningen ville kunne ændre afgørelsen, hvis denne var truffet i  

 den  

 delegerende kommune, idet det vil være en forudsætning, at den delegerende  

 kommunalbestyrelse træffer en sådan afgørelse i et møde, jf. lovens § 6.
Samarbejdsformen i de forpligtende kommunale samarbejder  

 indebærer også, at den delegerende kommunalbestyrelse i samarbejdet fortsat  

 vil  

 være ansvarlig for udførelsen af de opgaver, som den bemyndigede  

 kommunalbestyrelse varetager på dens vegne.
Den delegerende  

 kommunalbestyrelse  

 bevarer såvel det politiske som det økonomiske ansvar for opgaverne.
Dette  

 indebærer bl.a., at den delegerende kommunalbestyrelse har adgang til at  

 fastsætte  

 overordnede retningslinier for opgavevaretagelsen, som den bemyndigede  

 kommunalbestyrelse er forpligtet til at følge.
Retningslinierne for  

 behandlingen af sager inden for de enkelte opgaveområder vil således ikke  

 nødvendigvis være ens for de forskellige kommuner i et samarbejde, uanset at  

 én  

 kommune som følge af delegationen varetager udøvelsen af opgaverne for alle  

 kommunerne på det pågældende opgaveområde.
Som følge af sit ansvar for  

 varetagelsen af de opgaver, der er omfattet af det forpligtende samarbejde,  

 har  

 den delegerende kommunalbestyrelse endvidere efter almindelige  

 retsgrundsætninger  

 en pligt  og dermed også ret  til at føre tilsyn med, hvorledes  

 opgaverne  

 varetages i den bemyndigede kommune.
Tilsynspligten svarer til den  

 tilsynspligt, der gælder for kommunalbestyrelser uden for forpligtende  

 samarbejder i forhold til kommunens egen opgavevaretagelse.
Tilsynspligten  

 omfatter såvel overholdelsen af lovgivning, der gælder for  

 opgavevaretagelsen,  

 som overholdelsen af eventuelle retningslinier for opgavevaretagelsen udstedt  

 af kommunalbestyrelsen.
 Vedrørende vilkårene for samarbejde i forpligtende  

 kommunale samarbejder henvises til den nævnte lov (lov nr. 541 af 24. juni  

 2005)  

 og forslaget hertil (L 67, 2004-05 (2. samling)).
 Der henvises i øvrigt til bemærkningerne til lovforslagets  

 § 19.
2.1 Ikrafttrædelse Loven foreslås at træde i kraft den 1. juli 2006. Det giver  

 kommunalbestyrelserne et halvt år til pr. 1. januar 2007 at have indført et  

 kvalitetsstyringssystem, der består af de centrale, tværgående  

 systemprocedurer, kvalitetspolitik og mål samt kvalitetshåndbog.
Som  

 følge af  

 aftalen mellem miljøministeren og KL, nævnt nedenfor i afsnit 2.2, forventes  

 systemerne trinvist udbygget i perioden fra den 1. januar 2007 til den 1.  

 januar 2010, hvor sagsbehandlingsprocedurerne senest skal være indført og  

 anvendt.
2.2 Aftale mellem miljøministeren og KL Der forventes indgået en aftale mellem miljøministeren og  

 KL, der skal regulere den faseopdelte udbygning af kvalitetsstyringssystemet  

 i  

 perioden indtil 1. januar 2010, hvor det fuldt udbyggede  

 kvalitetsstyringssystem  

 i henhold til lovforslaget skal være etableret.
Det er tanken, at aftalen  

 skal  

 regulere, i hvilken takt sagsbehandlingsprocedurerne, jf. lovforslagets  

 § 5, stk. 4, skal være indført og anvendt i kommunerne.
Et styrende  

 princip forventes at være, at procedurer for de mest komplicerede opgaver,  

 herunder de der overgår fra amter til kommuner, skal prioriteres først.
Det  

 må  

 forudses, at en aftale på en langt smidigere måde end bindende regler vil  

 kunne  

 understøtte en fornuftig udbygningstakt af systemet.
En aftale mellem miljøministeren og KL vil til forskel fra  

 lovregler ikke retligt kunne håndhæves i forhold til den enkelte  

 kommunalbestyrelse, som ikke vil være bundet af aftalen.
En retlig  

 håndhævelse  

 af aftalens indhold i forhold til den enkelte kommunalbestyrelse forudsætter  

 derfor en påbudshjemmel i loven, jf. lovforslagets § 20.
Hvis en kommune ikke har overholdt aftalen, kan ministeriet  

 gå ind i en dialog med kommunalbestyrelsen.
I disse tilfælde vil ministeriet  

 bl.a. undersøge, om der i kommunen har været forhold, som har kunnet begrunde  

 fristoverskridelsen.
Kan der ikke ved denne dialog opnås enighed om en  

 aftale,  

 vil omfanget af kommunens forpligtelser kunne fastlægges i et påbud med  

 hjemmel  

 i loven.
3. Økonomiske og administrative konsekvenser for  

 det offentlige Kvalitetsstyringssystemet vil ikke alene medvirke til at  

 kvalitetssikre kommunalbestyrelsernes løsning af natur- og miljøopgaverne.  

 Det  

 vil også lette kommunernes overtagelse af opgaver fra amterne og  

formentlig effektivisere  

 sagsbehandlingen.Baggrunden for denne antagelse er erfaringer fra indførelsen  

 af kvalitetsstyringssystemer,som en række virksomheder og også visse kommuner  

 har indført på frivilligtgrundlag.
I lovforslaget lægges der vægt på et  

 omkostningseffektivt system,hvor udgifter modsvares af  

 rationaliseringsgevinster.
De standardprocedurer,der stilles til rådighed som  

 et tilbud til kommunalbestyrelserne, vil lettederes arbejde med at indføre de  

 nødvendige procedurer og dermed bidrage til atminimere ressourceforbruget i  

 kommunerne i forbindelse med indførelsen afkvalitetsstyringssystemerne.
 Det er på denne baggrund Miljøministeriets opfattelse, at  

 udgifterne ved etablering og drift af systemet efter få år vil blive  

 modsvaret  

 af rationaliseringsgevinster.
 4. Økonomiske og administrative konsekvenser for  

 erhvervslivet.
Der er ingen direkte økonomiske konsekvenser for  

 erhvervslivet.
En mere ensartet og effektiv sagsbehandling kan dog formentlig  

 medvirke til f.eks. kortere sagsbehandlingstider, hvilket indirekte kan have  

 nogle positive, økonomiske konsekvenser.
Der er ingen administrative byrder  

 for  

 erhvervslivet.
5. Administrative konsekvenser for borgerne Lovforslaget har ikke administrative konsekvenser for  

 borgerne.
6. Miljømæssige konsekvenser Lovforslaget vil ikke direkte have miljømæssige  

 konsekvenser.
Lovforslagets krav til en organisering af natur- og  

 miljøarbejdet  

 i form af krav til tilstedeværelsen af den tilstrækkelige faglige kompetence  

 og  

 krav til procedurerne for opgavevaretagelsen forventes dog som afledt effekt  

 at  

 have positive miljømæssige konsekvenser.
De positive konsekvenser for miljøet  

 fremkommer ved, at de eksisterende materielle regler håndteres bedre i  

 praksis.
7. Forholdet til EU-retten Lovforslaget indeholder ikke EU-retlige aspekter.
8. Hørte myndigheder og organisationer Beskæftigelsesministeriet, Forsvarsministeriet,  

 Finansministeriet, Indenrigs- og Sundhedsministeriet, Justitsministeriet,  

 Kirkeministeriet, Kulturministeriet, Ministeriet for Fødevarer, Landbrug og  

 Fiskeri, Skatteministeriet, Transport- og Energiministeriet, Økonomi- og  

 Erhvervsministeriet, Amtsrådsforeningen, Frederiksberg Kommune, HUR, KL,  

 Københavns Kommune, Miljøkontrollen, 92-gruppen for bæredygtig udvikling,  

 Advokatrådet, Affald Danmark, Akademiet for de Tekniske Videnskaber,  

 Arbejderbevægelsens Erhvervsråd, Akademirådet, Amternes Vadehavssamarbejde,  

 Arbejderbevægelsens Erhvervsråd, Arbejdstilsynet, Asfaltindustrien,  

 Batteriforeningen, Benzinforhandlernes Fælles Repræsentation,  

 Beredskabsstyrelsen,  

 Bilfærgernes Rederiforening, Biologforbundet, Brancheforeningen SPT,  

 Branchearbejdsmiljørådet Jord til Bord, Industriens Branchearbejdsmiljøråd,  

 Bryggeriforeningen, Byggesocietet, Campingrådet, CO industri, DAKOFA, Dansk  

 Navigatørforening, Danske Vandværkers Forening, Danmarks Cykle Union, Dansk  

 Erhvervsgartnerforening,  

 Danmarks Fiskeriforening, Danmarks Idrætsforbund, Danmarks Jægerforbund,  

 Danmarks  

 Miljøundersøgelser, Danmarks Naturfredningsforening, Danmarks Private  

 Vandværker, Danmarks Sportsfiskerforbund, Danmarks Vindmølleforening, Dansk  

 Aquakultur, Dansk Amatørfiskerforening, Dansk Arbejdsgiverforening, Dansk  

 Botanisk Forening, Dansk Byggeri, Dansk Byplanlaboratorium, Dansk Center for  

 Byøkologi, Dansk Cyklistforbund, Dansk Energi, Dansk ErhvervsFremme, Dansk  

 Erhvervsgartnerforening, Dansk Fritidsfiskerforbund, Dansk Handel og Service  

 (DHS), Dansk Havbrugerforening, Dansk Industri, Dansk Kano og Kajak Forbund,  

 Dansk Landbrug, Dansk Maritime, Dansk Navigatørforening, Dansk Ornitologisk  

 Forening, Dansk Rideforbund, Dansk Sejlunion, Dansk Skovforening, Dansk  

 Sportsdykkerforbund, Dansk Standard, Dansk Textil og Beklædning, Dansk  

 Transport og Logistik, Dansk Vandrelaug, Danske Fjernvarmeværkers forening,  

 Danske Gymnastik- og Idrætsforeninger, Danske Havne, Danske  

 Landskabsarkitekter,  

 Danske Læskedrikfabrikanter, Danske Mejeriers Fællesorganisation, DANVA,  

 DANAK,  

 DELTA, De samvirkende Købmænd, Den Danske Dyrlægeforening, Den Kongelige  

 Veterinær- og Landbohøjskole, Det danske Handelskammer, Det Norske Veritas,  

 Det  

 Økologiske Råd, DONG, DTC, Dyrenes Beskyttelse, ELFOR, Elsam,  

 Emballageindustrien, Embedslægeforeningen, ENERGINET.DK, Energistyrelsen,  

 Erhvervs- og Boligstyrelsen, Erhvervs- og Selskabsstyrelsen, Center for  

 Kvalitet i ErhvervsRegulering, Energi E2, ESØ 901/S,  

 Ferskvandsfiskeriforeningen for Danmark, Finansrådet, Forbrugerrådet,  

 Forbrugerstyrelsen,  

 FORCE Technology, Foreningen af Bioteknologiske Industrier i Danmark,  

 Foreningen af Danske Brøndborere, Foreningen af danske jordbrugskalkværker,  

 Foreningen af danske kemiske industrier, Foreningen af danske  

 kraftvarmeværker,  

 Foreningen af danske Privathavne, Foreningen af Danske Naturhistoriske  

 Museer,  

 Foreningen af Naturfredningsformænd og disses suppleanter i Danmark,  

 Foreningen  

 af Lystbådehavne i Danmark, Foreningen af Miljøakkrediterede  

 Miljøcertifikatorer,  

 Foreningen af miljømedarbejdere i kommunerne, Foreningen af Registrerede  

 Revisorer, Foreningen af Rådgivende Ingeniører, Foreningen af  

 Statsautoriserede  

 Revisorer, Foreningen af Vandværker i Danmark, Foreningen for Danmarks  

 Fiskemel  

 og Fiskeolieindustri, Forskningscenter for Skov & Landskab, Forsikring og  

 Pension, Forsvarets Bygningstjeneste, FMK-sekretariatet, Friluftrådet,  

 Fritidshusejernes Landsforening, Genvindingsindustrien, Green Network,  

 Greenpeace  

 Danmark, Grovvarebranchens Miljøarbejdsgruppe, Grænseregion Syd, Grøn  

 Livsstil,  

 Grønne Familier, GTS  Godkendt Teknologisk Service, Handel, Transport  

 og  

 Serviceerhvervene (HTS), Håndværksrådet, Ingeniørforeningen i Danmark,  

 International Transport Danmark, Jordbrugets Bedriftssundhedstjeneste, Kalk-  

 og  

 Teglværksforeningen, Kolonihaveforbundet, Kommunalteknisk Chefforening,  

 Kommunekemi, Konkurrencestyrelsen, Kyst, Land & Fjord, Københavns Havn,  

 Landbrugets Rådgivningscenter, Landbrugsrådet, Landsforeningen af  

 Landsbysamfund, Landsforeningen for Bygnings- og Landskabskultur,  

 Landsforeningen  

 Levende Hav, Landsforeningen Praktisk Økologi, Landdistrikternes fællesråd,  

 Mejeriforeningen, Miljøklagenævnet, MINA, MLK-Sammenslutningen, Mærsk Olie  

 & Gas A/S, NOAH, Natur og Ungdom, Naturklagenævnet, Nordisk  

 Konservatorforbund,  

 Oliebranchens Fællesrepræsentation, Parcelhusejernes Landsorganisation,  

 Plastindustrien i Danmark, Procesindustrien, RenoSam, Returbat, Rådet for  

 Større Badesikkerhed, Sammenslutningen af Danske Havne, Sammenslutningen af  

 Danske småøer, Skovdyrkerne, SMOK, Spildevandsteknisk Forening,  

 Teknologirådet,  

 Teknologisk Institut, Uniscrap, Verdensnaturfonden, Økologisk Landsforening.
9. Sammenfattende skema Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Erfaringer fra indførelsen af kvalitetsstyringssystemer  

 i en række virksomheder og visse kommuner viser, at udgifterne i forbindelse  

 med etablering og drift af kvalitetsstyringssystemet efter få år vil blive  

 modsvaret af rationaliseringsgevinster.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen direkte miljømæssige konsekvenser, men lovforslagets  

 krav til organisering af natur- og miljøarbejdet forventes som afledet effekt  

 at have positive miljømæssige konsekvenser, som fremkommer ved, at de  

 eksisterende  

 materielle regler håndteres bedre.
Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Lovforslaget har to overordnede målsætninger: 1) Sikring af  

 kommunalbestyrelsernes opgavevaretagelses faglige bæredygtighed gennem et  

 effektivt ledelses- og styringssystem, og 2) Sikring af borgere og  

 virksomheders  

 tillid og tilfredshed med kommunens sagsbehandling på natur- og miljøområdet  

 gennem en høj grad af gennemsigtighed.
Afgørende brugertilfredshedsparametre  

 vil være effektivitet (f.eks. svar på det rette grundlag inden for gældende  

 eller aftalt svarfrist) og ordentlig behandling af borgere og virksomheder,  

 men  

 ikke enkeltsagers udfald.
 Målsætningernes opfyldelse kan være indbyrdes  

 forudsætninger og skal i relevant omfang suppleres med lokale  

 kvalitetspolitikker og -mål, jf. § 5, stk. 1-3.
Vedligeholdelse og forbedring, som nævnt i bestemmelsens  

 stk. 2, er grundlæggende elementer i alle kvalitetsstyringssystemer.  

 Kommunalbestyrelserne  

 skal således løbende udvikle og forbedre deres systemer med henblik på til  

 stadighed at optimere deres sagsbehandling.
De kvalitetsstyringssystemer, der  

 skal være indført efter fristerne i lovens § 19, er dermed ikke statiske  

 systemer.
Lovens § 12 medvirker til at sikre systemernes vedligeholdelse  

 og forbedring, idet kommunalbestyrelserne efter denne bestemmelse skal  

 indføre  

 og anvende procedurer, der sikrer opfølgning på resultaterne af interne  

 målinger og eksterne audit.
Til § 2 Det fremgår at bestemmelsens stk. 1, at  

 kommunalbestyrelserne efter loven forpligtes til at indføre og anvende et  

 kvalitetsstyringssystem.
 Miljøministeriets 7 decentrale enheder forpligtes ikke  

 efter lovforslaget, men vil på frivillig basis indføre  

 kvalitetsstyringssystemer,  

 som lever op til kravene i lovforslaget.
 Loven forpligter kommunalbestyrelserne til at indføre og  

 anvende et kvalitetsstyringssystem for sagsbehandling efter de oplistede love  

 i  

 bestemmelsens stk. 2. Listen består af love, inden for hvilke  

 kommunalbestyrelserne  

 har opgaver inden for natur- og miljøområdet.
Sagsbehandling efter disse love omfatter navnlig afgørelser  

 og tilsyn i forhold til borgere og virksomheder samt udarbejdelse af diverse  

 sektorplaner (f.eks. spildevandsplaner, vandforsyningsplaner, affaldsplaner)  

 og  

 regulativer.
Driftsopgaver, som for eksempel drift af affaldsbehandlings-,  

 vandforsynings-  

 og spildevandsanlæg samt  

 gennemførelse af  

 naturplejeforanstaltninger  

 foreslås ikke omfattet af loven.
 Planlovens regler om VVM, herunder screeninger og  

 godkendelser, foreslås tillige omfattet af loven, jf. afsnit 1 i de  

 almindelige  

 bemærkninger.
Som beskrevet i de  

 almindelige bemærkninger afsnit 1, har kvalitetsstyringssystemet baggrund i,  

 at  

 der flyttes en stor mængde opgaver fra amtskommunerne til især kommunerne.  

 Kommunernes myndighedsopgaver (både hidtidige og nye) inden for natur- og  

 miljøområdet foreslås omfattet af loven.
Da det vil være uhensigtsmæssigt at  

 sondre mellem nye og hidtidige myndighedsopgaver, eftersom opgavevaretagelsen  

 vil blive foretaget i en administrativ helhed, vil kvalitetsstyringssystemet  

 være et værktøj for netop den samlede natur- og miljøadministration.
Til § 3 Bestemmelsen fastsætter, at kommunalbestyrelserne skal indføre  

 og anvende procedurer, der sikrer, at ansvar og beføjelser i relation til  

 sagsbehandling fordeles blandt kommunens medarbejdere.
En hensigtsmæssig måde  

 at sikre, at fordelingen af ansvar og beføjelser i kommunen er kendt af  

 medarbejderne, kan være udarbejdelse af en organisationsplan på  

 medarbejderniveau, der løbende opdateres i lyset af udviklingen i kommunen  

 (ændring af ansvarsområder, nye medarbejdere m.m.).
 Fordelingen af ansvar og beføjelser vil være et naturligt  

 udgangspunkt, når der skal foretages ekstern audit af  

 kvalitetsstyringssystemet, jf. lovforslagets § 14. Ved den eksterne  

 audit  

 kontrollerer et uvildigt certificeringsorgan, om kommunalbestyrelsens  

 kvalitetsstyringssystem er i overensstemmelse med kravene i denne lov og  

 regler, fastsat i medfør heraf, jf. nærmere om den eksterne certificering i  

 bemærkningerne til lovforslagets § 14. Dette indebærer bl.a., at  

 certificeringsorganet vil kontrollere, at fordelingen af ansvar og beføjelser  

 er kendt i myndigheden.
Til § 4 Kommunalbestyrelsen skal, jf. stk. 1, indføre og  

 anvende procedurer, der sikrer fordeling af ansvar og beføjelser i relation  

 til  

 opgaver, der følger af kvalitetsstyringssystemet, herunder at der udpeges en  

 eller flere ansvarlige for kvalitetsstyringssystemet.
Kommunalbestyrelsen  

 skal  

 ligeledes indføre og anvende procedurer, der sikrer, at den fastlægger den  

 systemansvarliges opgaver.
Der kan med hjemmel i stk. 2, fastsættes procedurekrav  

 om rapportering til ledelsen og om intern kommunikation.
Der kan også  

 fastsættes regler om, at kommunalbestyrelsernes procedurer skal indeholde  

 krav  

 om, at den eller de systemansvarlige skal iværksætte audit og analysere  

 auditresultaterne, iværksætte brugertilfredshedsundersøgelser og analysere  

 resultatet heraf, samt følge op på tidligere evalueringer af  

 kvalitetsstyringssystemet.  

 Herudover kan der fastsættes procedurekrav om at der skal ske afrapportering  

 til den eller de ledelsespersoner, kommunalbestyrelsen udpeger hertil.
 Der kan endvidere fastsættes regler om, at procedurerne  

 skal indeholde formål, anvendelsesområde, oplysning om ansvar for opgaven og  

 fremgangsmåde.
Til § 5 Kommunalbestyrelserne skal, jf. stk. 1 og 2, fastlægge  

 en kvalitetspolitik.
En kvalitetspolitik skal indeholde kommunalbestyrelsens  

 hensigter i relation til at sikre faglig kvalitet, effektivitet og  

 ensartethed  

 i sagsbehandlingen samt sikre borgeres og virksomheders tillid til og  

 tilfredshed med sagsbehandlingen.
Kvalitetspolitikken skal være tilpasset  

 natur- og miljøadministrationens formål og kvalitetsstyringssystemets  

 egnethed  

 i relation til lovkrav, brugerkrav og kravet om løbende forbedring.  

 Kvalitetspolitikken  

 skal skabe rammerne for at fastsætte kvalitetsmål.
Kommunalbestyrelsen skal efter behov tilføje lokale  

 kvalitetsmål for sagsbehandlingen, til lovens overordnede målsætninger, jf.  

 § 1, stk. 1. De lokale kvalitetsmål kan i relation til udvikling og  

 strategi være genstand for løbende justering.
De lokale kvalitetsmål, som kan  

 være  

 politisk, men også administrativt fastsatte, kan knytte sig til ydelser,  

 processer eller områder.
Der kan være tale om sagsbehandlingstider, miljømål,  

 udviklingsmål,  

 uddannelsesmål, økonomiske mål, mål for høring af andre end parter eller mål  

 for effektivisering af håndhævelsen etc.
Kvalitetsmålene skal være  

 konsistente  

 med kvalitetspolitikken.
Lokale mål kan skyldes forskelle og udviklinger i  

 kommunernes forhold  f.eks. vedrørende et lokalområdes beskaffenhed,  

 natur- og  

 miljøforhold, arealmæssig udstrækning, befolkningstal, bygge- og  

 anlægsforhold,  

 erhvervsstruktur og infrastruktur i øvrigt.
Herudover kan forskellige lokale  

 mål være begrundet i forskellige politiske prioriteringer og skøn fra  

 kommunalbestyrelse til kommunalbestyrelse inden for de lovgivningsmæssige  

 rammer.
Det kan for eksempel dreje sig om mål knyttet til støjudvikling fra  

 anlæg i lokalområdet eller til naturinteresser, der har særlig betydning  

 lokalt.
Nogle mål vil give mening i nogle få kommuner, men ikke i andre, og  

 nogle mål vil have højere prioritet i nogle kommuner end i andre.
Dette  

 betyder, at opstillede kvalitetsmåls relevans og deres grad af opfyldelse  

 over  

 tid altid vil være til diskussion og overvejelse i forbindelse med audit af  

 indførte kvalitetsstyringssystemer.
Det følger af bestemmelsens stk. 3, at de lokale  

 kvalitetsmål skal være målbare.
Der ligger heri, at der ved formuleringen af  

 målene skal indgå konstaterbare kriterier, såsom tidsangivelser og antal.
Et  

 eksempel kan være et mål for sagsbehandlingstider, hvor kommunen kan måle, om  

 en frist på eksempelvis 3 måneder for behandling af en sag er overholdt.
Et  

 andet  

 eksempel kan være et uddannelsesmål, hvorefter halvdelen af kommunens  

 medarbejdere inden for 2 år skal have gennemgået et bestemt  

 sagsbehandlerkursus.
Det fremgår af stk. 4, at kommunalbestyrelsen skal  

 have procedurer for sagsbehandlingen.
Som anført i afsnit 2 i de almindelige  

 bemærkninger, udarbejder Miljøministeriet i samarbejde med KL og  

 Amtsrådsforeningen  

 et antal standardprocedurer, der vil blive stillet til rådighed som et tilbud  

 til kommunalbestyrelserne.
Kommunalbestyrelserne skal ikke indføre og anvende  

 særskilte procedurer for hver enkelt opgave, der er indeholdt i de omfattede  

 love.
Kommunalbestyrelserne kan således udarbejde mere tværgående procedurer  

 for organisering af opgavevaretagelsen.
Et eksempel herpå kunne være en  

 procedure for afgørelse af sager i første instans, hvorved det sikres, at der  

 i  

 samtlige kommunalbestyrelsens afgørelser i første instans vil blive taget  

 højde  

 for undersøgelsesprincippet, regler om partshøring m.v.
Andre eksempler kan  

 være tværgående procedurer for tilsynssager, planlægningssager og  

 regulativer.  

 Alle opgaver skal således være omfattet af en sagsbehandlingsprocedure, der  

 enten kan være specifik for et afgrænset område eller tværgående, ligesom  

 nogle  

 opgaver vil være omfattet af begge slags procedurer.
 Såfremt en kommunalbestyrelse ikke har sagsbehandling inden  

 for et af de omfattede lovområder, skal den ikke indføre særskilte  

 sagsbehandlingsprocedurer for opgaven.
Procedurernes opbygning og indhold vil variere afhængig af  

 opgavens karakter.
Således vil en procedure for udarbejdelse af affaldsplaner  

 adskille sig fra en procedure for miljøgodkendelser.
Til § 6 Sikring af koordinering på tværs af myndigheder bliver  

 særlig vigtigt i den nye myndighedsstruktur, hvor amtsrådene nedlægges og en  

 række opgaver overføres til 98 kommunalbestyrelser.
Kommunalbestyrelsen skal  

 foretage den koordinering, der følger af de omfattede love.
Lovforslaget  

 indebærer ikke indførelse af nye, materielle retningslinjer for  

 sagsbehandlingen.
Det følger af bestemmelsen, at kommunalbestyrelserne skal  

 have procedurer, der sikrer, at kommunalbestyrelsen skal overveje, om der i  

 videre omfang end det følger af lovgivningen, kan være behov for koordinering  

 med  

 andre myndigheder som led i sagsbehandlingen.
Dette kan f.eks. være  

 tilfældet,  

 hvis sagens afgørelse kan have konsekvenser for forhold af betydning for en  

 eller flere regionale, statslige eller andre kommunale myndigheder.
 Da mange af de hidtidige amtskommunale opgaver går på tværs  

 af kommunegrænser, vil koordinering over kommunegrænser ofte være nødvendig.  

 Det gælder f.eks. planlægning og administration på natur- og vandområdet.  

 Overførslen af opgaver vil således indebære et betydeligt behov for  

 koordinering mellem kommunalbestyrelserne, og derfor er det væsentligt, at  

 kommunerne får opbygget et smidigt og gnidningsfrit samarbejde om forskellige  

 opgaveløsninger.
 Behovet for at koordinere mellem kommunalbestyrelser kan  

 eksempelvis opstå i situationer, hvor flere kommunalbestyrelser skal give  

 tilladelser til direkte spildevandsudledning til den samme sø.
Til § 7 Der kan med hjemmel i bestemmelsen fastsættes regler om  

 kommunalbestyrelsernes procedurer for sagsbehandling, f.eks. med henblik på  

 at  

 sikre målopfyldelse og effektivitet i opgavevaretagelsen.
Bestemmelsen tænkes  

 i  

 denne forbindelse brugt til at fastsætte regler om, at alle  

 sagsbehandlingsprocedurer skal indeholde formål og anvendelsesområde.
 Endvidere kan der fastsættes regler om procedurer for  

 sagsstyring og ansvarsforhold i forbindelse med sagsgangene, herunder at  

 sagsbehandlingsprocedurerne skal indeholde en beskrivelse af forløbet fra en  

 opgave  

 igangsættes til den afsluttes.
Bestemmelsen tænkes også udmøntet i regler om, at  

 kommunalbestyrelserne skal have procedurer, der sikrer, at det overvejes, om  

 en  

 sags afgørelse kan have konsekvenser for andre myndigheder, om der vil være  

 behov for koordinering med disse myndigheder, og om det vil være  

 hensigtsmæssigt ad hoc eller permanent at nedsætte udvalg til behandling af  

 grænseoverskridende sager.
Ved oprettelsen af disse udvalg vil der ikke ske  

 en  

 henlæggelse af kommunale opgaver til udvalget.
Opgaverne forbliver i de  

 respektive kommuner, der blot koordinerer løsningen af opgaverne pga. deres  

 grænseoverskridende karakter.
Til § 8 Bestemmelsens stk. 1, skal sikre, at de nødvendige  

 medarbejderkompetencer samt uddannelses- og træningsbehov identificeres med  

 henblik på dels at sikre, at kommunalbestyrelsen råder over de nødvendige  

 kompetencer, dels løbende vedligeholder og videreudvikler medarbejdernes  

 teknisk-faglige og forvaltningsmæssige indsigt, deres interesse for  

 erfaringsudveksling og deres bevidsthed om, hvor vigtigt det er at præstere  

 kvalitet i hver enkelt ydelse.
Bestemmelsen sikrer også, at  

 kommunalbestyrelserne tilkøber faglig assistance udefra i situationer, hvor  

 det  

 enten er umuligt eller forbundet med uforholdsmæssige omkostninger at råde  

 over  

 egne, meget specielle kompetencer inden for kommunalbestyrelsens egen  

 forvaltning, f.eks. hvor man kun har få sager af den pågældende karakter.  

 Bestemmelsen  

 skal ikke være til hinder for en fortsat smidig tilrettelæggelse af  

 ressourcerne, hvor sikringen af forvaltningens samlede kompetencer er en  

 kombination af faglige grunduddannelser, efteruddannelse, jobrotation og  

 kombination af nye og erfarne medarbejdere osv. samt tilkøb af kompetence  

 udefra.
I forhold til kommunernes forvaltninger skal kravene ses i  

 lyset af, at der ved den kommunale overtagelse af amtskommunale opgaver på  

 området kan blive behov for, at kommunerne må supplere den eksisterende  

 adgang  

 til faglige kompetencer.
Det kan dreje sig om faglig specialviden inden for  

 visse faglige hovedområder som natur, vand, jordforurening, virksomheder osv.  

 Sådanne kompetencer vil de største kommuner formentlig selv have mulighed for  

 at råde over, men de kan også vælge at supplere den kommunale forvaltnings  

 egen  

 faglige ekspertise ved indhentelse af sagkyndig viden gennem f.eks.  

 konsulentbistand.
Enkeltstående opgaver, hvis varetagelse forudsætter helt  

 særlige kompetencer, vil formentlig i alle tilfælde blive gennemført ved at  

 inddrage ekstern ekspertise ved den kommunale sagsbehandling.
Bemyndigelsen i stk. 2 tænkes udnyttet til at  

 fastsætte regler om krav til kommunalbestyrelsernes procedurer for  

 kortlægning  

 af deres opgaver og behov for kompetence samt for oplæring og løbende  

 efteruddannelse af medarbejderne.
Herudover tænkes hjemlen anvendt til at  

 fastsætte regler om, at kommunalbestyrelsens procedurer skal sikre, at hver  

 enkelt opgave løses af medarbejdere, der besidder de kompetencer, der er  

 nødvendige  

 til løsning af den konkrete opgave.
Særligt vedrørende tilkøb af kompetence  

 fra  

 eksterne leverandører kan der for eksempel fastsættes krav om, at  

 kommunalbestyrelserne har procedurer, der sikrer, at ekstern kompetence  

 tilkøbes i situationer, hvor de krævede kompetencer til løsning af en opgave  

 ikke  

 fuldt ud er til stede i kommunen, samt procedurer, der sikrer kontraktstyring  

 og kvalitetskontrol.
 Der kan endvidere fastsættes regler om, at procedurerne  

 skal indeholde formål, anvendelsesområde, oplysning om ansvar for opgaven og  

 fremgangsmåde.
Til § 9 Bestemmelsen stiller krav om procedurer for  

 dokumentstyring.
Eksempler på dokumenter er procedurer og registreringer.  

 Registreringer er en dokumenttype, der angiver opnåede resultater eller  

 tilvejebringer bevis for gennemførte handlinger.
Eksempler på registreringer  

 er  

 auditrapporter og sagsakter.
Styring af registreringer har til formål at  

 sikre,  

 at overensstemmelse med kravene i loven og regler i medfør heraf kan afgøres  

 på  

 et objektivt konstaterbart eller måleligt grundlag.
Kravene til styring af  

 registreringer er i hovedsagen dækket af krav til offentlige myndigheder om  

 journalisering og arkivering af ind- og udgående post.
Styring af dokumenter er krav til dokumenters udvikling,  

 tilvejebringelse, opstilling, disponering, godkendelse, ikraftsættelse,  

 tilgængelighed,  

 distribution, håndtering, evt. hemmeligholdelse, løbende revision,  

 tilbagetrækning,  

 arkivering, bevarelse og tilintetgørelse.
Kravet i stk. 1, skal dermed  

 blandt andet sikre, at kommunalbestyrelsernes dokumenter altid er opdaterede  

 og  

 tilgængelige for de medarbejdere, der skal anvende dokumenterne.
Bestemmelsen i stk. 2 tænkes udnyttet til at fastsætte  

 regler om, at kommunalbestyrelserne i relation til styring af dokumenter  

 blandt  

 andet skal have procedurer, der sikrer, at dokumenter gennemgås, ajourføres  

 og  

 godkendes, inden de distribueres i kommunalbestyrelsen til brug for  

 medarbejderne.
Kommunalbestyrelsen skal herudover have procedurer, der  

 sikrer,  

 at ændringer og gældende revisionsstatus for dokumenter fremgår af  

 dokumenterne, og at eksternt udarbejdede dokumenter med relevans for  

 administrationen  

 videreformidles til relevante medarbejdere.
 Herudover tænkes bestemmelsen udnyttet til at fastsætte  

 regler om, at kommunalbestyrelserne skal have procedurer, der sikrer, at de  

 har  

 registreringer af deres opnåede resultater eller bevis for, at de har  

 gennemført krævede handlinger og om, at kommunalbestyrelsen skal have  

 procedurer, der sikrer, at registreringer blandt andet kan identificeres, og  

 at  

 de er tilgængelige.
 Der kan endvidere fastsættes regler om, at procedurerne  

 skal indeholde formål, anvendelsesområde, oplysning om ansvar for opgaven og  

 fremgangsmåde.
Til § 10 Bestemmelsen stiller i stk. 1 krav om, at der skal  

 udarbejdes og vedligeholdes en nedskrevet kvalitetshåndbog for kommunens  

 kvalitetsstyringssystem.
 Bemyndigelsen i stk. 2 tænkes udmøntet i regler om, at  

 kvalitetshåndbogen ud over de procedurer, der udgør kvalitetsstyringssystemet  

 blandt andet skal indeholde en samlet beskrivelse af  

 kvalitetsstyringssystemet,  

 herunder af systemets formål og omfang og af kvalitetspolitik og -mål.
 Omfanget af dokumentationen for kvalitetsstyringssystemet,  

 der skal samles i kvalitetshåndbogen, kan være forskellig fra kommune til  

 kommune, blandt andet afhængig af kommunens størrelse og typen af  

 forekommende  

 erhvervsvirksomheder, miljøproblemer og naturområder.
Kvalitetshåndbogen skal anvendes i praksis.
Dette vil  

 betyde, at al sagsbehandling på natur- og miljøadministrationens område  

 gennemføres i henhold til procedurerne, der findes håndbogen.
 Kvalitetshåndbogen og den øvrige dokumentation kan være i enhver  

 medieform.
Til § 11 Bestemmelsen stiller krav om intern måling af  

 kvalitetsstyringssystemets effektivitet og egnethed til at nå fastsatte mål.  

 Den interne måling er kommunalbestyrelsens egen måling af systemets  

 effektivitet og egnethed til at nå fastsatte mål.
Dette indebærer, at  

 ledelsen  

 og de enkelte medarbejdere i kommunen løbende skal kontrollere, om de  

 nødvendige procedurer er indført og følges.
En af metoderne til at gennemføre  

 denne måling er intern audit, hvor driften af kvalitetsstyringssystemet eller  

 dele deraf gøres til genstand for periodisk kvalitetsbedømmelse af auditorer  

 fra kommunens egen stab.
 Audit, der er et centralt element i alle  

 kvalitetsstyringssystemer, er en systematisk, uafhængig og dokumenteret  

 proces,  

 der tilvejebringes for at fremskaffe og evaluere oplysninger fra  

 registreringer,  

 interviews og observationer med henblik på at bestemme, i hvilket omfang  

 politik, mål og procedurer opfyldes og følges i praksis.
 Praksis i relation til intern audit er i de fleste  

 virksomheder og myndigheder, at nogle tværgående procedurer (f.eks. ledelsens  

 evaluering, intern audit, afvigelsesbehandling, klagebehandling, indberetning  

 til det offentlige mv.) auditeres med 12 måneders mellemrum.
 Andre procedurer, der knytter sig til konkret  

 opgavevaretagelse, vil typisk blive udtaget til audit på en sådan måde, at  

 man  

 som udtryk for en »omfattende stikprøve« kommer disse procedurer igennem i  

 løbet af perioden frem til næste recertificering.
Bestemmelsen om, at der skal gennemføres årlige interne  

 audit skal fortolkes i overensstemmelse med den ovenfor gengivne praksis fra  

 andre systemer.
Det indebærer, at de tværgående systemprocedurer udtages til  

 audit hvert år, mens det er op til kommunalbestyrelsen at beslutte omfanget  

 af  

 den enkelte årlige audit i relation til sagsbehandlingsprocedurerne.
Dog skal  

 alle sagsbehandlingsprocedurerne være gennemgået inden for en fireårig  

 periode,  

 hvilket vil blive præciseret i regler, udstedt i medfør af lovens § 13.
Hvis der inden for en periode på et år ikke er gennemført  

 sagsbehandling inden for et bestemt område, vil der ikke være noget at  

 auditere  

 på.
På den anden side kan der være processer, som kommunalbestyrelsen vil  

 vælge  

 at udtage til audit med større hyppighed end 12 måneder.
F.eks. kan dette  

 være  

 hensigtsmæssigt, hvis der tidligere er afdækket væsentlige afvigelser fra  

 fastsatte procedurer.
Derudover indebærer kravet om måling af  

 kvalitetsstyringssystemet, at der skal gennemføres undersøgelser af brugernes  

 tilfredshed.
Der tænkes her navnlig på, om sagsbehandlingen opfattes som  

 gennemsigtig, effektiv og kendetegnet ved lige behandling af ens sager.
 For nærmere uddybning af metoderne til den foreslåede  

 måling henvises til bemærkningerne til § 13.
 Fra målingen opsamles information, der skal gøres til  

 genstand for ledelsens analyse med henblik på kvalitetsstyringssystemets  

 løbende  

 vedligeholdelse og forbedring.
Til § 12 Bestemmelsen stiller krav om procedurer, som sikrer  

 opfølgning på de gennemførte målinger og audit.
Herved forstås, at der, hvis  

 der ved målingen eller den eksterne audit konstateres afvigelser fra det  

 planlagte og forudsatte, herunder uoverensstemmelse med love, bestemmelser og  

 øvrige krav, skal gennemføres passende afhjælpning.
Dette kan f.eks. være i  

 form  

 af korrigerende handlinger, hvorved forstås handlinger, som effektivt fjerner  

 årsagen til det passerede, således at risikoen for gentagelse minimeres og  

 allerhelst reduceres til nul.
 Iværksatte foranstaltninger, herunder forbedringer samt  

 korrigerende og forebyggende handlinger, der samlet sikrer en løbende  

 forbedring af system og sagsbehandling, skal efterfølgende følges op for at  

 verificere handlingernes effektivitet for eksempel ved de regelmæssige  

 interne  

 audit og brugertilfredshedsundersøgelser.
Til § 13 Bemyndigelsen tænkes udnyttet til at fastsætte regler om  

 forskellige former for intern måling og opfølgning.
I relation til intern audit kan der eksempelvis blive tale  

 om, at kommunalbestyrelserne skal fastsætte auditkriterier, -formål og  

 -metoder.
Endvidere kan der fastsættes regler om omfanget af audit, krav om  

 fastlæggelse af ansvar for og planlægning af audit, afrapportering, krav til  

 sikring af uafhængigheden af den interne audit m.v.
 Ministeren kan endvidere fastsætte regler om  

 kommunalbestyrelsernes procedurer for gennemførelse af  

 brugertilfredshedsundersøgelser.  

 Det forudsættes, at kommunalbestyrelserne får en høj grad af frihed med  

 hensyn  

 til fastsættelse af form og hyppighed for undersøgelserne.
 Der kan endvidere fastsættes regler om, at resultaterne fra  

 brugertilfredshedsundersøgelserne og interne audit skal analyseres, og at  

 kvalitetsstyringssystemets effektivitet og egnethed til at nå de fastsatte  

 mål  

 skal evalueres.
Bemyndigelsen tænkes også udnyttet til at fastsætte regler  

 for kommunalbestyrelsernes procedurer for opfølgning og revision af  

 kvalitetsstyringssystemet.
Der tænkes her på krav til procedurer for styring  

 af  

 afvigelser, analyse af data samt korrigerende og forebyggende handlinger.
Ved  

 styring af afvigelser forstås f.eks., at der rettes op på konstaterede fejl,  

 mangler og uhensigtsmæssigheder i procedurer og ved behandlingen af konkrete  

 sager.
 Der kan endvidere fastsættes regler om, at procedurerne  

 skal indeholde formål, anvendelsesområde, oplysning om ansvar for opgaven og  

 fremgangsmåde.
Til § 14 I tillæg til den interne måling, reguleret i § 11,  

 fastsætter bestemmelsen i stk. 1, et krav om ekstern måling i form af,  

 at  

 kommunalbestyrelserne skal lade deres kvalitetsstyringssystem certificere.
Certificeringskravet indebærer, at en uvildig tredjepart  

 kontrollerer, at kommunalbestyrelsernes kvalitetsstyringssystemer er i  

 overensstemmelse med, hvad der mindst svarer til kravene i denne lov og den  

 bekendtgørelse, der forventes udstedt med hjemmel heri, herunder også, at  

 systemet  

 anvendes i praksis, at afvigelser fra systemet registreres og håndteres  

 hensigtsmæssigt osv.
Der er således ikke tale om kontrol at den enkelte  

 medarbejder, men af systemets anvendelse.
Der er store fordele forbundet med at opnå en sådan  

 blåstempling af et kvalitetsstyringssystem.
Fordelene ligger i hovedsagen på  

 de  

 interne linjer, idet kommunalbestyrelserne  navnlig i starten, hvor der  

 er  

 tale om et nyetableret system  vil have gavn af den faglige sparring,  

 som  

 følger af det intensive samspil med den eksterne bedømmer.
Herudover vil  

 kravet  

 om certificering også i forhold til omverdenen virke som en kontrol af, at  

 kommunalbestyrelsen lever op til lovens krav  og dermed mindske behovet  

 for  

 indberetning til staten i kontroløjemed.
Akkrediteringskravet i stk. 2 skal sikre, at  

 certificeringen foretages uvildigt og kompetent.
De certificeringsorganer,  

 der  

 er akkrediteret af DANAK, er underlagt DANAKs tilsyn efter bekendtgørelse nr.  

 1136 af 15. december 2003 om akkreditering af virksomheder til certificering  

 af  

 personer, produkter og systemer, samt til inspektion og til miljøverifikation  

 (EMAS).
 Certificeringsorganer med interesse for Miljøministeriets  

 ordning må ansøge et akkrediteringsorgan om akkreditering/udvidelse af  

 eksisterende akkreditering til at kunne udstede de nødvendige certifikater  

 til  

 kommunerne.
 De krav, som certificeringsorganet skal opfylde for at  

 blive akkrediteret, kan opdeles i to typer: 1) Specifikke krav om faglig  

 kompetence i form af viden om denne lov og den bekendtgørelse, der forventes  

 udstedt med hjemmel i loven, og 2) Generelle krav i internationale standarder  

 til virksomhedens organisation, kvalitetsstyring, uvildighed og kompetence  

 m.v.  

 - i dette tilfælde DS/EN 45012.
 Denne internationale standard stiller bl.a. krav om, at  

 certificeringsorganet for at kunne blive akkrediteret skal have procedurer  

 for  

 udstedelse, vedligeholdelse, udvidelse, suspension og tilbagetrækning af  

 certifikater, ligesom certificeringsorganet skal have procedurer, der sikrer  

 behandling af kommunernes eventuelle klager over certificeringsorganet.
 For en kommunalbestyrelse, der er certificeret af et  

 akkrediteret organ, eksisterer der en række klage, indsigelses-, og  

 prøvelsesmuligheder, der sikrer, at den certificerede kommunalbestyrelses  

 rettigheder  

 og krav på korrekt prøvelse overholdes.
 Det følger af DS/EN 45012, at certificeringsorganet skal:
  

 	  

 registrere alle  

 ankesager, klager og tvister og afhjælpende handlinger i forbindelse med  

 certificering,   

 	  

 iværksætte passende  

 korrigerende og forebyggende handlinger;   

 	  

 dokumentere de  

 iværksatte handlinger og vurdere deres effektivitet i forhold til korrekt  

 prøvelse af klagen.
Bestemmelsens 2. pkt. skal sikre, at akkrediteringer  

 foretaget af akkrediteringsorganer i andre EU-lande, anerkendes på linie med  

 akkrediteringer foretaget af DANAK, samt at udenlandske akkrediteringsorganer  

 har mulighed for at tilbyde deres tjenester i Danmark.
Bestemmelsen  

 respekterer  

 dermed EU's grundlæggende principper om ikke-diskrimination, upartiskhed og  

 gennemsigtighed.
Fristen for den første certificering er foreslået til d. 1.  

 januar 2010, jf. bestemmelsens stk. 3. Fristen foreslås under  

 hensyntagen  

 til, at kommunerne modtager mange nye opgaver på områder, de ikke har  

 arbejdet  

 med før, som forudsætter helt nye kompetencer.
Hertil kommer, at kommunerne  

 først råder over de nye medarbejdere fra den 1. januar 2007. Den foreslåede  

 dato  

 hænger sammen med den aftale, som forventes indgået mellem miljøministeren og  

 KL om en fasevis indførelse af procedurerne, jf. bemærkningerne herom til  

 §§ 19-20.
Perioden fra den første certificering, inden 1. januar 2010  

 til kommunens skal recertificeres og mellem fremtidige recertificeringer er  

 fastsat til 4 år.
Dette vil skabe en god sammenhæng med den politiske  

 beslutningsproces  

 og dermed mulighed for politisk forankring.
Til § 15 Den almene offentlige interesse i  

 kvalitetsstyringssystemerne tilgodeses via kravet om offentliggørelse.  

 Bestemmelsen giver offentligheden indsigtsmuligheder i kommunalbestyrelsernes  

 indsats og resultater ved sagsbehandling på natur- og miljøområdet.
Dette vil give borgere og interesseorganisationer et  

 informeret grundlag for at reagere og gøre deres indflydelse gældende i  

 forhold  

 til kommunalbestyrelserne.
Denne indsigtsmulighed vil, på samme måde som den  

 eksterne audit, jf. § 14, bidrage til at sikre, at kommunalbestyrelserne  

 efterlever kravene til kvalitetsstyringssystemet, hvilket igen bidrager til  

 at  

 sikre, at kommunalbestyrelserne træffer materielt korrekte afgørelser.
 På baggrund af de foreslåede krav om offentliggørelse og  

 ekstern audit vurderes det ikke nødvendigt at indføre en klageadgang over  

 kommunalbestyrelsernes udformning af deres kvalitetsstyringssystem samt  

 anvendelsen og vedligeholdelsen af dette.
Til § 16 Bemyndigelsen tænkes udnyttet til at fastsætte regler om  

 offentliggørelse.
Der tænkes eksempelvis på krav om offentliggørelse af en  

 fyldestgørende beskrivelse af kvalitetsstyringssystemets opbygning og  

 bestanddele.
Herudover tænkes fastsat regler om, at kommunalbestyrelsen skal  

 offentliggøre sine vedtagne kvalitetspolitikker og -mål samt resultatet af  

 kommunens evaluering af kvalitetsstyringssystemet.
En sådan evaluering kendes  

 allerede i dag i større eller mindre udstrækning i forbindelse med  

 udarbejdelse  

 af de miljøhandlingsplaner, som de fleste kommuner igennem en årrække  

 frivilligt  

 har udarbejdet til brug for styring og planlægning af kommunens miljøarbejde.  

 Kommunerne kan trække på disse erfaringer, når de skal udarbejde en  

 evaluering  

 af kvalitetsstyringssystemet til brug for offentliggørelse.
Herudover tænkes  

 offentliggjort oplysninger om kommunalbestyrelsens opnåelse, vedligeholdelse  

 og  

 eventuelle fortabelse af certificering.
Samtidig tænkes offentliggørelsen at  

 skulle indeholde en oplysning til borgere og virksomheder om, at de kan søge  

 aktindsigt i kommunalbestyrelsens procedurer efter de almindelige regler om  

 aktindsigt.
Bemyndigelsen tænkes herudover udnyttet til at fastsætte  

 regler om indberetning til Miljøministeriet.
På grundlag af sådanne  

 indberetninger kan Miljøministeriet få et overblik over lovens anvendelse.  

 Den  

 enkelte ressortminister har med hjemmel i § 63 a, i lov om kommunernes  

 styrelse en lovbestemt adgang til at udtale sig om lovligheden af kommunale  

 dispositioner og undladelser.
Reaktionerne kan strække sig fra mere uformelle  

 kontakter, vejledende udtalelser, henvendelser til statsforvaltningerne i  

 henhold til styrelseslovgivningen med de deraf følgende håndhævelsesmidler og  

 evt. til politianmeldelser.
 Bemyndigelsen i stk. 2, forventes eksempelvis udnyttet  

 til fastsættelse af regler om, at kommunalbestyrelserne skal indberette  

 oplysninger om, hvorvidt de overholder de krav til kvalitetsstyringssystemet,  

 der er gældende pr. 1. januar 2007, jf. § 18, stk. 1. Endvidere  

 forventes der fastsat indberetningskrav i perioden fra 2007 indtil  

 kommunalbestyrelserne er blevet certificeret (inden 1. januar 2010).
Certificering og fortsat opretholdelse heraf anses som  

 bevis for, at en kommunalbestyrelse overholder kravene i loven.
For tiden  

 efter  

 kravet om opnåelse af certificering kan der derfor eksempelvis blot  

 fastsættes  

 regler om, at kommunalbestyrelserne skal indberette oplysninger om deres  

 opnåelse af certificering og recertificering samt krav om indberetning om  

 kommunalbestyrelsens  

 eventuelle fortabelse af certificering.
Når loven har været i kraft i en  

 periode, må det vurderes, om der fortsat vil være behov for en indberetning  

 af  

 sådanne oplysninger til Miljøministeriet.
 Der kan endvidere fastsættes regler om, at procedurerne  

 skal indeholde formål, anvendelsesområde, oplysning om ansvar for opgaven og  

 fremgangsmåde.
Til § 17 Til nr. 1 og 2 Der er tale om konsekvensændringer af nr. 3.
Til nr. 3 Med bestemmelsen foreslås, at kommunalbestyrelsens opgaver  

 efter lovforslaget skal være omfattet af de forpligtende kommunale  

 samarbejder  

 efter lov nr. 541 af 24. juni 2005 om forpligtende kommunale samarbejder.  

 Vedrørende forpligtende kommunale samarbejder henvises generelt til de  

 almindelige bemærkninger afsnit 2.
 Bestemmelsen indebærer, at den kommunalbestyrelse, der  

 inden for et forpligtende kommunalt samarbejde er bemyndiget til at varetage  

 udøvelsen af opgaverne på natur- og miljøområdet på vegne af alle  

 kommunalbestyrelserne  

 i samarbejdet, tillige skal varetage udøvelsen af opgaverne efter  

 kvalitetsstyringsloven på alle kommunalbestyrelsernes vegne.
 Baggrunden for bestemmelsen er, at lovforslaget omfatter et  

 kvalitetsstyringssystem for behandlingen af kommunale sager på natur- og  

 miljøområdet, der er omfattet af de forpligtende kommunale samarbejder, jf.  

 § 1, stk. 2, nr. 3, i lov om forpligtende kommunale samarbejder.  

 Der  

 er således en så nær sammenhæng mellem udøvelsen af opgaverne på natur- og  

 miljøområdet og kommunens opgaver efter lovforslaget om et  

 kvalitetsstyringssystem,  

 at også opgaverne efter dette lovforslag skal udøves af den  

 kommunalbestyrelse  

 i et forpligtende kommunalt samarbejde, der varetager udøvelsen af opgaverne  

 på  

 natur- og miljøområdet på vegne de øvrige kommunalbestyrelser i samarbejdet.
 Ved den pligtmæssige delegation inden for det forpligtende  

 kommunale samarbejde delegeres udøvelsen af alle opgaver med at indføre og  

 anvende et kvalitetsstyringssystem til den bemyndigede kommunalbestyrelse.  

 Den  

 bemyndigede kommunalbestyrelse skal således på den delegerende  

 kommunalbestyrelses vegne formulere kvalitetspolitik og -mål, udarbejde  

 procedurer, foretage interne audit m.v. for opgaver på natur- og  

 miljøområdet,  

 der er omfattet af samarbejdet.
Den delegerende kommunalbestyrelse vil kunne udstede  

 overordnede retningslinier for varetagelsen af opgaverne efter lovforslaget.  

 Dette indebærer bl.a., at den delegerende kommune vil kunne fastsætte nærmere  

 retningslinier for  

 udformningen af  

 kvalitetsstyringssystemet, f.eks. i form af sagsbehandlingstider for  

 behandlingen  

 af sagstyper eller miljømål for naturtyper inden for den delegerende  

 kommunalbestyrelses område.
Den bemyndigede kommunalbestyrelse skal ved  

 udøvelsen af opgaverne på den delegerende kommunalbestyrelses vegne overholde  

 disse  

 retningslinjer.
Til § 18 Lovens ikrafttrædelsesdato foreslås at være d. 1. juli  

 2006, hvilket betyder, at kommunalbestyrelserne har et halvt år til at få  

 etableret et kvalitetsstyringssystem, der indeholder de centrale, tværgående  

 procedurer, jf. nærmere i bemærkningerne til § 19.
 I de kommuner, der skal sammenlægges, vil  

 sammenlægningsudvalgene skulle indføre den nye kommunes  

 kvalitetsstyringssystem.
Til § 19 Det foreslås i bestemmelsens stk. 1, at  

 kommunalbestyrelserne ved kommunalreformens ikrafttræden d. 1. januar 2007  

 skal  

 have indført et kvalitetsstyringssystem, der indeholder dels vedtagne  

 kvalitetspolitikker, lokale mål og en kvalitetshåndbog, dels de centrale,  

 tværgående procedurer.
I overensstemmelse med Kvalitetsstyringsudvalgets  

 anbefalinger udarbejder KL, Amtsrådsforeningen, Skov- og Naturstyrelsen og  

 Miljøstyrelsen  

 i 2006 et sæt standardprocedurer, som tilbydes kommunerne.
Disse bidrager  

 væsentligt til, at kommunalbestyrelserne kan leve op til lovens krav pr. 1.  

 januar 2007. Heri ligger, at kommunalbestyrelserne kan beslutte at indføre og  

 tilpasse disse procedurer til lokale forhold.
Udover at anvende disse  

 procedurer skal kommunalbestyrelserne alene fastsætte kvalitetspolitikker og  

 -mål og udarbejde og anvende en kvalitetshåndbog for at leve op til lovens  

 krav  

 pr. 1. januar 2007.
De fuldt udbyggede kvalitetsstyringssystemer skal være  

 indført og anvendt senest den 1. januar 2010, jf. stk. 2. Her skal  

 sagsbehandlerprocedurerne, i tillæg til de ovennævnte centrale, tværgående  

 procedurer, være indført, ligesom kommunalbestyrelserne skal have opnået en  

 certificering af deres kvalitetsstyringssystem inden denne dato.  

 Standardprocedurerne, som beskrevet i afsnit 2 i de almindelige bemærkninger,  

 vil kunne udgøre et relevant bidrag til udarbejdelsen af også  

 sagsbehandlerprocedurerne i kommunerne.
Da alle kommuner af praktiske hensyn  

 ikke kan certificeres på samme tid, skal der påregnes ca. ½ år til selve  

 certificeringsprocessen.
Alle sagsbehandlingsprocedurer skal være indført  

 inden  

 certificeringsprocessen kan iværksættes.
Men det betyder ikke, at alle  

 procedurer skal have været genstand for intern audit inden 1. gangs  

 certificeringen.
Indførelsestakten skyldes, at de nye kommunale  

 forvaltninger først vil være etableret og råde over de nødvendige  

 medarbejdere  

 den 1. januar 2007. Hertil kommer, at en række kommunerne befinder sig i en  

 situation, hvor deres administrationer skal omlægges og sammenlægges.
Det er  

 vigtigt, at indførelsen af kvalitetsstyringssystemerne sker i tæt samspil og  

 parallelt med de processer og den ressourceplanlægning, der løbende finder  

 sted  

 i kommunerne i forbindelse med kommunalreformen.
Henset til disse store,  

 samtidige  

 opgaver må det forventes, at kommunerne i forbindelse med indførelsen af  

 kvalitetsstyringssystemerne vil have behov for en vis tidsmæssig  

 fleksibilitet.  

 På denne baggrund er datoen 1. januar 2010 foreslået som det tidspunkt, hvor  

 det fuldt udbyggede system skal være indført og anvendt.
Der forventes indgået en aftale mellem miljøministeren og  

 KL, der skal regulere den faseopdelte udbygning af kvalitetsstyringssystemet  

 i  

 perioden indtil 1. januar 2010, hvor det fuldt udbyggede  

 kvalitetsstyringssystem  

 i henhold til lovforslaget skal være etableret.
Det er således tanken, at  

 aftalen skal regulere i hvilken takt sagsbehandlingsprocedurerne, jf.  

 lovforslagets  

 § 5, stk. 4, skal være indført og anvendt i kommunerne.
Et styrende  

 princip vil være, at procedurer for de mest komplicerede opgaver, herunder  

 de,  

 der overgår fra amter til kommuner, skal prioriteres først.
Det må forudses,  

 at  

 en aftale på en smidigere måde end bindende retningslinier vil kunne  

 understøtte en fornuftig udbygningstakt af systemet.
Til § 20 Det forventes, at der indgås en aftale mellem  

 miljøministeren og KL, jf. afsnit 2.2 i de almindelige bemærkninger og  

 bemærkningerne  

 til § 19. En politisk aftale mellem parterne vil til forskel fra  

 bindende  

 regler ikke retligt kunne håndhæves i forhold til den enkelte  

 kommunalbestyrelse, idet aftalen ikke binder den enkelte kommune.
En retlig  

 håndhævelse i forhold til den enkelte kommune forudsætter derfor en  

 påbudshjemmel  

 i loven, jf. bestemmelsens stk. 1. Som følge af sammenhængen med aftalen  

 består miljøministerens adgang til at meddele påbud kun frem til den 1.  

 januar  

 2010.
Har en kommune ikke indført systemet rettidigt i forhold  

 til aftalen, kan ministeriet gå ind i en dialog med kommunalbestyrelsen.  

 Ministeriet vil bl.a. undersøge, om der i løbet af perioden har været  

 forhold,  

 som har kunnet begrunde fristoverskridelsen.
Er dette ikke tilfældet, vil den  

 manglende indsats blive påtalt, og der vil blive indledt drøftelser med  

 kommunalbestyrelsen med henblik på at fastlægge bindende aftaler om den  

 fremtidige  

 indførelse af systemet, herunder nye frister.
Kan der ikke opnås enighed om  

 en  

 bindende aftale, vil omfanget af kommunalbestyrelsens forpligtelser kunne  

 blive  

 fastlagt i et påbud med hjemmel i den foreslåede bestemmelse.
Bestemmelsens stk. 2 bemyndiger ministeren til at  

 henlægge sin påbudsbeføjelse efter loven til en under ministeriet oprettet  

 styrelse eller tilsvarende institution.
Bestemmelsen er neutral med hensyn  

 til,  

 hvilke myndigheder indenfor ministeriet ministeren kan delegere sin  

 kompetence  

 til.
 I stk. 3 er fastlagt regler om miljøministerens  

 bemyndigelse til at fastlægge regler for adgang til at påklage afgørelser  

 efter  

 lovforslaget, herunder at afgørelser ikke skal kunne indbringes for  

 ministeren.
Til § 21 Det præciseres med bestemmelsen, at loven ikke gælder for  

 Færøerne og Grønland.
