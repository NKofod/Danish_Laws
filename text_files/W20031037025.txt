Ny  

 frigørelsesattest ikke nødvendig ved ændring fra midlertidig til fast  

 ansættelse, ansættelsen var uafbrudt og vilkårene uændrede Ankenævnet har behandlet kassens klage over at være  

 blevet pålagt ansvar for tilbagebetaling af dagpenge som følge af manglende  

 frigørelsesattest til kassens medlem xxx på møde den x. januar 2004.
Nævnet traf denne A F G Ø R E L S E Frigørelsesattesten af 3. maj 2000, der blev udstedt i  

 forbindelse med medlemmets midlertidige ansættelse, må anses for også at  

 gælde  

 efter den 1. november 2000, hvor medlemmet blev fastansat, idet der  

 funktionærretligt set var tale om et fortsat og sammenhængende  

 ansættelsesforhold  

 i hele perioden.
 Der er således ikke sket fejludbetaling af supplerende dagpenge  

 for perioden efter den 1. november 2000 på grund af manglende  

 frigørelsesattest, hvorfor der ikke er noget tilbagebetalingskrav.
Ankenævnet lægger ved afgørelsen til grund at,   

 	  

 medlemmet pr. 1. maj  

 2000 blev ansat som midlertidig medhjælp ved xxx, xxx,   

 	  

 det af hendes  

 Ansættelseskontrakt for en midlertidig medhjælp  

 (vikar) fremgik, at der var  

 tale om en ansættelseskontrakt til medhjælp, der ikke beskæftiges ud over 3  

 måneder (jf. funktionærlovens § 2, stk. 4),   

 	  

 medlemmets  

 arbejdstid i henhold til kontrakten var aftalt til 20-37 timer ugentligt,  

 ligesom  

 det fremgik, at hun var timelønnet,   

 	  

 det af kontrakten  

 videre bl.a. fremgik, at opsigelse fra begge sider kunne finde sted uden  

 varsel, men at ansættelsesforholdet ikke kunne strække sig ud over 3 måneder  

 fra tiltrædelsesdagen,   

 	  

 arbejdsgiveren på  

 frigørelsesattest af 3. maj 2000 erklærede, at medlemmet på trods af  

 ansættelsesforholdets  

 opsigelsesvarsel var berettiget til at bringe ansættelsesforholdet til ophør  

 med omgående virkning i tilfælde af arbejde med længere arbejdstid,   

 	  

 medlemmet pr. 1.  

 august 2000 fik en ny Ansættelseskontrakt for en midlertidig medhjælp  

 (vikar) med samme vilkår som den tidligere kontrakt,   

 	  

 medlemmet pr. 1.  

 november 2000 blev fastansat som deltidsekspedient,   

 	  

 det af hendes  

 Ansættelseskontrakt underskrevet den 27. oktober 2000 fremgik, at  

 der ikke  

 var tale om tidsbegrænset ansættelse eller et barselsvikariat,   

 	  

 medlemmets  

 arbejdstid i henhold til kontrakten var 20-37 timer ugentligt, ligesom det  

 fremgik, at hun var timelønnet,   

 	  

 det af kontrakten  

 videre fremgik, at de første 3 måneder af ansættelsesforholdet var prøvetid,  

 at  

 opsigelse fra medarbejderens side i prøvetiden kunne finde sted med 14 dages  

 varsel, og derefter med 1 måneds varsel,   

 	  

 frigørelsesattesten  

 af 3. maj 2000 ikke blev tilbagekaldt i forbindelse med fastansættelsen,   

 	  

 arbejdsgiveren ikke  

 udfærdigede en ny frigørelsesattest i forbindelse med ændringen af  

 ansættelsesforholdet  

 til fastansættelse, og   

 	  

 medlemmet uafbrudt  

 var ansat ved xxx i perioden fra 1. maj 2000 og videre frem efter  

 1. november  

 2000.
I relation til arbejdsløshedsforsikringslovens regler om  

 frigørelsesattester, finder ankenævnet, at der uanset de tre udstedte ansættelseskontrakter reelt var tale  

 om, at det samme ansættelsesforhold blev forlænget og fortsat.
 Ankenævnet lægger herved vægt på, at medlemmet i hele forløbet var  

 omfattet af funktionærlovens bestemmelser, at hendes arbejdsfunktion var den  

 samme, at aflønningsformen ligeledes uændret var timebetaling, og at hun var  

 ansat uafbrudt fra 1. maj 2000 og indtil fastansættelsen skete pr. 1.  

 november  

 2000.
 På ovennævnte baggrund er det ankenævnets vurdering, at  

 frigørelsesattesten af 3. maj 2000 gjaldt uden videre også efter den 1.  

 november 2000, og at arbejdsgiveren bar riskoen for, at medlemmet kunne  

 henholde sig til attestens fravigelse af ansættelsesforholdets  

 opsigelsesvarsel, så længe arbejdsgiveren ikke havde tilbagekaldt  

 frigørelsesattesten.
 Ankenævnet henviser til lov om arbejdsløshedsforsikring m.v. jf.  

 lovbekendtgørelse nr. 712 af 19. juli 2000, § 62, stk. 1, nr. 5.  

 Desuden henvises til direktoratets bekendtgørelse nr. 1074 af 22. december  

 1998  

 om rådighed, § 19, stk. 1-3, og direktoratets bekendtgørelse nr.  

 515  

 af 3. juli 1998 om supplerende dagpenge som ændret ved bekendtgørelse nr.  

 1154  

 af 29. december 1999 om ændring af bekendtgørelse om supplerende dagpenge,  

 § 1,  

 stk. 3.
 Ankenævnet ændrer således direktoratets afgørelse af xxx 2003.
På ankenævnets vegne xxx  

  

 fuldmægtig De kan læse om afgørelsens faktiske og retlige grundlag  

 på de følgende sider.
Kopi til:  

  

 xxx  

  

 xxx 1. Sagsforløb Medlemmet blev pr. 1. maj 2000 ansat som midlertidig  

 medhjælp/assistance ved xxx.
Der blev udfærdiget en Ansættelseskontrakt  

 for en  

 midlertidig medhjælp (vikar), hvoraf det fremgik, at  

 kontrakten blev anvendt  

 til midlertidig medhjælp, der ikke beskæftiges ud over 3 måneder.
Af kontrakten, dateret og underskrevet af medlemmet den 3. maj  

 2000, fremgik det, at lønnen udgjorde kr. 81,25 pr. time og at arbejdstiden  

 var  

 aftalt til 20-37 timer pr. uge.
Det fremgik videre, at opsigelse fra begge  

 sider kunne ske uden varsel, men at ansættelsesforholdet ikke kunne strække  

 sig  

 ud over 3 måneder fra tiltrædelsesdagen.
 På trods af ansættelseskontraktens bestemmelse om, at opsigelse  

 kunne ske uden varsel, blev der den 3. maj 2000 også udstedt en  

 frigørelsesattest, hvori arbejdsgiveren erklærede at ville bortse fra  

 eventuelle opsigelsesvarsler fra medlemmets side.
 Den 1. august 2000 blev der udfærdiget en ny Ansættelseskontrakt  

 for en midlertidig medhjælp med uændrede bestemmelser om løn,  

 arbejdstid og  

 opsigelsesvarsel.
Den 27.oktober 2000 blev der udfærdiget en ny  

 Ansættelseskontrakt, hvorefter medlemmet blev fastansat som  

 deltidsekspedient  

 pr. 1. november 2000. Det fremgik af kontrakten, at der ikke var tale om en  

 tidsbegrænset  

 stilling eller et vikariat.
Det fremgik videre, at de første 3 måneder af  

 ansættelsesforholdet  

 var prøvetid, og at der i prøvetiden kunne finde opsigelse sted med 14 dages  

 varsel.
Derefter gjaldt der et opsigelsesvarsel fra medarbejderens side på 1  

 måned.
 Frigørelsesattesten blev ikke tilbagekaldt, og medlemmet fik af  

 kassen udbetalt supplerende dagpenge.
 Forholdet blev konstateret i forbindelse med direktoratets  

 tilsynsvirksomhed.
 Arbejdsdirektoratet fremstillede sagen på denne måde i afgørelse  

 af xxx 2003:
 Direktoratet har i brev af 7. april 2003 bedt a-kassen tage  

 stilling til en eventuel fejludbetaling i forbindelse med manglende  

 frigørelsesattest.
A-kassen har i brev af 2. juni 2003 svaret, at der er udstedt  

 frigørelsesattest 1. maj 2000, men at ansættelsesforholdet først til november  

 er af en sådan karakter, at frigørelsesattesten er et krav.
A-kassen ser det  

 ikke som noget problem, at frigørelsesattesten har været der hele tiden,  

 arbejdsgiver og medlem har bare villet være helt sikre. 2. Arbejdsdirektoratets  

 afgørelse Direktoratet traf den xxx 2003 denne afgørelse:
  Direktoratet finder ikke, at frigørelsesattesten dateret 3. maj  

 2000 kan anvendes i forbindelse med medlemmets fastansættelse 1. november  

 2000.
 Dagpenge udbetalt fra 1. november 2000 og frem til dato for  

 modtagelse af en frigørelsesattest, der omfatter perioden med  

 opsigelsesvarsel,  

 er derfor udbetalt med urette og skal betales tilbage.
 Direktoratet finder, at a-kassen er eneansvarlig for  

 fejludbetalingen.
 A-kassen bedes snarest opgøre det fejludbetalte beløb.
 Begrundelse og regler m.v.
Når et medlem er omfattet af et opsigelsesvarsel, er det  

 en betingelse for ret til dagpenge, at arbejdsgiveren erklærer at ville se  

 bort  

 fra opsigelsesvarslet i tilfælde af, at medlemmet opnår arbejde med en  

 længere  

 arbejdstid.
Det står i § 19, stk. 1, i dagældende bekendtgørelse  

 nr.  

 1074 af 22. december 1998 om rådighed.
Det samme fremgår af § 15,  

 stk. 1,  

 nr. 2, i bekendtgørelse nr. 516 af 17. juni 2003 om rådighed.
 Videre fremgår det af § 19, stk. 2, i dagældende  

 bekendtgørelse om rådighed, at arbejdsgiverens erklæring skal foreligge på en  

 frigørelsesattest, fremgå af arbejdsgiverens meddelelse om arbejdsfordeling  

 eller frigørelsesmuligheden skal fremgå af ansættelseskontrakten.
 Direktoratet finder ikke, at reglerne for frigørelsesattester er  

 opfyldt, idet arbejdsgiver har udfyldt frigørelsesattesten på et tidspunkt,  

 hvor han ikke binder sig til at fravige ansættelsesaftalen, idet der ikke er  

 noget opsigelsesvarsel for medlemmet.
Ikke før medlem og arbejdsgiver indgår en gensidig forpligtende  

 ansættelsesaftale med bl.a. frister for opsigelse af ansættelsesforholdet,  

 kan  

 medlemmet ved arbejdsgiverens udfyldelse af frigørelsesattesten fravige sit  

 eget opsigelsesvarsel. 3. Klagen  

 til ankenævnet I klagen af xxx 2003 over direktoratets afgørelse skrev kassen:
 Arbejdsdirektoratet har ved brev af xxx 2003 meddelt, at dagpenge  

 udbetalt i ovennævnte sag i perioden 1. november 2000 og frem til dato for  

 modtagelse  

 af en frigørelsesattest, der omfatter perioden med opsigelsesvarsel, er  

 udbetalt med urette og skal betales tilbage.
 Direktoratet finder, at a-kassen er eneansvarlig for  

 fejludbetalingen.
 A-kassen vil hermed klage over denne afgørelse.
 Sagsfremstilling:
Medlemmet bliver den xxx 2000 overflyttet fra xxx til xxx på  

 baggrund af beskæftigelse pr. 3. maj 2000 i xxx.
Ved denne ansættelse er  

 medlemmet omfattet af funktionærloven.
Medlemmet har pr. denne dato en ansættelseskontrakt for  

 midlertidig ansættelse ikke ud over 3 måneder.
Af ansættelseskontrakten  

 fremgår  

 det, at opsigelse kan finde sted uden varsel fra begge sider.
Arbejdsgiver  

 har  

 endvidere udstedt en frigørelsesattest samme dato.
 Pr. 1. august 2000 får medlemmet endnu en ansættelseskontrakt på  

 samme vilkår, og frigørelsesattesten tilbagekaldes ikke.
 Da ansættelsesforholdet har været ubrudt og nu vedvarer ud over 3  

 måneder, bliver medlemmet omfattet af et opsigelsesvarsel på trods af  

 formuleringen i ansættelseskontrakten. jf. funktionærlovens § 2,  

 stk. 6:
Opsigelse fra funktionærens side skal ske med 1 måneds varsel til  

 ophør ved en måneds udgang, medmindre der er truffet aftale om, at arbejdet  

 er  

 af rent midlertidig karakter eller på prøve, og arbejdsforholdet ikke  

 vedvarer  

 ud over 3 måneder.
Dog kan der ved skriftlig kontrakt træffes bestemmelse om  

 længere opsigelsesvarsel fra funktionærens side under forudsætning af, at  

 opsigelsesvarslet fra arbejdsgiverens side forlænges tilsvarende. Medlemmet bliver derfor pr. 1. august 2000 omfattet af 52-ugers  

 reglen i forbindelse med udbetaling af supplerende dagpenge fra  

 arbejdsløshedskassen.
 Pr. 1. november 2000 får medlemmet en ny ansættelseskontrakt, hvor  

 opsigelsesvarsler i henhold til funktionærloven fremgår, og  

 frigørelsesattesten  

 er fortsat ikke tilbagekaldt.
Der har på intet tidspunkt i denne sag været grundlag for at  

 stille spørgsmålstegn ved denne frigørelsesattests gyldighed i hele  

 ansættelsesforløbet, hvorfor a-kassen finder, at der i hele perioden er  

 udbetalt supplerende dagpenge med rette. 4. Arbejdsdirektoratets  

 bemærkninger til klagen Ved oversendelsen til ankenævnet den xxx 2003 bemærkede  

 direktoratet:
 Direktoratet sender klage over afgørelse af xxx 2003.
Det er direktoratets opfattelse, at det ikke er tilstrækkeligt, at  

 arbejdsgiver tidligere har erklæret at ville se bort fra et opsigelsesvarsel,  

 som medlemmet i øvrigt på daværende tidspunkt ikke var omfattet af.
Når  

 ansættelsesforholdet ændrer karakter, og medlemmet herefter har et  

 opsigelsesvarsel, ligesom medlemmet har krav på et varsel fra arbejdsgiverens  

 side, skal arbejdsgiver således tage stilling til, om arbejdsgiver vil se  

 bort  

 fra medlemmets varsel.
 Videre bemærkes, at reglerne om tidsbegrænsning i retten til  

 supplerende dagpenge er knyttet op på, om medlemmet har et opsigelsesvarsel,  

 og  

 det er i den sammenhæng afgørende at forholde sig til det konkrete  

 ansættelsesforhold.
 Direktoratet finder, at såfremt medlemmet har et opsigelsesvarsel,  

 skal a-kassen indhente en frigørelsesattest eller en ansættelseskontrakt,  

 hvoraf det fremgår, at medlemmet ikke er omfattet af et varsel.
 Hvis medlemmet ikke har et opsigelsesvarsel, men senere bliver  

 omfattet af et opsigelsesvarsel, er det direktoratets opfattelse, at a-kassen  

 på tidspunktet for den gensidigt forpligtende aftale skal indhente  

 frigørelsesattest eller en ansættelseskontrakt, hvoraf det fremgår, at  

 arbejdsgiver vil se bort fra medlemmets varsel.
Bilagsfortegnelse og alle bilag i sagen vedlægges. 5. Nyt  

 efter klagen Intet nyt.
6. Regler Lov om  

 arbejdsløshedsforsikring m.v. jf. lovbekendtgørelse nr. 712 af 19. juli 2000 § 62.  

  

 Dagpenge  

 må ikke udbetales til et medlem, 1) 5)  

 	  

 som af anden grund  

 ikke står til rådighed for arbejdsmarkedet.
 § 86.
 Stk. 4.  

  

 Hvis  

 dagpenge eller andre ydelser, jf. stk. 1 og 15, er udbetalt med urette,  

 har kassen ikke krav på refusion fra statskassen og skal betale udbetalte  

 refusionsbeløb tilbage, medmindre den fejlagtige udbetaling skyldtes  

 medlemmets  

 svigagtige forhold.
Direktoratets  

 bekendtgørelse nr. 1074 af 22. december 1998 om rådighed § 19.  

  

 Et  

 fuldtidsforsikret medlem, der arbejder på nedsat tid, kan få supplerende  

 dagpenge.
Hvis medlemmets nedsatte arbejdstid ligger inden for den fulde,  

 normale arbejdstid for medlemmets arbejdsområde, og arbejdsgiveren har krav  

 på  

 et opsigelsesvarsel, kan der dog kun udbetales supplerende dagpenge, når  

 arbejdsgiveren erklærer at ville se bort fra opsigelsesvarslet, hvis  

 medlemmet  

 opnår arbejde med en længere arbejdstid.
 Stk. 2.  

  

 Arbejdsgiverens erklæring skal enten foreligge på en frigørelsesattest,  

 fremgå  

 af arbejdsgiverens meddelelse om arbejdsfordeling eller frigørelsesmuligheden  

 skal fremgå af ansættelseskontrakten.
Stk. 3.  

  

 Medlemmet  

 vil kunne få supplerende dagpenge fra ansættelsesforholdets første dag, når  

 arbejdsgiverens erklæring er arbejdsløshedskassen i hænde i underskrevet  

 stand  

 senest 10 hverdage (eksklusive lørdage) efter, at ansættelsen er begyndt,  

 eller  

 efter, at medlemmet skal have frigørelsesattesten for at kunne få supplerende  

 dagpenge.
Den dag, medlemmet påbegynder ansættelsen, henholdsvis den dag, fra  

 hvilken arbejdsgiveren har krav på et opsigelsesvarsel, medregnes i  

 10-dages-fristen.
Hvis arbejdsløshedskassen har modtaget arbejdsgiverens  

 erklæring efter 10-dages-fristen, kan medlemmet tidligst få supplerende  

 dagpenge fra dette tidspunkt.
Direktoratets  

 bekendtgørelse nr. 515 af 3. juli 1998 om supplerende dagpenge som ændret ved  

 bekendtgørelse nr. 1154 af 29. december 1999 om ændring af bekendtgørelse om  

 supplerende dagpenge § 1.  

  

 Et  

 medlem, der arbejder på nedsat tid, kan få supplerende dagpenge, hvis  

 medlemmet  

 opfylder de almindelige betingelser for at få dagpenge.
 Stk. 2.  

  

 Et  

 fuldtidsforsikret medlem arbejder på nedsat tid, når medlemmets ugentlige  

 arbejdstid er af kortere varighed end fuld sædvanlig ugentlig arbejdstid.
 Stk. 3.  

  

 Et  

 fuldtidsforsikret medlem, der arbejder på nedsat tid i et ansættelsesforhold  

 med et opsigelsesvarsel, kan kun få supplerende dagpenge, hvis medlemmet har  

 afleveret en frigørelsesattest i arbejdsløshedskassen.
