 I forbindelse med overenskomstforhandlingerne i 1987 blev det efter  

 drøftelse mellem Foreningen for Danske Lanbrugsskoler,  

 Undervisningsministeriet og Finansministeriet bestemt at indføre en ændring  

 af reglerne ved beregning af lønanciennitet for visse lærere ved ansættelse  

 på en landbrugsskole.
 Reglerne vedrørende anciennitet findes i Undervisningsministeriets  

 bekendtgørelse nr. 27 af 25. januar 1984 og i Undervisningsministeriets  

 vejledning af 24. august 1970 til beregning af lønningsanciennitet for lærere  

 ved folkehøjskoler, landbrugsskoler, husholdningsskoler og efterskoler.
Med virkning fra 1. april 1987 eller senere kan lærere, der ansætt es ved en landbrugsskole, og som har en  

 landbrugsteknikeruddannelse, få visse former for konsulent- og  

 rådgivningsarbejde medregnet i lønancienniteten.
I.
Forskellige former for konsulentvirksomhed.
 Efter hidtil gældende regler kan landbrugsskolelærere, der er uddannet som  

 landbrugsteknikere, få medregnet privat eller offentlig konsulentvirksomhed i  

 lønancienniteten, hvis det kan dokumenteres, at mindst halvdelen af  

 virksomheden har været undervisning.
 Efter den ny ordning kan praktisk virksomhed i form af  konsulent- og  

 rådgivningsarbejde i landbo- og husmandsforeninger  medregnes,  hvis  

 betingelserne i følgende afsnit er opfyldt.
II.
Forudsætning for medregning af konsulentvirksomhed i landbo- og  

  

 husmandsforeninger.
 Konsulentvirksomhed kan medregnes i lønancienniteten, hvis følgende  

krav til den senest forudgående ansættelse  er opfyldt:
 Hvis ansættelsen på landbrugsskolen i forhold til senest forudgående  

 ansættelse i sig selv medfører en lønframgang, kan konsulentvirksomhed ikke  

 medregnes i lønancienniteten.
 Ved afgørelse af, om denne betingelse er opfyldt, anvendes følgende  

sammenligningsgrundlag:
 1. Løn i tidligere ansættelse:
 For overenskomstansatte og andre tages udgangspunkt i nettolønnen (det vil  

 sige bruttoløn - eventuel eget pensionsbidrag) + eventuelle faste tillæg.
 Denne løn sammenlignes med:
 2. Løn ved indplacering uden medregning af praktisk  

 virksomhed:
 Lønnen i den lønramme, hvortil den pågældende ellers skulle henføres efter  

 almindelig gældende regler + kostskoletillæg.
Lønoplysninger fra de seneste 3 måneder, f.eks. lønsedler og lignende skal  

 anvendes som dokumentation overfor skolens forstander, der ved sin  

 underskrift på indplaceringsskemaet bliver ansvarlig for dokumentationens  

 rigtighed.
Direktoratet kan dog forlange dokumentation eller yderligere  

 oplysninger indsendt, inden indplacering foretages.
III.
Medregning af konsulentvirksomhed i lønancienniteten.
 Hvis de i afsnit I, pkt. a, b og c nævnte forudsætninger er opfyldt, kan  

 forudgående perioder med konsulentvirksomhed medregnes i lønancienniteten  

 efter almindelig gældende regler.
 Der gælder dog følgende begrænsninger:
V.
Overgangsordning for lærere ansat før 1. april 1987.
 Landbrugsteknikere, der er blevet ansat som lærere  før 1. april  

 1987 , og som iøvrigt opfylder forudsætningerne i afsnit II, pkt. a, b og  

 c, omfattes af en overgangsordning.
 Efter drøftelse med Foreningen for Danske Landbrugsskoler vil disse lærere  

 i et vist omfang kunne få medregnet konsulentvirksomhed i lønancienniteten  

 med virkning fra tidligst 1. april 1987 og senest 1. april 1988.
VI.
Fremgangsmåde ved lønindplacering efter den ny ordning.
 Direktoratet har i overensstemmelse med de ny regler om medregning af  

 bl.a. konsulentvirksomhed revideret det hidtidige lønindplaceringsskema.
 Det ny lønanciennitetsskema (skema 70 A) er forsynet med en vejledning og  

 en særlig rubrik i forbindelse med opgørelse af anciennitet optjent ved  

 praktisk virksomhed/konsulentvirksomhed.
 Lærere, der er omfattet af den ny ordning, vil efter udfyldelse og  

 indsendelse af lønanciennitetsskemaet til direktoratet kunne få reguleret  

 anciennitetsberegningen med virkning fra ansættelsesdatoen, dog tidligst fra  

 1. april 1987.
 Skemaet kan rekvireres ved henvendelse til Direktoratet for  

 Folkeoplysning, Frie Grundskoler m.v., Vestergade 29-31, 1456 København V.,  

 tlf. 01927900, lok. 25587.
Kulturministeriet, Direktoratet for Folkeoplysning, Frie Grundskoler m.v., den 25. januar  

 1989.
 P. d. v.
