Bekendtgørelse om ændring af bekendtgørelse om uddannelsen til detailslagter (Ny karakterskala) § 1 I bekendtgørelse nr. 454 af 10. juni 2005 om uddannelsen til detailslagter, som ændret ved bekendtgørelse nr. 763 af 26. juni 2007, foretages følgende ændringer:
 1. I § 5, stk. 3, ændres »6« til: »02«.
 2. § 23 affattes således:
 »§ 23. Den gældende karakterskala i bekendtgørelse om karakterskala og anden bedømmelse anvendes, jf. dog stk. 2.
Når arbejdsmarkedsuddannelser anvendes som valgfri specialefag, kan der anvendes andre betegnelser, hvis det fremgår af de nærmere retningslinier for faget.« 3. § 27, stk. 1-3, affattes således:
»§ 27. Ved bedømmelsen anvendes 7-trins-skalaen.
Karakteren 02 eller derover gives for arbejder, som har en kvalitet, der kan sælges i branchens virksomheder.
 Stk. 2. Hver skuemester giver én karakter for hver disciplin.
Stk. 3. Karakteren for en disciplin er gennemsnittet af de to skuemestres karakterer.
Karakteren for svendeprøven er gennemsnittet af karaktererne for de enkelte discipliner.« § 2 Bekendtgørelsen træder i kraft den 17. november 2007.
 Stk. 2. Elever, der er begyndt på hovedforløbet før den 17. november 2007, kan færdiggøre dette efter de hidtil gældende regler.
 Stk. 3. 13-skalaen finder fortsat anvendelse ved syge- eller omprøve, der aflægges i stedet for prøve, der skulle have været aflagt før 1. august 2007.
