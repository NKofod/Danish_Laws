 I medfør af § 3a, stk. 2, i lov om udøvelse af lægegerning, jfr.  

 indenrigsministeriets bekendtgørelse nr. 426 af 19. august 1976, kan  

 sundhedsstyrelsen under særlige omstændigheder give personer, der ikke  

 opfylder betingelserne for at opnå autorisation som læge, men som i udlandet  

 har erhvervet en tilsvarende uddannelse, tiladelse til midlertidigt virke som  

 læge på et dansk sygehus.
For udstedelse af en sådan midlertidig tilladelse til statsstipendiater og  

 tilsvarende personer fastsættes herved følgende betingelser: 1) Tilladelsen  

 kan i almindelighed kun forventes meddelt for en nærmere angiven lægelig  

 funktion eller uddannelse ved et bestemt sygehus eller en bestemt  

 sygehusafdeling.
Det forudsættes herved, at der er tale om en surnummerær  

 placering, idet der for så vidt angår normerede stillinger henvises til  

 indenrigsministeriets cirkulære af 19. august 1969 om adgang for læger med  

 udenlandsk lægeeksamen til udøvelse af lægevirksomhed i Danmark m.v. 2)  

 Forinden ansøgningen indgives, forudsættes det normalt, at ansøgeren har  

 opnået et foreløbigt tilsagn fra overlægerne ved de sygehuse eller de  

 sygehusafdelinger, ved hvilke der søges studieophold med henblik på  

 videreuddannelse. 3) Ansøgningen, der for statsstipendiater og tilsvarende  

 personer kan udfærdiges og underskrives på ansøgerens vegne af den  

 institution, der formidler stipendiatens ophold her i landet, indsendes til  

 Sundhedsstyrelsen, St.
Kongensgade 1, 1264 København K, såvidt muligt i god  

 tid før påbegyndt studieophold her i landet. 4) Ansøgningen skal være bilagt:  

 a.
Bekræftelse fra overlægerne ved de sygehuse eller de sygehusafdelinger,  

 ved hvilke ansøgeren ønskes placeret med henblik på videreuddannelse samt  

 oplysning om den samlede varighed af den ønskede videreuddannelse her i  

 landet. b.
Dokumentation (i form af originale papirer eller bekræftede  

 fotokopier) for tidligere uddannelse og beskæftigelse, eventuelt udtalelser  

 fra lægechefer ved afdelinger, hvor ansøgeren tidligere har haft  

 beskæftigelse. 5) Ansøgningen må endvidere indeholde oplysning om formålet  

 med ansøgerens studie- eller uddannelsesophold her i landet. 6) Under  

 forudsætning af, at de forelagte oplysninger på tilstrækkelig måde  

 dokumenterer, at ansøgerens i udlandet erhvervede uddannelse kan betragtes  

 som fyldestgørende, vil midlertidig tilladelse til virke som lægestipendiat  

 ved danske sygehuse eller sygehusafdelinger som regel kunne forventes meddelt  

 for det ansøgte tidsrum. 7) Hvis den meddelte tilladelse senere ønskes  

 forlænget, eller en ny tilladelse ønskes, må ansøgning herom indsendes til  

 sundhedsstyrelsen.
Ansøgningen skal indgives senest en måned, inden den  

 meddelte tilladelse er udløbet, eller - hvis det ikke drejer sig om  

 forlængelse af en løbende tilladelse - senest en måned inden tiltrædelse af  

 vedkommende stilling. 8) Udenlandske statsborgere (bortset fra finske,  

 islandske, norske og svenske statsborgere) skal foruden tilladelse til at  

 virke som lægestipendiat her i landet have en opholdstilladelse.  

 Sundhedsstyrelsen vil i reglen ved behandlingen af ansøgning om midlertidig  

 tilladelse til at virke som lægestipendiat ved et dansk sygehus forudsætte,  

 at opholdstilladelse er eller vil blive bevilget.
Det bemærkes, at læger med  

 statsborgerret i et nordisk land kan opnå autorisation og tilladelse til  

 selvstændigt virke som læge i Danmark i overensstemmelse med bestemmelserne i  

 den nordiske overenskomst om fælles arbejdsmarked for læger.
Autorisationens  

 meddelelse vil være betinget af, at ansøgeren forinden aflægger tentamen i  

 rets- og socialmedicin samt forordningslære (receptskrivning). Statsborgere  

 fra De europæiske Fællesskabers medlemslande (EF-statsborgere), som har  

 gennemført en uddannelse som læge i en af de øvrige medlemsstater, kan i  

 overensstemmelse med reglerne i indenrigsministeriets bekendtgørelse nr. 603  

 af 17. december 1976 få meddelt autorisation og tilladelse til selvstændigt  

 virke som læge her i landet.
SUNDHEDSSTYRELSEN, DEN 24. JANUAR 1979 P.
D.
V.
