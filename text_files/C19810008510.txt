 Til samtlige stempelmyndigheder og tinglysningskontorer.
I en række henvendelser til skattedepartementet er der rejst spørgsmål om  

 stempling af dokumenter om overdragelse af fast ejendom, hvor der optages  

 ejerskiftelån af køber.
Til orientering for samtlige stempelmyndigheder og  

 tinglysningskontorer skal man som skattedepartementets opfattelse meddele  

 følgende:
Ved beregningen af stemplet i henhold til stempellovens § 34 kan der ikke  

 foretages fradrag i købesummen for eventuelle kurstab på sådanne lån, når de  

 optagne lån indgår i den aftalte købesum med deres fulde pålydende, således  

 at kurstabet bæres af sælger.
Dette gælder, hvad enten lånene udbetales  

 kontant eller i form af obligationer.
Fragår lånene derimod kun med deres  

 nettoprovenu i den aftalte købesum, skal kurstabene på disse lån ikke lægges  

 til den aftalte købesum ved stempelberegningen.
 Skattedepartementet, den 24. april 1981.
E.
B.
