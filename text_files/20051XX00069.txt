Skriftlig fremsættelse (16. november 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov  

 om ændring af lov om erhvervsdrivende  

 virksomheders aflæggelse af årsregnskab m.v. (årsregnskabsloven),  

 bogføringslov  

 samt lov om statsautoriserede og registrerede revisorer (Reduktion af  

 revisionspligt for visse virksomheder samt reduktion af andre administrative  

 byrder) (Lovforslag nr.
L 50).
 Som et led i at sikre gode rammevilkår for danske virksomheder  

 ønsker regeringen en enkel, klar og effektiv erhvervslovgivning, der er så  

 let  

 som mulig for erhvervslivet at administrere og efterleve.
 Administrative byrder beslaglægger ikke kun virksomhedernes  

 tid og ressourcer, men kan i små virksomheder betyde, at virksomhedernes  

 energi  

 og virkelyst mindskes.
Et andet væsentligt element i gode rammevilkår er at sikre,  

 at erhvervslivet har et lovgrundlag, som følger den teknologiske såvel som  

 den  

 internationale udvikling.
Det skal således tilstræbes at udnytte de  

 muligheder,  

 som EU-reguleringen giver for at sikre en dynamisk og fleksibel  

 lovregulering,  

 til størst mulig fordel for danske virksomheder.
 De foreslåede ændringer i de regnskabsretlige lovregler har  

 således til hensigt at tilpasse regelgrundlaget i overensstemmelse med  

 regeringens målsætning om at skabe bedre betingelser for erhvervslivet,  

 herunder iværksættere og små virksomheder.
Lovforslagets indhold er blandt andet en reduktion af  

 revisionspligten for de mindste virksomheder.
Danmark er sammen med Malta og  

 Sverige de eneste lande i EU, der fortsat kræver revisionspligt for samtlige  

 små virksomheder.
Skønsmæssigt antages omkring 90 pct. af samtlige små  

 selskaber  

 i EU at være undtaget fra kravet om lovpligtig revision.
Forslaget vil  

 således  

 betyde, at de mindste danske virksomheder fremover vil blive underlagt samme  

 vilkår som små virksomheder i andre lande.
 Desuden indeholder forslaget en række yderligere forslag til  

 lettelser i regnskabsreglerne til gavn for de små virksomheder.
Regeringen vil sikre, at en reduktion af revisionspligten  

 ikke fører til øget skatteunddragelse.
Regeringen vil således sikre, at der  

 er  

 tilstrækkelige ressourcer hos skattemyndighederne til at håndtere det ekstra  

 arbejde, der er forbundet med at sikre en betryggende kontrol.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
