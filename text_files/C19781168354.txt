 Direktoratet bestemmer herved, at een hund tilhørende en ved anstalten  

 tjenestegørende funktionær kan opnå godkendelse som tjenestehund  

 (»narko-hund«), og at den pågældende funktionær kan opnå  

 godkendelse som hundefører.
 De nærmere regler for etablering og opretholdelse af ordningen med  

 tjenestehund samt regler vedrørende vederlag, godtgørelse, erstatning ved  

 hundens tilskadekomst m.v. er fastsat ved 2 aftaler indgået mellem  

 direktoratet for kriminalforsorgen og Dansk fængselsforbund, begge dateret  

 den 20. november 1978.
 Den ene aftale fastsætter regler vedrørende anskaffelse og anvendelse af  

 tjenestehunden m.v.
 Den anden aftale angår fastsættelse og regulering af førertillæg,  

 foderpengetilskud samt godtgørelse under tjeneste ved andet tjenestested.
 Opmærksomheden henledes særligt på bestemmelsen i pkt. 6 i aftalen  

 vedrørende anskaffelse og anvendelse af hunden, der foreskriver, at hund og  

 fører skal have opnået godkendelsescertifikat ved prøve afholdt af  

 Rigspolitichefen.
Anstalten bemyndiges til at foretage indstilling til prøven direkte til  

 Rigspolitichefen.
Direktoratet udbeder sig kopi af de opnåede certifikater.
 I øvrigt henvises der til reglerne i de 2 aftaler.
 Aftalerne vedlægges i et antal eksemplarer, og man anmoder anstalten om at  

 udlevere et sæt af disse til hundeføreren.
 E.B.
 Jon Johnsen.
 Til tjenestesteder, hvortil der er knyttet narkohunde.
 D.f.k. j.nr. l.k. 17-5-77.
AFTALE mellem justitsministeriet, direktoratet for kriminalforsorgen, og Dansk  

 fængselsforbund om fastsættelse og regulering af førertillæg og  

 foderpengetilskud til tjenestehundeførere samt godtgørelse til  

 tjenestehundeførere under tjeneste ved andet tjenestested.
 I henhold til § 45, stk. 2, i lov om tjenestemænd i staten m.v. fastsættes  

 følgende:
 § 1.  Tjenestemænd, hvis hunde har opnået  

 direktoratets godkendelse som tjenestehunde, oppebærer et førertillæg med  

 årligt grundbeløb på kr. 1.029,80 samt et foderpengetilskud med årligt  

 grundbeløb på kr. 2.059,60.
 § 2.  For hver fulde tre points udsving i  

 reguleringspristallet i forhold til 100 forhøjes eller nedsættes ovennævnte  

 tillæg med følgende beløb:
 Førertillæg: 24,00 kr. pr. portion.
 Foderpengetilskud: 48,00 kr. pr. portion.
 Eventuelle overskydende points henstår til næste regulering.
 Stk. 2.  Tillæggene reguleres den 1. april og den 1.  

 oktober på grundlag af reguleringspristallet for henholdsvis januar og juli.
 § 3.  De i § 1 omhandlede ydelser kan ikke  

 taktreguleres.
 § 4.  Under tjeneste ved andet tjenestested ydes der  

 en godtgørelse til tjenestehundeførere på 4,00 kr. pr. påbegyndt periode a 8  

 timer samt 5,00 kr. pr. nat for opholdsrum til hunden.
 § 5.  Aftalen har virkning fra den 1. oktober 1978 og  

 gælder indtil den opsiges af een af parterne med tre måneders varsel til  

 ophør pr. 1. januar.
 For direktoratet for kriminalforsorgen:
Jon Johnsen Den 20. november 1978 For Dansk fængselsforbund:
K.
Brandes Den 20. november 1978 D.f.k. j.nr. l.k. 17-5-77.
AFTALE mellem justitsministeriet, direktoratet for kriminalforsorgen, og Dansk  

 fængselsforbund vedrørende anskaffelse og anvendelse af tjenestehunde til  

 eftersøgning og opsporing af euforiserende stoffer (»narkohunde«).
 Anvendelse af narkohunde:
 1. Narko-hunde, der anvendes ved kriminalforsorgens  

 institutioner, skal være godkendt hertil af direktoratet for  

 kriminalforsorgen.
 Hundene anvendes til eftersøgning og opsporing af euforiserende stoffer.
 2. Føreren af en godkendt narko-hund er forpligtet til  

 efter ordre at deltage i løsning af de under punkt 1 nævnte opgaver såvel ved  

 den institution, hvor føreren i øvrigt er tjenestegørende, som ved andre  

 institutioner.
 Godkendelse af tjenestehunde:
 3. Godkendelse af en hund forudsætter, at der under  

 hensyn til antallet af godkendte narko-hunde i det pågældende område er behov  

 for hunden, og at førerens normale tjeneste ikke er til hinder for, at han i  

 rimeligt omfang er til rådighed for løsning af de i punkt 1 anførte opgaver.
 4. Anskaffelse af hund bør ikke foretages,før der af  

 direktoratet for kriminalforsorgen er givet tilsagn om, at vedkommende  

 hundeejer må fremstille hunden til godkendelsesprøve.
 5. Hunden forudsættes anskaffet for den ansattes egen  

 regning.
 6. Godkendelse af en narko-hund er betinget af, at  

 hund samt fører opnår godkendelsescertifikat ved prøve for narkotika-hunde  

 afholdt ved Rigspolitichefens foranstaltning.
 Godkendelsesprøven omfatter disciplinerne fri ved foden og afdækning samt  

 påvisning af forskellige euforiserende stoffer hos personer, i  

 forskelligartet emballage (kufferter m.v.) og på forskellige skjulesteder,  

 såvel indendørs som udendørs.
 Tilbagekaldelse af godkendelse:
7. Godkendelse af en narko-hund kan tilbagekaldes, Forflyttes hundeføreren til andet tjenestested, bortfalder godkendelsen,  

 men den kan fornyes under de i punkt 3 nævnte forudsætninger.
 Hundens uddannelse og træning:
 8. Narko-hundeføreren er pligtig til gennem træning at  

 vedligeholde og udvikle de færdigheder hos hunden, som kræves ved den i punkt  

 6 omhandlede godkendelsesprøve.
Træningen bør have et omfang af mindst 2 timer ugentligt.
Derudover skal 4  

 dage om året benyttes til at gennemgå et af Rigspolitichefens  

 politihundeskole anordnet kursus for narkotikahunde til opnåelse af  

 mønstringserklæring (fortsat godkendelse).
 Deltagelse i påbudt træning sidestilles med sædvanlig tjeneste.
 Honorering af narko-hundefører samt refusion af udgifter:
 9. Vedrørende fastsættelse og regulering af  

 førertillæg og foderpengetilskud til tjenestehundeførere samt godtgørelse til  

 tjenestehundeførere under tjeneste ved andet tjenestested henvises til særlig  

 aftale af dags dato indgået mellem direktoratet for kriminalforsorgen og  

 Dansk fængselsforbund.
 Når en hund af direktoratet for kriminalforsorgen er godkendt til brug i  

 kriminalforsorgens tjeneste, vil udgifterne til dyrlægebehandling og medicin  

 kunne afholdes af direktoratet for kriminalforsorgen efter regning.  

 Direktoratet for kriminalforsorgen kan derudover give tilladelse til, at de  

 nævnte udgifter, betinget af hundens godkendelse som narko-hund, kan  

 refunderes hundeføreren for tiden før godkendelse finder sted, særligt med  

 henblik på perioden, hvor hundens uddannelse sker.
 Erstatning for hundens tilskadekomst:
 10. Erstatning i anledning af, at en godkendt  

 narko-hund kommer til skade under tjenestens udførelse eller som følge af  

 mangler ved lokaler, indretninger, redskaber m.v., kan ydes hundeføreren,  

 forudsat at denne ikke selv har udvist forsæt eller grov uagtsomhed.
 Ansvarsforsikring:
 11. Det påhviler hundens ejer at holde hunden  

 ansvarsforsikret.
 Ikrafttræden og opsigelse:
 12. Aftalen har virkning fra den 1. oktober 1978.
 Aftalen kan af een af parterne opsiges med 3 måneders varsel til ophør pr.  

 1. januar.
 For direktoratet for kriminalforsorgen:
Jon Johnsen Den 20. november 1978 For Dansk fængselsforbund:
