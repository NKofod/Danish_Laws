Nogle skriftlige begæringer om mægling fra et fagforbund blev besvaret  

 på en sådan måde af arbejdsgiverorganisationen, at denne ikke fandtes at have  

 medvirket til at gennemføre den ønskede mægling.
Da der fandtes at foreligge  

 en (lidt) formildende omstændighed, mens det på den anden side var en  

 organisation, der havde brudt mæglingsreglerne, fastsattes boden til 20.000  

 kr.
 Under sagen behandles spørgsmålet, om mæglingsreglerne er brudt ved  

 arbejdsgiverorganisationens besvarelse af mæglingsmødebegæringer.
 PARTERNES PÅSTANDE:
 Klagerne, Landsorganisationen i Danmark for Restaurations- og  

 Bryggeriarbejder Forbundet, har nedlagt påstand om, at indklagede,  

 Korporationen af Restauratører i København og Omegn, København, tilpligtes at  

 overholde gældende mæglingsregler og for brud herpå at betale en efter  

 Arbejdsrettens skøn fastsat bod til Restaurations- og Bryggeriarbejder  

 Forbundet.
 De indklagede har påstået frifindelse, subsidiært at der kun idømmes en  

 beskeden bod.
 SAGSFREMSTILLING:
 Korporationen af Restauratører i København og Omegn har ved erklæring af  

 31. maj 1972 tiltrådt den til enhver tid gældende overenskomst mellem (nu)  

 Restaurations- og Bryggeriarbejder Forbundet og (nu) Hotel-, Restaurant- og  

 Fritidserhvervenes Arbejdsgiverforening.
 Overenskomstens mæglingsregler indeholder følgende:
 »Faglig tvist Stk. 1. Organisationerne er enige om, at enhver  

 uenighed af faglig karakter bør søges bilagt ved mægling, eventuelt ved  

 voldgift efter nedenstående regler.
 Mægling skal i alle tilfælde ...... foretages, såfremt en af parterne  

 forlanger det.
 Mæglingsudvalg Stk. 2. ....
Mæglingsbegæringen bør have et sådant indhold, at det tydeligt fremgår,  

 hvad sagen drejer sig om.
Der henvises til den af organisationerne  

 udarbejdede vejledning.
Mæglingsudvalget skal have den berørte sag belyst ved  

 forelæggelse af alle relevante oplysninger og materialer, herunder  

 ansættelsesbeviser, vagtplaner og lønsedler.
 Tidsfrister Stk. 3. Når en organisation på et af sine medlemmers vegne  

 begærer mægling afholdt, skal mæglingsudvalget træde sammen til forhandling.  

 I København indenfor en frist af 3 hverdage og i provinsen indenfor en frist  

 af 5 hverdage.
Mæglingen foretages så vidt muligt på stedet, hvor uenigheden er opstået,  

 og således, at repræsentanter for de stridende parter kan tilkaldes.« Den 26. august 1993 sendte Restaurations- og Bryggeriarbejder Forbundet  

 til Korporationen af Restauratører i København og Omegn 19 mæglingsbegæringer  

 vedrørende restauranter på Dyrehavsbakken.
Begæringerne havde denne ordlyd:
»Vedr.
Mæglingsbegæring, .....
Hotel og Restaurationspersonalets fagforening skal hermed i henhold til  

 overenskomstens § 21, begære mæglingsmøde vedr.
Deres medlem ........,  

 Dyrehavsbakken.
 Mæglingsbegæringen omhandler :
 Overenskomstens § 1, stk. 1, § 4, stk. 1, § 7, stk. 1 og 2, § 8, stk. 3.
 Samt overtrædelse af vedlagte lokalaftale, idet dele af det af  

 lokalaftalen omfattede personale er ikke medlem af Hotel- og  

 Restaurationspersonalets fagforening.
 Mæglingsmødet foreslås afholdt:
...dag, den .. september kl. 11.00 på Værnedamsvej 12 A Afdelingen forventer at de implicerede personer vil være til stede på  

 mødet.
 Evt. vagtplaner/timesedler samt lønsedler bedes venligst medbringes på  

 mæglingsmødet i henhold til overenskomstens § 23, stk. 10.
Afdelingen afventer Deres bekræftelse af tid og sted, hurtigst  

 muligt.« Idet datoerne for de foreslåede mæglingsmøder var den 6., 7. og 8.  

 september 1993.
 Korporationen af Restauratører i København og Omegn svarede den 2.  

 september 1993 således:
»Vedr.
Mæglingsbegæringer, Bakken Korporationen anerkender hermed modtagelsen af R.B.F.'s skrivelse af 26.  

 august d.å. med indkaldelse af en række restauratører til mæglingsmøde, den  

 6, 7 og 8. september 1993.
 Korporationen skal herved meddele, at man efter forgæves at have forsøgt  

 at samle de anførte medlemmer med henblik herpå, ikke ser sig i stand til at  

 imødekomme ønsket om mæglingsmødernes afholdelse, da medlemmerne ikke kan  

 være tilstede endsige fremsende det fornødne materiale, grundet bortrejse og  

 ferie, efter lukningen af Dyrehavsbakken efter sæsonen i 1993.
 Bortset herfra, vækker det nogen forundring, at R.B.F. ønsker møderne  

 afholdt på Værnedamsvej 12 A, og ikke »på stedet« hos de enkelte  

 restauratører, som proceduren foreskriver i mæglingsreglerne stk. 3.
De fremsendte mæglingsbegæringer returneres.' Uden at der havde været yderligere kontakt mellem parterne, indkaldte  

 Landsorganisationen i Danmark den 10. september 1993 til fællesmøde i  

 anledning af brud på overenskomsten og overtrædelse af lokalaftaler.
På fællesmødet, der blev holdt den 17.september 1993, gjorde  

 Restaurations- og Bryggeriarbejder Forbundet gældende, at Korporationen af  

 Restauratører i København og Omegn ved brevet af 2. september 1993 har brudt  

 overenskomstens mæglingsregler.
Korporationen af Restauratører i København og  

 Omegn anførte, at man aldrig havde modsat sig afholdelse af mæglingsmøde og  

 var indforstået med hurtigst muligt at etablere mæglingsmøder i de 19 sager.  

 Man bestred, at der var grundlag for organisationsansvar.
Brevet af 2.  

 september 1993 var ikke ment som en mæglingsvægring, men blot en besked om,  

 at det havde været fysisk umuligt at sammenkalde medlemmerne til  

 mæglingsmøderne den 6., 7. og 8. september 1993.
 Mæglingsmøderne blev derefter holdt den 12. og 13. oktober 1993.
 FORKLARINGER:
Tom Ljungberg har bl.a. forklaret, at Korporationens kontor er lukket om  

 fredagen, og at man derfor først så mæglingsmødebegæringerne mandag den 30.  

 august 1993. Det var sidste dag, Dyrehavsbakken havde åbent, og han vidste,  

 at mange af restauratørerne umiddelbart derefter ville rejse på ferie.
Han  

 kontaktede telefonisk formanden for Bakkerestauratørerne, der selv ville være  

 bortrejst den 6. - 8. september 1993, og som mente, at de allerfleste andre  

 også ville være det.
Han forsøgte også - men forgæves - at få de fleste af de  

 øvrige 19 restauratører til at møde på de nævnte datoer.
 Det var en ny og mærkelig situation, at der skulle holdes så mange  

 mæglingsmøder på en gang.
 Der er kutyme for, at det pågældende medlem er til stede ved  

 mæglingsmødet, og han ved af erfaring, at det netop hen mod slutningen af  

 Bakke-sæsonen er vanskeligt at få medlemmernes bilag frem.
Som man anførte på fællesmødet, var brevet af 2. september 1993 bestemt  

 ikke ment som en mæglingsvægring.
Hvis det kan opfattes som en vægring, er  

 det naturligvis også en fejl, at man returnerede mæglingsmødebegæringerne,  

 men det blev gjort, fordi man regnede med, at Restaurations- og  

 Bryggeriarbejder Forbundet ville foreslå nye datoer.
Han kan nu godt se, at  

 brevet ikke er så heldigt formuleret, men det var udtryk for reelle  

 vanskeligheder for Korporationen af Restauratører i København og Omegn, der  

 havde vanskeligt ved at styre 19 bakkerestauratører specielt på dette  

 tidspunkt af året.
Bestyrelsen var indstillet på, at der på fællesmødet  

 skulle vises al god vilje, og der gik da også kun ca. 14 dage derefter, før  

 man havde fået fastsat mæglingsmødedatoerne.
 Et par af sagerne blev på mæglingsmødet udsat, fordi restauratøren stadig  

 var bortrejst.
 PARTERNES ARGUMENTER:
Klagerne har til støtte for påstandene gjort gældende, at mæglingsreglerne  

 er brudt, ved at Korporationen af Restauratører i København og Omegn ikke  

 reagerer positivt på Restaurations- og Bryggeriarbejder Forbundets  

 mæglingsbegæringer.
Den negative holdning blev understreget ved, at der ikke  

 kom forslag til andre mødedatoer og ved tilbagesendelsen af  

 mæglingsbegæringerne.
Der kom ikke telefonisk eller anden henvendelse fra  

 Korporationen af Restauratører i København og Omegn.
Brevet af 2. september  

 1993 må læses således, at der ikke kan blive mæglingsmøde før den følgende  

 sæson, selvom mødet efter reglerne skal holdes snarest muligt efter  

 begæringen.
Faktisk blev det dog muligt at holde møderne i oktober.
 Efter Tom Ljungbergs forklaring har han ikke engang kontaktet alle de  

 berørte medlemmer for at få gennemført mæglingsmødet for deres vedkommende.
 Hvis et medlem var forhindret, eller hvis materialet ikke kunne bringes  

 til stede, kunne mæglingen for hans vedkommende være udsat, men det var  

 væsentligt, at mæglingen var begyndt.
 Korporationen må bære risikoen for den mulige misforståelse af brevet af  

 2. september 1993.
 Der er i sagen ingen formildende omstændigheder, der kunne begrunde en  

 lavere bod.
De indklagede har heroverfor anført, at der ikke i Korporationen af  

 Restauratører i København og Omegn har været forsæt til at bryde  

 mæglingsreglerne, og brevet af 2. september 1993 indeholder reelt ingen  

 afvisning af at deltage i mæglingsmøde.
En sådan afvisning var i hvert fald  

 ikke ment fra Korporationen af Restauratører i København og Omegns side.
Det  

 er en beklagelig fejl, at brevet er blevet formuleret således, at det kunne  

 forstås som en afvisning, og at mæglingsbegæringerne er sendt tilbage.
 Man brugte to dage til at forsøge at få aftale med medlemmerne, og de af  

 dem, Korporationen ikke fik fat i, har fået beskeden via  

 Bakkerestauratørernes formand.
 Det er misbrug af systemet at indbringe en sag for Arbejdsretten, når  

 Korporationen af Restauratører i København og Omegn allerede ved fællesmødet  

 gav udtryk for, at man ikke manglede vilje til at medvirke til den fagretlige  

 behandling.
 Hvis Arbejdsretten finder, at mæglingsreglerne er brudt, må boden herfor  

 blive af beskeden størrelse på grund af de formildende omstændigheder, der  

 foreligger.
 ARBEJDSRETTENS BEGRUNDELSE OG KONKLUSION:
Korporationen af Restauratører i København og Omegn har ikke ved sit brev  

 af 2. september 1993 eller på anden måde rettidigt medvirket til at  

 gennemføre den mægling, som Restaurations- og Bryggeriarbejder Forbundet  

 forlangte.
Den har derfor brudt mæglingsreglerne.
Ved fastsættelsen af boden herfor må der som (lidt) formildende  

 omstændighed tages hensyn til, at mæglingsbegæringen er blevet forstået  

 således, at det blev forlangt, at medlemmet og de relevante dokumenter kom  

 til stede ved mæglingsmødet, og at det efter det oplyste beror på en  

 fejltagelse, at svaret er blevet formuleret således, at det kan opfattes som  

 en vægring mod mæglingen.
Misforståelserne ville have kunnet fjernes ved en  

 telefonsamtale mellem parterne.
 Da det er en organisation, der har brudt mæglingsreglerne, må boden  

 fastsættes til 20.000 kr.
T h i k e n d e s f o r r e t Indklagede, Korporationen af Restauratører i København og Omegn,  

 tilpligtes at overholde gældende mæglingsregler og skal for brud herpå betale  

 en bod på 20.000 kr. til Restaurations- og Bryggeriarbejder Forbundet.
 I sagsomkostninger skal indklagede betale 2.000 kr. til Arbejdsretten.
 (* 1) Henvisninger: Kommentar s.180, s.222, Per Jacobsen s.341 f, AD  

 91.281 (A 1992, s. 87).
