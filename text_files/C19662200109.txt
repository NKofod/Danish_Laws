(Samtlige handelsskoler, tekniske  

 skoler samt maskinmester- og maskinistskoler) I henhold til § 5 i undervisningsministeriets bekendtgørelse nr. 268 af  

 28. juni 1965 om driftstilskud til handelsskoler, tekniske skoler samt  

 maskinmester- og maskinistskoler fastsættes herved følgende:
I.
Dispositionsbeføjelser.
 § 1.  Dispositionsbeføjelserne over skolens midler  

 tilkommer de personer, der i henhold til de af direktoratet godkendte  

 vedtægter har fået disse beføjelser tillagt.
 § 2.  Skolerne indsender hvert år efter direktoratets  

 forudgående indkaldelse i maj måned de første forslag til driftsbudgetter og  

 i februar måned næste år de korrigerede budgetforslag for det kommende  

 finansår, jfr. nærmere § 4.
 Stk. 2.  Umiddelbart før hvert års 1. april vil der i  

 forbindelse med anvisningen af det første a conto beløb for det kommende  

 finansår, jfr. nærmere § 13, stk. 1, tilgå de enkelte skoler meddelelse om,  

 hvilke korrigerede budgetter direktoratet har godkendt for skolens  

 forskellige undervisningsafdelinger for finansåret, og det påhviler herefter  

 skolerne at disponere således,at forbruget i hele finansåret kan dækkes inden  

 for disse budgetter korrigeret til det aktuelle løn- og prisniveau.
 Stk. 3.  Overskridelse af de på de enkelte  

 tilskudsberettigende konti godkendte beløb må ikke finde sted.
Stk. 4.  Uden direktoratets forudgående tilslutning er  

 skolerne ikke beføjet til at indgå aftaler eller i det hele påtage sig  

 forpligtelser, såfremt skolens opfyldelse af sådanne aftaler eller  

 forpligtelser kun kan ske ved afholdelse af udgifter i et indeværende eller  

 følgende finansår, hvortil statstilskud forventes bevilget.
Under sådanne  

 aftaler og forpligtelser indgår også forøgelse af antallet af stillinger til  

 fastansatte pensionsberettigede lærere og af antallet af stillinger til  

 pensionsberettiget administrativt personale.
 § 3.  Over det staten tilhørende udstyr og inventar,  

 der er stillet til rådighed for skolen (staten dækker udgifterne fuldt ud),  

 skal der til enhver tid foreligge en af skolen udarbejdet ajourført  

 fortegnelse.
II.
Budget- og regnskabsskemaer.
 § 4.  Ved skolernes udarbejdelse af forslag til  

 budgetter, herunder korrigerede budgetter, og aflæggelse af årsregnskab som  

 grundlag for beregningen af statens driftstilskud anvendes de medfølgende  

 budgetskemaer og regnskabsskemaer, der for så vidt angår de  

 tilskudsberettigende udgifter og fradrag for indtægter er udarbejdet i  

 overensstemmelse med den for statsinstitutioner gældende standardkontoplan.
Stk. 2.  Skemaerne med de første budgetter  

 vedrørende det kommende finansår og regnskabsskemaerne for det foregående  

 finansår skal - efter direktoratets forudgående indkaldelse - i behørigt  

 underskrevet stand indsendes til direktoratet inden udgangen af maj  

 måned i det løbende finansår.
Regnskabsskemaerne skal være forsynet med  

 revisionspåtegning.
 Stk. 3.  Skemaerne med de korrigerede budgetter  

 for det kommende finansår skal af hensyn til beregningen af det skolerne fra  

 1. april tilkommende a conto tilskud indsendes til direktoratet  inden  

 udgangen af februar måned i det løbende finansår.
§ 5.  Under hensyn til, at statens driftstilskud  

 beregnes forskelligt efter, hvilken undervisning der er tale om  

 (lærlingeundervisning, eksamensundervisning etc.), skal der, hvis en skole  

 omfatter flere undervisningsafdelinger, udarbejdes særskilte budgetter og  

 aflægges særskilte regnskaber for hver afdeling.
Disse skal tillige  

 indarbejdes i et budget og et regnskab omfattende hele skolen.
 Stk. 2.  Ved skoler med flere undervisningsafdelinger  

 anvendes følgende skemaer ved udarbejdelse af budget og aflæggelse af  

 regnskab:
§ 6.  Driftsudgifter og driftsindtægter, der  

direkte kan henføres til de enkelte i § 5 omhandlede  

 undervisningsafdelinger, opføres på de respektive afdelingers budgetter og  

 regnskaber.
Skolepenge for lærlingeundervisning bør således kun anvendes til  

 denne undervisning.
 Stk. 2.  Fordelingen af fælles driftsudgifter og fælles  

 driftsindtægter på de enkelte afdelinger samt fordelingen af en  

 handelslærlingeskoles driftsudgifter på henholdsvis den del af  

 lærlingeskolen, hvor den nye uddannelse i henhold til bekendtgørelse nr. 90  

 af 21 marts 1964 er gennemført, og den øvrige del af lærlingeskolen foretages  

 i overensstemmelse med de af direktoratet udarbejdede fordelingsnormer.
III.
Konteringsvejledning til budget og regnskab for de  

 tilskudsberettigende udgifter og fradrag for indtægter.
 § 7.  De tilskudsberettigende driftsudgifter og de  

 indtægter, der skal fradrages i disse udgifter, henføres til de enkelte konti  

 på budgetterne og regnskaberne henholdsvis for hver af en skoles  

 undervisningsafdelinger og for den samlede skole efter følgende  

 retningslinier:
 02. Lønninger.
 Under denne konto opføres lønninger, herunder overtimebetaling,  

 feriegodtgørelse, vederlag m.v. til lærere og administrativt personale  

 beregnet i overensstemmelse med de herom af undervisningsministeriet  

 fastsatte regler, lønninger til rengøringspersonale, skolens bidrag til  

 pensionskasser og ATP samt ulykkes- og ansvarsforsikring for personalet.  

 Udgifter til aflønning af marketenderipersonale er ikke tilskudsberettigende.
 Fastansat lærerpersonale.
 Her opføres på de enkelte undervisningsafdelingers budget- og  

 regnskabsskemaer den pågældende afdelings samlede bruttolønudgifter til  

 fastansat lærerpersonale i overensstemmelse med de specifikationer, der  

 fremgår af tillægsskema A.1. Dette skema vil senere efter nærmere drøftelser  

 med skolerne enten blive omarbejdet, således at det af skemaet fremgår,  

 hvordan lærernes overtimebetaling og rådighedstillæg nærmere er beregnet,  

 eller generelt blive erstattet af en blanket fra skolernes lønblanketsystem.
Såfremt en lærers løn ændres i løbet af regnskabsåret, f.eks. ved at der  

 opnås et alderstillæg, må der foretages to opgørelser, dels for perioden fra  

 regnskabsårets begyndelse til datoen for alderstillæggets ikrafttræden, dels  

 fra sidstnævnte tidspunkt til regnskabsårets slutning.
De to opgørelser føres  

 på hver sin linie.
 Den feriegodtgørelse, der udbetales ved fratræden, opføres nederst på  

 tillægsskemaet.
 Ved udfyldelse af rubrikken »Pensionskasse« anmodes skolerne om  

 at anvende følgende kode:
 P. - Pensionskassen for tekniske undervisningsvirksomheder og  

 handelsskoler m.v.
 I. - Dansk Ingeniørforenings pensionskasse.
 IS. - Ingeniør-Sammenslutningens pensionskasse.
 T. - Teknisk Landsforbunds pensionsforening.
 M. - Dansk Magisterforenings pensionskasse.
 J. - Danmarks Juristforbunds pensionskasse.
 Ø. - Danske Økonomers forenings pensionskasse.
 For personale, der er medlem af en ikke godkendt Pensionskasse, anføres  

 »IG.«.
 Overenskomstansat lærerpersonale.
 Her opføres på de enkelte undervisningsafdelingers budget- og  

 regnskabsskemaer den pågældende afdelings samlede lønudgift i  

 overensstemmelse med de specifikationer, der fremgår af tillægsskema A.II.
 Kvotalønnet personale.
 Her opføres på de enkelte undervisningsafdelingers budget- og  

 regnskabsskemaer den pågældende afdelings samlede lønudgift i  

 overensstemmelse med de specifikationer, der fremgår af tillægsskema B.
 Timelønnet lærerpersonale.
 Her opføres på de enkelte undervisningsafdelingers budget- og  

 regnskabsskemaer den pågældende afdelings samlede lønudgift i  

 overensstemmelse med de specifikationer der fremgår af tillægsskema C.
 Administrativt og andet personale.
Her opføres på budget- og regnskabsskemaet for den samlede skole den  

 samlede lønudgift i overensstemmelse med de specifikationer, der fremgår af  

 tillægsskema D.
Udgifterne fordeles endvidere på de enkelte  

 undervisningsafdelingers budget- og regnskabsskemaer i overensstemmelse med  

 fordelingsnormen.
 Medens lønninger til det af skolen antagne rengøringspersonale posteres  

 under denne konto, skal betaling af abonnement hos et rengøringsselskab  

 posteres under konto 24.
 Fremmede tjenesteydelser.
 Det bemærkes, at direktoratet vil være indforstået med, at skolerne i  

 stedet for de her nævnte skemaer anvender eventuelle af skolerne selv  

 udarbejdede blanketter, såfremt disse giver direktoratet de fornødne  

 oplysninger.
 Skolens pensionsbidrag.
Her opføres på de enkelte undervisningsafdelingers budget- og  

 regnskabsskemaer de af skolen i henhold til specifikationer på  

 tillægsskemaerne A.I., A.II. og D. afholdte udgifter til pensionsbidrag til  

 faglige organisationers pensionskasser.
Bidrag til ikke godkendte  

 pensionskasser er ikke tilskudsberettigende.
 Skolens bidrag til ATP.
 Her opføres på de enkelte undervisningsafdelingers budget- og  

 regnskabsskemaer de af skolen i henhold til specifikationerne på  

 tillægsskemaerne afholdte udgifter til ATP.
 Personalets ulykkes- og ansvarsforsikring.
 06. Vederlag.
 Under denne konto opføres på eksamensafdelingens budget- og regnskabskema  

 vederlag efter de af undervisningsministeriet godkendte satser til censorer  

 og opsyn ved eksaminer ved eksamensberettigede undervisningsafdelinger i de  

 tilfælde, hvor skolen foretager udbetalingen, samt på de enkelte  

 undervisningsafdelingers budget- og regnskabsskemaer den pågældende afdelings  

 udgifter til foredragsholdere i form af  direkte henførlige udgifter  

 eller af andel i fællesudgifter i henhold til fordelingsnormen.
 11. Tjenesterejser.
 Under denne konto opføres på de enkelte undervisningsafdelingers budget-  

 og regnskabsskemaer den pågældende afdelings udgifter til befordring og  

 dagpenge under tjenesterejser, som direkte er betinget af formål vedrørende  

 skolen, i form af direkte  henførlige udgifter eller af andel i  

 fællesudgifter i henhold til fordelingsnormen.
 Udgifterne skal opføres på tillægsskema E. med nøje angivelse af  

 rejseformål, rejsetider m.v.
 13. Særlige ydelser.
 Under denne konto opføres flyttegodtgørelser beregnet efter de gældende  

 regler samt telefongodtgørelser.
 14. Uddannelse af personale.
 Under denne konto opføres på de enkelte undervisningsafdelingers budget-  

 og regnskabsskemaer den pågældende afdelings udgifter til uddannelse af  

 personale, herunder time- og dagpenge samt rejseudgifter, i form af  

direkte henførlige udgifter eller af andel i fællesudgifter i henhold  

 til fordelingsnormen.
 21. Kontorholdsudgifter.
 Under denne konto opføres - fordelt på de enkelte undervisningsafdelingers  

 budget- og regnskabsskemaer i overensstemmelse med fordelingsnormen -  

 udgifter af følgende art:
Skrivesager, papir, trykning af blanketter og kontortryksager, porto,  

 telefon, telegraf, aviser, tidsskrifter, bøger, vedligeholdelse af  

 kontormaskiner, flytning og installation af telefoner, vask af linnedvarer  

 for kontorer, annoncering, diverse kontorudgifter.
Udgifterne bedes  

 specificeret efter ovenstående på tillægsskema F.
 Til anskaffelse af kontormaskiner skal søges særskilt bevilling af midler  

 under statens anlægsbudget, jfr. bemærkningerne til konto 53.
 22. Årsskrifter.
 24. Fremmede tjenesteydelser.
 Under denne konto opføres - fordelt på de enkelte undervisningsafdelingers  

 budget- og regnskabsskemaer i overensstemmelse med fordelingsnormen -  

 udgifter til revisionshonorar, abonnement på rengøring og opsyn.
 Under kontoen opføres endvidere på de enkelte afdelingers budget- og  

 regnskabsskemaer de refusionsudgifter, undervisningsafdelingen afholder i  

 forbindelse med undervisning af afdelingens elever på fremmede skoler,  

 således f.eks. en handelslærlingeskoles udgifter til lærlingenes deltagelse i  

 kursus på Mommark handelskostskole m.v.
 31. Ordinær vedligeholdelse af egne bygninger.
Under denne konto opføres - fordelt på de enkelte undervisningsafdelingers  

 budget- og regnskabsskemaer i overensstemmelse med fordelingsnormen --  

 faktisk afholdte udgifter til vedligeholdelse af bygninger, dog højst 2 pct.  

 af bygningernes brandforsikringssum ved regnskabsårets afslutning.
Med  

 undervisningsministeriets godkendelse kan der i særlige tilfælde afholdes  

 udgifter til ekstraordinær vedligeholdelse.
 33. Driftsudgifter for egne bygninger.
 Under denne konto opføres - fordelt på de enkelte undervisningsafdelingers  

 budget- og regnskabsskemaer i overensstemmelse med fordelingsnormen -  

 udgifter til opvarmning, belysning, kraft, rengøringsmidler o.lign.
 34. Skatter, afgifter og forsikringer.
 Under denne konto opføres - fordelt på de enkelte undervisningsafdelingers  

 budget- og regnskabsskemaer i overensstemmelse med fordelingsnormen -  

 udgifter til skatter, afgifter og forsikringer, der vedrører bygningerne:
ejendomsskatter, vej- og kloakbidrag, vandafgift, grundejerforsikring, bygningsbrandforsikring, svamp- og husbukkeforsikring, glasforsikring m.v.
 35. Lejede lokaler.
 Under denne konto opføres - fordelt på de enkelte undervisningsafdelingers  

 budget- og regnskabsskemaer i overensstemmelse med fordelingsnormen-- husleje  

 og leje af arealer samt opvarmning, belysning og kraft for lokaler lejede i  

 henhold til lejemål, der er godkendt af undervisningsministeriet.
 Under kontoen opføres endvidere - for tiden indtil 31. marts 1967 -  

 værdien af lokaler, der vederlagsfrit er stillet til rådighed, efter en af  

 direktoratet godkendt vurdering tilligemed eventuelle faktiske udgifter, som  

 benyttelsen medfører.
 36. Ordinær vedligeholdelse af lejede lokaler.
 39. Renter og afdrag af prioritetsgæld.
 Under denne konto opføres - fordelt på de enkelte undervisningsafdelingers  

 budget- og regnskabsskemaer i overensstemmelse med fordelingsnormen -  

 udgifter til renter af prioritetsgæld samt bidrag til reserve- og  

 administrationsfond, vedrørende lån, der er godkendt af  

 undervisningsministeriet, samt afdrag på prioritetsgæld for vedrørende lån  

 godkendt af undervisningsministeriet ved skoler, der er organiserede som  

 selvejende institutioner, eller hvis formue er sikrede det pågældende  

 undervisningsformål.
For så vidt angår lån, før ikrafttræden af  

 undervisningsministeriets bekendtgørelse nr. 269 af 28. juni 1965 om byggelån  

 m.v. til handelsskoler, tekniske skoler samt maskinmester- og maskinistskoler  

 ydes tilskud i det hidtidige omfang.
Bliver der i forbindelse med lån  

efter denne bekendtgørelse tale om lån til delvis dækning af den  

 sjettedel af opførelsesværdien, som skolen selv skal tilvejebringe i  

 forbindelse med opførelse eller køb m.v. af bygninger, er udgiften til  

 dækning af renter og afdrag af sådanne lån ikke tilskudsberettigende.
 52. Forbrugs- og arbejdsmaterialer.
 Under denne konto opføres på de enkelte undervisningsafdelingers budget-  

 og regnskabsskemaer den pågældende afdelings udgifter til anskaffelse af  

 forbrugsmaterialer såsom kridt, kemikalier m.v. til brug ved klasse- og  

 laboratorieundervisning samt udgifter til anskaffelse af arbejdsmaterialer,  

 der anvendes i klasser med praktisk værkstedsundervisning.
Udgifter til anskaffelse af elevrekvisitter til lærlingeundervisning skal  

 i henhold til lærlingelovens § 4, stk. 3, betales af lærermesteren og skal  

 for anden undervisning betales af eleverne.
Udgifterne er ikke  

 tilskudsberettigende.
Som elevrekvisitter betragtes dels de rene  

 forbrugsvarer som tegnepapir, kollegiehæfter, blyanter, viskelæder, penne,  

 tusch, blæk, farver, tegnestifter o.lign., som direkte går til ved brug under  

 undervisning, dels tegneredskaber m.v., herunder tegnebestik, hovedlinealer  

 o.lign., lærebøger, hæfter (normalhæfter o.lign.), som hver elev bruger.  

 Elevrekvisitter må ikke afhændes med tab for skolen.
 53. Ordinære anskaffelser af undervisningsmateriel  

 m.v.
 Under denne konto opføres på de enkelte undervisningsafdelingers budget-  

 og regnskabsskemaer den pågældende afdelings udgifter til ordinære  

 anskaffelser af undervisningsmateriel, hvortil henregnes  

 opmålingsgenstande, modeller til frihåndstegning eller projektionstegning,  

 undervisningstavler eller samlinger, fortegninger, lysbilleder eller  

 filmsstrimler samt sådanne lærebøger, som alene er bestemt til lærerens brug,  

 eller som anskaffes i enkelte eksemplarer, og som forbliver i skolens eje.
Udgifterne til anskaffelse af undervisningsudstyr og inventar samt  

 kontormaskiner til skolernes administration betragtes som anlægsudgifter  

 og må normalt ikke afholdes over driftsbudgettet.
Disse udgifter må af  

 skolerne særskilt søges dækket (helt eller delvis) over statens anlægsbudget  

 i henhold til reglerne i undervisningsministeriets bekendtgørelse nr. 269 af  

 28. juni 1965 om byggelån m.v. til handelsskoler, tekniske skoler samt  

 maskinmester- og maskinistskoler, jfr. de herom fastsatte regler, hvoraf  

 fremgår, at skolerne også for så vidt angår udstyr og inventar skal udarbejde  

 samlede årlige budgetter.
Som tilskudsberettigende driftsudgifter kan dog  

 efter omstændighederne ud over de rene vedligeholdelsesudgifter (konto 55)  

 medregnes udgifter til anskaffelse af enkelte udstyrs- og inventargenstande,  

 når udgifterne til disse hver for sig er af ganske ringe omfang, og de  

 samlede årlige udgifter hertil ligeledes holdes indenfor et mindre beløb.
 55. Vedligeholdelse af undervisningsmateriel, udstyr  

 og inventar.
 59. Andre tilskudsberettigende udgifter.
Under denne konto opføres på de enkelte undervisningsafdelingers budget-  

 og regnskabsskemaer den pågældende afdelings udgifter til udstillinger  

 arrangeret af skolen samt udgifter til forsikring af undervisningsmateriel,  

 udstyr og inventar samt ulykkesforsikring for elever, der ikke allerede er  

 omfattet af en sådan forsikring, i form af direkte henførlige udgifter  

 eller af andel i fællesudgifter i henhold til fordelingsnormen.
Der vil  

 senere tilgå skolerne nærmere meddelelse om, i hvilket omfang der bør tegnes  

 forsikringer.
Under kontoen opføres endvidere udgifter til ekskursioner i det omfang,  

 disse indgår i undervisningsplanerne.
Herudover kan der - hvor der er tale om  

 ekskursioner i studieøjemed - ydes statstilskud efter godkendelse af  

 direktoratet i hvert enkelt tilfælde.
 Fradrag for tjenestebolig.
 Lejeindtægter.
 Under denne konto opføres - fordelt på de enkelte undervisningsafdelingers  

 budget- og regnskabsskemaer i overensstemmelse med fordelingsnormen -  

 indtægter ved udleje af skolens lokaler, boliger og udstyr, herunder refusion  

 for opvarmning, rengøring, belysning, kraft m.v.
Skolens lokaler, boliger m.v. må ikke udlejes til andet formål end skolens  

 eget, medmindre direktoratets tilladelse forud er indhentet.
Stilles skolens  

 lokaler til rådighed til et af direktoratet godkendt formål, skal skolen  

 drage omsorg for, at samtlige udgifter, der herved påføres skolen til  

 opvarmning, rengøring, belysning m.v., dækkes, og at der endvidere gennem et  

 lejebeløb ydes skolen rimelig dækning for slitage.
Med hensyn til refusion af  

 eventuelle lærerlønsudgifter henvises til konto 99.
 93. Salgsindtægter.
 Under denne konto opføres enhver indtægt ved salg af forarbejdede  

 materialer samt varmefradrag for tjenesteboliger.
 99. Refusion for udgifter ved undervisning for andre  

 skoleformer samt for kursusvirksomhed.
 Under denne konto opføres - fordelt på de enkelte undervisningsafdelingers  

 budget- og regnskabsskemaer i overensstemmelse med fordelingsnormen - alle  

 øvrige indtægter end de under konto 92. anførte, der hidrører fra  

 undervisning for andre skoler og skoleformer samt for kursusvirksomhed uden  

 for skolens normale undervisning, herunder f.eks. refusion af  

 lærerlønsudgifter.
IV.
Ikke-tilskudsberettigende udgifter.
§ 8.  Herunder opføres samtlige  

 ikke-tilskudsberettigende driftsudgifter.
Der er i skemaet anført en række  

 eksempler på sådanne udgifter.
V.
Driftsindtægter.
 § 9.  Medens der under kontiene 91., 92., 93. og 99.  

 på udgiftssiden af driftsregnskabet, jfr. foran, skal opføres sådanne  

 driftsindtægter, som skal fradrages i de tilskudsberettigende udgifter, skal  

 der på indtægtssiden af driftsregnskabet opføres samtlige skolens øvrige  

 driftsindtægter i form af tilskud fra stat, kommune eller fra anden side,  

 skolepenge m.v.
VI.
Status.
 § 10.  Direktoratet agter fremtidig ikke at indkalde  

 status fra skolerne udarbejdet på særlige skemaer, men anmoder om, at der til  

 direktoratet må blive indsendt et eksemplar af den af skolen eller revisor  

 udarbejdede status.
VII.
Anlægsregnskab.
 § 11.  Indtægter ved salg af udstyr og inventar, der  

 er stillet til rådighed af staten, skal indbetales til staten.
VIII.
Regnskab for befordringsgodtgørelse.
 § 12.  Refusion af udgifter til lærlinges befordring i  

 forbindelse med deltagelse i undervisning ved lærlingeskoler ydes for tiden i  

 henhold til handelsministeriets bekendtgørelser af 24. august 1957 og 29.  

 januar 1958.
Stk. 2.  Godtgørelse til lærlinge for faktisk afholdte  

 refusionsberettigende befordringsudgifter udbetales gennem den pågældende  

 skole, der opfører det for finansåret samlede udlæg som udgift på  

 regnskabsskemaet.
Som indtægt opføres statens refusion af skolernes  

 budgetterede udlæg til befordring af lærlinge, der vil blive udbetalt  

 skolerne a conto i overensstemmelse med de gældende regler.
Som indtægt  

 opføres endvidere modtagen refusion i forbindelse med regulering ifølge  

 indsendt regnskab vedrørende det pågældende finansår.
Under en særlig post  

 føres eventuelle reguleringer ifølge indsendte regnskaber vedrørende forrige  

 finansår.
 Stk. 3.  Som tilgodehavende statstilskud til befordring  

 af lærlinge opføres forskellen mellem de faktisk afholdte udgifter og de  

 modtagne refusioner vedrørende finansåret.
IX.
Udbetaling af statstilskud.
§ 13.  Statens tilskud for hele finansåret udbetales  

 skolerne a conto med 1/10 månedlig forud i hver af månederne april-januar på  

 grundlag af skolernes godkendte korrigerede budgetter og reguleres på  

 grundlag af skolernes godkendte regnskaber.
Størrelsen af det månedlige a  

 conto beløb vil kunne tages op til revision i forbindelse med gennemførelsen  

 af ændrede eller nye uddannelser.
 Stk. 2.  Med hensyn til udbetalingen af  

 kommunetilskuddet henvises til undervisningsministeriets cirkulære af 7.  

 februar 1966.
X.
Ikrafttrædelsesbestemmelser m.v.
 § 14.  De nye regnskabsskemaer skal anvendes første  

 gang ved udarbejdelsen af regnskabet for finansåret 1966-67 og de nye  

 budgetskemaer første gang ved udarbejdelsen af budgettet for finansåret  

 1967-68. Yderligere eksemplarer af skemaerne kan fås ved henvendelse til  

 direktoratet.
Stk. 2.  Bestemmelserne i afsnit IX.
Udbetaling af  

 statstilskud finder anvendelse fra 1. april 1966.
 Undervisningsministeriet.
 Direktoratet for erhvervsuddannelserne,  

 den 24. februar 1966.
 P.D.V.
 Ida Dybdal.
