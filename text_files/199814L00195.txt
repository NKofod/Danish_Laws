Betænkning afgivet af Det Politisk-Økonomisk  

 Udvalg den 2. december 1998 Betænkning over Forslag til lov om tilskud til  

 Færøernes hjemmestyre for årene 1999-2001 Udvalget har behandlet lovforslaget i et møde og  

 har herunder stillet spørgsmål til finansministeren, som denne  

 har besvaret skriftligt.
Udvalget har endvidere fra finansministeren modtaget  

 Statsministeriets notat af 20. november 1998 om statens tilsynsansvar for  

 sagsområder omfattet af bloktilskudsordningen vedrørende  

 Færøerne.
Notatet med bilag er optrykt som bilag til  

 betænkningen.
 Herefter indstiller et flertal (udvalget med undtagelse af  

 Fremskridtpartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Lissa Mathiasen (S)    Per Kaalund (S)    Jens Peter  

 Vernersen (S)    Jacob Buksti (S)    Ole Løvig Simonsen (S)    Jes  

 Lunde (SF)    Mimi Jakobsen (CD)    Morten Helveg Petersen (RV)    Frank Aaen  

 (EL)    Peter Brixtofte (V)    Anders Fogh Rasmussen (V)    Pia Larsen (V)  

  Ulla Tørnæs (V)    Pia Christmas-Møller (KF) fmd.  

    Helge Adam Møller (KF)    Pia Kjærsgaard (DF)    Kirsten  

 Jacobsen (F) nfmd.
 Kristeligt Folkeparti havde ikke medlemmer i udvalget.
Bilag Notat om statens tilsynsansvar for sagsområder  

 omfattet af bloktilskudsordningen vedrørende Færøerne Statsministeriet har i notat af 28. april 1997 over for  

 Rigsrevisionen redegjort for statens tilsynsansvar for sagsområder, der  

 er omfattet af bloktilskudsordningen vedrørende  

 Færøerne.
 Det fremgår af Statsministeriets redegørelse,  

 at statens udgifter til sagsområder, der efter lov nr. 137 af 23. marts  

 1948 om Færøernes hjemmestyre er fællesanliggender,  

 afholdes gennem bloktilskud til Færøernes hjemmestyre.
Efter hjemmestyrelovens § 9 kan hjemmestyret overtage  

 administrationen af og nærmere regelfastsættelse for  

 sådanne fællesanliggender.
Denne mulighed har hjemmestyret bl.a.  

 for det sociale område, sundhedsområdet og  

 undervisningsområdet.
I overensstemmelse hermed har Folketinget  

 vedtaget følgende rammelove for de tre sagsområder:
lov nr. 315 af 17. maj 1995 om sociale ydelser på  

 Færøerne lov nr. 316 af 17. maj 1995 om sundhedsvæsenet på  

 Færøerne lov nr. 51 af 14. februar 1979 for Færøerne om  

 folkeskolen lov nr. 52 af 14. februar 1979 for Færøerne om  

 læreruddannelsen lov nr. 53 af 14. februar 1979 for Færøerne om  

 fritidsundervisning m.v. og Som beskrevet i bemærkningerne til lov nr. 315/1995  

 er hverken ressortministeren eller regeringen som sådan retligt  

 forpligtet til at føre tilsyn med indholdet og administrationen af de  

 regler, der udstedes af hjemmestyret, idet såvel kompetencen til  

 regeludstedelse inden for lovens rammer som forpligtelsen til at føre  

 tilsyn med indholdet og administrationen af de regler, der udstedes i henhold  

 til rammeloven, er overført til Færøernes hjemmestyre.  

 Dette indebærer, at statens myndigheder alene har forpligtelse til at  

 påse, at rammelovene udfyldes som beskrevet i den enkelte rammelov.
 Det fremgår endvidere af Statsministeriets  

 redegørelse af april 1997, at regeringen med henblik på en  

 præcisering af ministerens ansvar på de nævnte  

 sagsområder ønsker at medtage bemærkninger herom i  

 såvel kommende forslag til rammelovgivning for Færøerne  

 som i forslag til lov om tilskud til Færøernes hjemmestyre.
 Rigsrevisionen har i notat af 13. maj 1997 tilsluttet sig  

 Statsministeriets redegørelse og fundet det tilfredsstillende, at  

 ministerens ansvar bliver præciseret i den kommende lovgivning for  

 Færøerne, jf. optryk i Statsrevisorernes endelige  

 betænkning over statsregnskabet for finansåret 1995 (side  

 57-58).
 Spørgsmålet om sammenhængen mellem  

 hjemmestyreordningen og bloktilskuddet er endvidere behandlet i rapporten fra  

 »Arbejdsgruppen vedrørende kriterier, der kan indgå i  

 fastlæggelsen af bloktilskuddet til Færøernes hjemmestyre  

 efter 1998« (Finansministeriet, december 1997), hvori også de i denne  

 forbindelse relevante afsnit af Rigsrevisionens notat af 13. maj 1997  

 indgår.
Vedr. kriterier, der kan indgå i fastlæggelsen  

 af bloktilskuddet til Færøernes hjemmestyre efter 1998 December 1997 1. Indledning	  4 2. Den nugældende bloktilskudslov	  4 3. Udviklingen i statens tilskud til Færøernes  

 hjemmestyre 4. Rammelove og udfyldende færøsk  

 lovgivning	  5 5. Sammenhæng mellem hjemmestyreordningen og  

 bloktilskuddet	  6 6. Den økonomiske udvikling på  

 Færøerne	  7 7. Bloktilskuddets størrelse	 10 8. Bloktilskuddets størrelse på længere  

 sigt	 10 9. Bloktilskudslovens varighed	 10 BILAG 1	 12 BILAG 2	 13 BILAG 3	 14 BILAG 4	 16 Kriterier for bloktilskudsfastlæggelsen for  

 Færøerne efter 1998 1. Indledning Af Fælleserklæringen fra mødet den 3.  

 november 1995 mellem regeringen og Færøernes Landsstyre  

 fremgår det (pkt. 7), at regeringen og landsstyret er enige om en  

 nedsættelse af en arbejdsgruppe, der senest inden udgangen af 1997 skal  

 komme med oplæg til kriterier, der kan indgå i  

 fastlæggelsen af bloktilskudddet efter 1998.
Dette notalt vedrører alene en teknisk gennemgang  

 af kriterier for bloktilskudsfastsættelse for 1999 og  

 efterfølgende år.
Andre mellemværender mellem regeringen  

 og landsstyret   herunder konkrete bloktilskudsforhandling og  

 gældstilbagebetalingen   er ikke omfattet af dette notat.
 I arbejdsgruppen har deltaget embedsmænd fra  

 henholdsvis den danske og færøske centraladministration, jf.  

 vedlagte medlemsfortegnelse i bilag.
2. Den nugældende bloktilskudslov Bloktilskuddet til Færøernes hjemmestyre er  

 ved L 1075 1995 fastsat for den 3-årige periode 1996-98. Ifølge  

 Finansministeriets opregning vil beløbet i 1998 udgøre 908,3  

 mill. kr.
 Tilskudsbeløbet reguleres årligt med en  

 procentsats, der svarer til den gennemsnitlige pris- og  

 lønreguleringsprocent på statens driftsbudget for det  

 pågældende år.
 Tilskuddet udbetales forskudsvis i lige store rater hver  

 måned, medmindre der træffes anden aftale om udbetalingsterminer  

 mellem finansministeren og Færøernes hjemmestyre.
3. Udviklingen i statens tilskud til Færøernes  

 hjemmestyre Indtil udgangen af 1987 blev statstilskuddet til  

 Færøerne udbetalt i form af refusioner.
Denne ordning var  

 behæftet med svagheder, jf. bet. nr. 881/1979 om ændring af  

 tilskudssystemet for Færøerne.
 Som led i opfyldelsen af en aftale af 9. marts 1987 mellem regeringen  

 og Færøernes landsstyre vedrørende en tilskudsreform  

 vedtog Folketinget lov nr. 717 af 18. november 1987 om tilskud til  

 Fæøernes hjemmestyre på det sociale område, lov nr.  

 721 af samme dato om tilskud til Færøernes hjemmestyre på  

 sundhedsområdet og lov nr. 722 af samme dato om tilskud til  

 Færøernes hjemmestyre på undervisningsområdet.
Aftalen indebar, at tilskuddene inden for sundhedsområdet og  

 undervisningsområdet (bortset fra visse pensioner) overgik til  

 bloktilskud.
På det sociale område blev udgifter til  

 særforsorg, børneforsorg, alderdoms- og plejehjem,  

 hjemmehjælp og børnebidrag m.v. omlagt delvist til  

 bloktilskud.
b.	1993/94 - bloktilskudsloven Ved aftale af 1. februar 1993 blev det mellem den danske regering og  

 det færøske landsstyre aftalt, at der skulle optages  

 forhandlinger om omlægning af statens tilskud og refusioner til et  

 generelt bloktilskud til hjemmestyret.
 På denne baggrund blev ved lov nr. 393 af 22. juni 1993 de  

 daværende 7 tilskud og 4 refusionstilskud under en række  

 ministerier omlagt til et generelt bloktilskud under Finansministeriets  

 finanslovsparagraf.
 Herved fik Færøernes hjemmestyre også friere  

 dispositionsmulighed, for så vidt angår tilskuddet fra  

 staten.
c.	1995 - bloktilskudsloven Ved aftale mellem regeringen og Færøernes landsstyre den  

 17. november 1994 blev bloktilskuddet for 1995 fastsat uændret i  

 forhold til 1994, idet den tidligere anvendte pris- og lønregulering  

 for tilskud til Færøernes hjemmestyre, som fastlagt i  

 1987-aftalen, blev anvendt.
 Denne regulering indebar, at tilskuddet reguleres fra et  

 finansår til det følgende i overensstemmelse med den  

 gennemsnitlige reguleringsprocent for statens samlede driftsudgifter fra  

 pris- og lønniveau for finansloven det følgende år.
d.	1996-98   bloktilskudsloven Ved aftalen af 3. november 1995 mellem regeringen og  

 Færøernes landsstyre blev det aftalt, at statens bloktilskud for  

 1996, 1997 og 1998 fastsættes på samme reale niveau som i 1995,  

 dvs. 843,4 mill. kr. i 1995-prisniveau.
For 1998 svarer dette til 908,3 mill.  

 kr.
Der var herefter enighed mellem landsstyret og regeringen om, at de  

 tidligere rejste krav fra færøsk side om ændringer i  

 beregningsgrundlag og andre korrektioner var tilgodeset ved denne aftale.
 Regeringen og landsstyret var endvidere på mødet den 3.  

 november 1995 enige om nedsættelse af en arbejdsgruppe, der senest  

 inden udgangen af 1997 skal komme med oplæg til kriterier, der kan  

 indgå i fastlæggelsen af bloktilskuddet efter 1998.
 I nedenstående tabel 1 er angivet en summarisk oversigt over  

 statens udgifter vedrørende Færøerne 1990-97.
Tabel 1. Statens udgifter til Færøerne 1990-97 (i  

 1997-priser) Mill. kr.
(1997-priser) Tilskud Refusions- udgifter Tilskud og refusions- udgifter i alt Andre statslige udgifter I alt 1990 615,6 266,2 881,8 296,8 1.178,5 1991 616,3 273,9 890,2 288,5 1.178,7 1992 616,5 278,2 894,7 283,5 1.178,2 1993 751,8 139,2 891,0 338,8 1.229,8 1994 886,1 9,8 895,9 404,5 1.300,4 1995 886,1 9,9 896,0 370,1 1.266,8 1996 886,1 11,2 897,3 372,6 1.269,9 1997 886,1 11,9 898,0 351,9 1.249,9 Kilde: Årlige beretninger fra Rigsombudsmanden på  

 Færøerne.
Opregnet ved anvendelse af den gennemsnitlige  

 reguleringsprocent for statens samlede driftsudgifter.
Ovenstående tabel er opgjort i faste (1997) priser.  

 Som det fremgår har statens udgifter til tilskud og refusioner ikke  

 ændret sig meget i den betragtede periode.
De traditionelle statslige  

 udgifter, som i hovedsagen vedrører udgifter vedrørende  

 forsvaret, politiet og retsvæsenet, udviser ligeledes en stabil  

 udvikling gennem perioden.
Stigningen i de andre statslige udgifter kan derfor i det  

 væsentligste henføres til udgifter til erstatning til  

 færøske sømænds efterladte efter lov om erstatning  

 til besættelsens ofre.
De statslige udgifter ifølge denne lov  

 udgjorde i 1993 ca. 44 mill. kr. og i de følgende år ca. 90  

 mill. kr., hvilket er hovedforklaringen på stigningen i de samlede  

 statslige udgifter i den betragtede periode.
4. Rammelove og udfyldende færøsk lovgivning Ved aftalen mellem regeringen og Færøernes  

 landsstyre den 17. november 1994 blev det aftalt, at der gennemføres  

 rammelovgivning for social-, sundheds- og undervisningsområdet, som  

 blev forudsat vedtaget i Lagtinget og Folketinget inden 1. april 1995. Det  

 aftaltes endvidere, at Færøernes landsstyre inden udgangen af  

 1995 skulle fremsætte forslag om udfyldende lovgivning, der  

 gennemføres i Lagtinget til ikrafttræden senest ved udgangen af  

 lagtingssamlingen 1995/96.
 På baggrund af det omfattende arbejde med  

 forberedelse og gennemførelse af den udfyldende lovgivning blev det  

 ved aftalen af 3. november 1995 besluttet at fravige den tidligere aftalte  

 tidsplan, således at udarbejdelse af den udfyldende lovgivning på  

 social- og sundhedsområdet skulle ske ifølge en aftalt tidsplan,  

 således at den samlede udfyldende lovgivning ville være  

 gennemført til ikrafttræden senest ved udgangen af  

 lagtingssamlingen 1996/69.
 Den påtænkte ajourføring af den  

 allerede gennemførte rammelovgivning på  

 undervisningsområdet blev efter aftale mellem regeringen og landsstyret  

 opgivet.
 Rammelovene for det sociale område og for  

 sundhedsområdet trådte i kraft den 1. juni 1995.
 I nedenstående tabel 2 er angivet dels tidsrammen  

 for den aftalte udfyldende færøske lovgivning, jf. bilag til  

 aftalen mellem regeringen og Færøernes landsstyre af 3. november  

 1995, og dels den aktuelle status for gennemførelsen af disse  

 love.
Tabel 2 Aftale om udfyldende færøsk lovgivning,  

 jf.
Fælleserklæringen af 3. november 1995 Aktuel satus pr. 1/12 1997 Socialområdet Socialområdet 1. Fremsættelse af forslag til lagtingslov om pensioner  

 (nuværende folkepensionslov og invalidepensionslov) ultimo  

 1995.
1. Forslag er fremsat 5. marts 1997, men er endnu ikke  

 behandlet i Lagtinget.
Forslaget forventes genfremsat i december  

 1997.
 2. Fremsættelse af forslag til lagtingslov om  

 børnebidrag til enlige forsøgere m.v. 1995/96.
 2. Er gennemført som lagtingslov nr. 714 20. maj 1996  

 som ændret ved lagtingslov nr. 25 af 14. marts 1997.
 3. Fremsættelse af lagtingslov om offentlig forsorg  

 (nuværende lov om offentlig forsorg og evt. også til  

 afløsning af den nuværende børneforsorgslov) ultimo  

 1996.
 3. Ændringer til lov om offentlig forsorg er vedtaget i  

 Lagtinget i maj 1997. Ændringsforslag til lov om offentlig forsorg er  

 fremsat i Lagtinget i december 1997. Forslaget vil blive fremsat i  

 lagtingssamlingen 1999.
 4. Fremsættelse af forslag til lagtingslov om dagpenge  

 ved sygdom eller fødsel i 1997.
 4. Forslaget forventes fremsat november 1997.
Sundhedsområdet Sundhedsområdet 1. Fremsættelse af forslag til lagtingslov om  

 sygehusvæsenet ultimo 1995.
 1. Er gennemført som lagtingslov nr. 89 af 4. juni  

 1996.
 2. Fremsættelse af forslag til lagtingslov om offentlig  

 sygeforsikring ultimo 1996.
 2. Forslaget er vedtaget i Lagtinget.
 3. Fremsættelse af forslag til lagtingslov om  

 sundhedspleje og hjemmesygeplejeordninger i 1997.
 3. Forslaget er vedtaget i Lagtinget.
 4. Fremsættelse af forslag til lagtingslov om  

 kommunelæge- og skolelægeordninger i 1997.
 4. Forslaget forventes fremsat i foråret  

 1998.
 5. Fremsættelse af forslag til lagtingslov om  

 tandplejeordning i 1997.
 5. To forslag er fremsat og vedtaget henholdsvis 17. marts og  

 21. marts 1997 med henblik på revision af den gældende ordning.  

 Der forventes endvidere fremsat ny lov om tandplejeordningen januar  

 1998.
 Den store forsinkelse i udarbejdelsen af ny lagtingslov om  

 offentlig forsorg er bl.a. begrundet i hjemmestyrets ønske om at  

 få ændringer, som man i Danmark har gennemført på  

 dette område, med i overvejelserne i udarbejdelse af en kommende  

 lagtingslov.
 Desuden er man i gang med at udarbejde en  

 betænkning, som skal til politisk behandling før den endelige  

 formulering af loven om offentlig forsorg.
 I bemærkningerne til lov nr. 316  

 »Sundhedsvæsenet på Færøerne« har regeringen og  

 landsstyret aftalt, »at gældende regler for de dele af  

 sundhedsvæsenets virksomhed, der ikke er omfattet af dette lovforslag,  

 bør gennemgås med henblik på at konstatere, om der er  

 behov for revision eller ajourføring af indholdet«.
 Endvidere fremgår det af bemærkningerne, at  

 man er enig om »at oprette et kontaktudvalg, der drøfter  

 sundhedsmæssige spørgsmål af interesse for  

 sundhedsmyndighederne i Danmark og sundhedsmyndighederne på  

 Færøerne«.
5. Sammenhæng mellem hjemmestyreordningen og bloktilskuddet I hjemmestyreloven er intet nævnt om tilskud fra den  

 danske stat til hjemmestyret.
 I hjemmestyrelovens § 6, stk. 1, er bestemt, at  

 anliggender, der ikke i medfør af denne lov hører under det  

 færøske hjemmestyre, varetages som rigets  

 fællesanliggender af rigsmyndighederne.
Det er i hjemmestyrelovens § 2 bestemt, at en række  

 sager og sagsområder, der er opført i lovens liste A principielt  

 betragtes som færøske særanliggender og kan som  

 sådanne overgå til hjemmestyret.
De udgifter, der er forbundet  

 med sagsområdet, afholdes af de færøske myndigheder.
 Anliggender, der ikke er overtaget af det  

 færøske hjemmestyre som særanliggender, er  

 fællesanliggender og varetages som udgangspunkt af  

 rigsmyndighederne.
 Dette hovedprincip er dog i væsentligt omfang  

 modificeret med hjemmel i hjemmestyrelovens § 9.
 Hjemmestyrelovens § 9 bestemmer, at der efter forhandling  

 træffes aftale om, i hvilke tilfælde og i hvilket omfang det er  

 muligt inden for områder, der er fællesanliggender, at overlade  

 det færøske hjemmestyre at give de nærmere bestemmelser  

 for de særlige færøske forhold og overtage  

 administrationen af det pågældende område.
 Færøernes hjemmestyre overtog  

 administrationen af socialvæsenet i 1975 og af sygehusvæsenet i  

 1977. I 1979 blev administrationen af folkeskolen, læreruddannelsen,  

 fritidsundervisningen og handelsskolerne, de tekniske skoler samt  

 maskinmester- og maskinistskolerne overført til hjemmestyret.
 Senest er administrationen af særforsorgen,  

 sygesikringen og den primære sundhedstjeneste samt af  

 Færøernes Seminarium blevet overtaget i 1988.
Udgifterne til fællesanliggender, herunder dem, der  

 er omfattet af hjemmestyrelovens § 9, forudsættes således afholdt  

 af rigsmyndighederne.
Dette er baggrunden for bloktilskuddet.
Ved lov nr. 717, lov nr. 721 og lov nr. 722 af 18.  

 november 1987 blev hidtidige statsrefusioner på social-, sundheds- og  

 undervisningsområderne omlagt til bloktilskud beregnet for hvert af de  

 tre områder.
Den herved gennemførte »tilskudsreform«, som havde  

 virkning fra og med finansåret 1988, afløstes af  

 indførelsen af et samlet bloktilskud fra 1. juli 1993 at regne, jf.  

 lov nr. 393 af 22. juni 1993 om tilskud til Færøernes  

 hjemmestyre.
Statsministeriet har i et notat af 28. april 1997 til  

 Rigsrevisionen redegjort for statens tilsynsansvar for sagsområder, der  

 er omfattet af bloktilskudsordningen.
Notetat er omhandlet i et notat (nr. 4)  

 af 13. maj 1997 fra Rigsrevisionen til statsrevisorerne om den fortsatte  

 udvikling i sagen om den færøske socialforvaltnings  

 refusionsregnskaber (beretning nr. 4/1992). Rigsrevisionens notat afsnit 3  

 vedlægges som bilag 2.
 Justitsministeriet har ved skrivelse af 24. februar 1994  

 til Socialministeriet redegjort for ministres forpligtelser på de  

 områder inden for vedkommendes forretningsområde, der  

 overgår til hjemmestyre efter hjemmestyrelovens § 9. Afsnit 2 i notatet  

 vedlægges som bilag 3.
I notat af 7. november 1994 til Færøernes  

 Landsstyre har advokat Sjuróur Rasmussen redegjort for regeringens  

 forpligtelser til at udøve juridisk kontrol med rammelovene.
Ekstrakt  

 af notatets pkt. 3.2.1. vedlægges som bilag 4.
6. Den økonomiske udvikling på Færøerne Fisk og fiskevarer udgør grundlaget for ca. 96% af  

 Færøernes samlede eksportindtjening, når der ses bort fra  

 eksport af skibe.
Fiskeerhvervet, som er kendetegnet ved en høj grad  

 af afhængighed af variationer i fangstmulighederne og i  

 afsætningsvilkårene for fiskeprodukter på verdensmarkedet,  

 har derfor afgørende betydning for indkomst- og  

 beskæftigelsesmulighederne på Færøerne.
 Efter en periode med kraftig højkonjunktur i  

 slutningen af 80 erne blev landskassens finanser strammet betydeligt i  

 1989-91. Dette bidrog til at standse den udenlandske låntagning og var  

 samtidig et betydeligt element i faldet i den økonomiske  

 aktivitet.
I 1992-93 faldt fiskefangsterne i færøsk  

 farvand af de mest værdifulde fiskearter til 60-70% af det, fangsterne  

 havde været årene i forvejen.
Dette bidrog til, at langt den  

 overvejende del af fiskeflåden gik konkurs, og den følgende  

 aktivitetsnedgang medførte krise og konkurser i alle de  

 hjemmemarkedsorienterede erhverv.
De store tab i erhvervslivet bidrog til, at  

 bankernes egenkapital gik tabt, og bankernes egenkapital blev reetableret  

 fire gang i årene 1992-93 ved kapitaltilførsler fra  

 landskassen.
 Målt ved lønudbetalinger faldt den  

 økonomiske aktivitet med 30% i årene 1989-94. Dette bidrog til,  

 at 15% af befolkningen forlod Færøerne i perioden 1989-95, samt  

 at den tilbageværende befolknings levefod forværredes  

 betydeligt.
 De første positive tegn med et kraftigt voksende  

 fiskeri viste sig i efteråret 1995. Fiskefangsterne er siden vokset  

 betydeligt i  1996 og 1997. Den økonomiske aktivitet var, målt  

 ved lønudbetalinger i årets priser, i første halvår  

 1997 på et niveau, der var 18%  højere end i 1994, men stadig  

 væk 20% lavere end niveauet i 1989.
Imidlertid har fangsten af bundfisk i færøsk  

 farvand i årene 1996 og 1997 været på et betydeligt  

 højere niveau end de fangstmængder, man kan regne i et år  

 med gennemsnitligt fiskeri.1) Den færøske økonomis høje  

 aktivitetsniveau er således i en vis grad forbigående, og man  

 må regne med en konjunkturafmatning, så snart fiskefangsterne  

 falder til et mere ordinært niveau.
 Inden for de næste to-tre år er der  

 således udsigt til lav økonomisk vækst, muligvis  

 nulvækst.
 Den færøske økonomis udsigter  

 hænger således i høj grad sammen med fiskeriets udvikling  

 og afhænger dermed såvel af de biologiske som de menneskeskabte  

 forudsætninger for dette erhvervs udvikling.
 Set på kort og mellemlang sigt er der ikke nogen  

 udsigt til, at denne afhængighed bliver mindre.
Tabel 3. Disponibel bruttonationalindkomst pr. indb. på  

 Færøerne og i Danmark 1980 1984 1988 1989 1990 1991 1992 1993 1994 1995 1996 Færøerne Disp.
BNI (mio. kr.) 3175 5476 6323 6150 5669 5805 5525 5214 5420 5791 6246 Disp.
BNI/indb.  

 (tus. kr.) 73 122 134 129 119 123 117 113 122 133 143 Danmark Disp.
BNI (mia. kr.) 364 540 699 730 760 786 818 840 887 934 974 Disp.
BNI/indb.  

 (tus. kr.) 71 106 136 142 148 153 158 162 170 178 185 Sammenligning Disp.
BNI/indb., FR i % af DK 103 115 98 91 81 80 74 70 71 74 77 Kilder: Færøernes Statistik.
Udvalget vedr.  

 genopretning af Færøernes økonomi.
Statistisk  

 Tiårsoversigt 1996. Årsberetning for Færøerne.
Siden den færøske fiskerigrænse blev  

 udflyttet i 1977, har den disponible BNI pr. indbygger været på  

 samme niveau som i Danmark.
I første halvdel af 80 erne var den  

 disponible BNI/indb. noget højere på Færøerne end i  

 Danmark.
I perioden fra 1988 til 1993 faldt den disponible BNI pr. indbygger  

 til et niveau på 70 procent af den danske BNI pr. indbygger.
Den  

 færøske BNI pr. indbygger er siden 1993 steget til 77 procent af  

 den danske.
Væksten i Færøernes BNI pr. indbygger skyldes  

 både økonomisk fremgang på Færøerne og den  

 store fraflytning fra Færøerne.
Det skal bemærkes, at BNI pr. indbygger ikke helt  

 afspejler forskellen i levevilkår på Færøerne og i  

 Danmark.
I rapporten »En sammenligning af levevilkår på  

 Færøerne og i Danmark« skønnes det, at leveomkostningerne  

 er 10-15 procent højere på Færøerne.
Forskellen i  

 levevilkår på Færøerne og i Danmark er således  

 større, end sammenligningen af den nominelle BNI pr. indbygger  

 tilsiger.
Tabel 4. Offentlige udgifter på Færøerne vedr.:  

 Befolkningsgruppe opdelt på alderskategorier1) Social- og Sundhedsudgifter i vedr. indbyggere over 65  

 år 1995 2000 2010 2020 Indbyggertal over 65 år 5.908 6.050 6.970 8.365 Indeks 100 102 118 142 Sociale udgifter vedr. indb. over 65 år (mio.  

 kr.) 425 435 501 601 Sundhedsudgifter vedr. indb. over 65 år (mio.  

 kr.) 156 160 184 221 Social- og sundhedsudgifter i alt 581 594 685 822 Udgiftsændring i forhold til 1995 (mio.  

 kr.) 14 104 241 Offentlige udgifter vedr. 0-16-årige Indbyggertal 0-16 år 11.864 11.617 11.186 12.389 Indeks 100 98 94 104 Udgifter (mio. kr.) 395 387 372 412 Udgiftsændring i forhold til 1995 (mio.  

 kr.) -8 -23 17 Offentlige udgifter vedr.  

 17-19-årige Indbyggertal 17-19 år 2.032 1.957 1.993 1.923 Indeks 100 96 98 95 Udgifter (mio. kr.) 139 134 136 132 Udgiftsændring i forhold til 1995 (mio.  

 kr.) -5 -3 -7 1 Forudsætning: Indbyggere over 65 år udgør 13% af den  

 samlede befolkning.
 Sundhedsudgifter pr. indbyggere over 65 år: Ifølge tal fra  

 andre lande kan det skønnes, at 40% af sundhedsudgifterne bruges  

 på indbyggere over 65 år.
 Sundhedsudgifter pr. indbyggere over 65 år: 26.400 kr. i 1995.
 Sociale udgifter pr. indbyggere over 65 år: 71.900 kr. i 1995.
 Off. udg. pr. 0-16-årige: 33.300 kr.
 Off. udg. pr. 17-19-årige: 68.400 kr.
 Demografisk fremskrivning: Hagstova Føroya.
 Selv om indekstallene viser, at tallet af unge falder, og  

 beregningerne er foretaget som lineær fremskrivning af udgiftsniveauet  

 for 1995, forventes følgende at opveje og endda direkte føre  

 til betydelige øgede udgifter grundet:
1.	Større overgangsfrekvens fra folkeskolen til  

 ungdomsuddannelserne 2.	Generelt længere skolegang 3.	Flere og mere erhvervsrettede uddannelser.
Bloktilskuddet dækker som udgangspunkt de offentlige  

 udgifter til sundheds-, social- og uddannelsesformål.
Den hurtigt  

 voksende ældre befolkning vil i de kommende år medføre  

 stærkt stigende udgifter til social- og sundhedsformål.
Offentlig gæld Landskassen havde ikke nogen gæld før 1989,  

 men betydelige udestående garantier.
Til dækning af landskassens  

 underskud blev der indtil 1992 optaget en samlet gæld på 2 mia.  

 kr.
Denne gæld blev overvejende optaget på det internationale  

 bankmarked.
Gælden steg til 6 mia. kr. i løbet af 1993.  

 Af de 6 mia. kr. er 2,7 mia. kr. gået til rekapitalisering af  

 pengeinstitutter, mens den resterende gældsoptagelse er gået til  

 dækning af landskassens underskud.
Gælden er ikke steget siden  

 1993.
 I forbindelse med bankkriserne har landsstyret  

 indgået aftaler med Danmarks regering om bl.a. indfrielse af de  

 lån, landskassen havde optaget i udlandet inden bankkriserne.
 Bortset fra 600 mio. kr. i obligationslån er  

 landskassens gæld således udelukkende finansieret af den danske  

 stat.
 I henhold til fælleserklæringen fra 3.  

 november 1995 mellem regeringen og landsstyret indledes i 1997  

 drøftelser mellem landsstyret og regeringen, hvorledes og i hvilken  

 takt denne gæld skal tilbagebetales.
 Kommunernes gæld var i alt 1.910 mio. kr. pr. 30.  

 november 1995.
7. Bloktilskuddets størrelse Som det fremgår af ovenstående, er det  

 nuværende bloktilskud fremkommet ved omlægning af en række refusionsudgifter   med  

 varierende refusionsprocenter   til tilskud pr. 1. januar 1988 af statens  

 udgifter til fællesanliggender, ved sammenlægning af de enkelte  

 ministerparagrafrelaterede tilskud til et samlet tilskud og samtidig   pr.  

 medio 1993   konvertering af sociale refusioner til et generelt  

 bloktilskud ved en årlig opregning af tilskuddene.
 Tilskuddene til Færøerne er således  

 historisk og administrativt bestemt.
Med gennemførelsen af en egentlig bloktilskudslov i  

 1993   lov nr. 393 af 22. juni 1993   blev tilskuddet samlet til ét  

 tilskudsbeløb under Finansministeriets finanslovsparagraf.
Samtidig  

 indgik de fire tidligere refusionstilskud på Socialministeriets  

 område i dette bloktilskud.
Ved overgang til bloktilskud skabtes der mulighed for, at  

 landsstyret med den hermed følgende friere dispositionsadgang kunne  

 tilrettelægge sin økonomiske politik mere uafhængigt og  

 mere hensigtsmæssigt, idet der herved skete en adskillelse af  

 finansieringen og udgifterne til de enkelte områder.
Samtidig  

 etableredes også muligheder for at opnå rationaliseringsgevinster  

 ved en mere hensigtsmæssig tilrettelæggelse af aktiviteterne  

 på de pågældende områder.
8. Bloktilskuddets størrelse på længere sigt Der ligger ikke hverken i hjemmestyreloven eller i de  

 hidtidige bloktilskudsaftaler indikationer på, hvorledes bloktilskuddet  

 skal udmåles fremover.
 Der kan anlægges forskellige synspunkter på de  

 kriterier, som kan lægges til grund for bloktilskuddets udvikling:
 Følgende kriterier har været drøftet i  

 arbejdsgruppen:
a)	Det generelle bloktilskud kan fastlægges på det  

 nuværende niveau med en fast reguleringssats svarende til den danske  

 pris- og lønregulering.
Som følge af demografiske  

 ændringer på Færøerne kan en sådan  

 indebære en ændret kompensationsgrad for udgifterne til  

 fællesanliggender, der administreres af Færøernes  

 landsstyre.
b)	Det generelle bloktilskud er i princippet knyttet til udgifterne til  

 fællesanliggender som undervisning, sundhed og sociale anliggender.
Ved  

 fastlæggelsen af bloktilskuddet kan derfor tages hensyn til forudselige  

 variationer i anlægsaktiviteten og til eventuelle væsentlige  

 ændringer i de faktorer (antal pensionister, skoleelever og andre  

 objektive kriterier, herunder indbyggertal), som påvirker behovet for  

 drifts- og anlægsudgifter på ovennævnte områder.
c)	Skal balance mellem indkomstdannelse og udgifter i det  

 færøske samfund på længere sigt opnås, kan det  

 indebære en aftrapning af bloktilskuddet.
En sådan  

 bloktilskudsreduktion vil kunne tilrettelægges på mange  

 måder.
En mulighed er, at reduktionen gøres afhængig af  

 den økonomiske udvikling, og at det indgår i parternes  

 forhandlinger f.eks. hvert 3. år, når der forhandles  

 bloktilskud.
d)	Bloktilskuddet reguleres i henhold til kriterier som udviklingen i  

 den samlede indkomstskabelse, landsstyrets økonomi, kommunernes  

 økonomi, inkl.
Landskassens og kommunernes  

 gældssituation.
Arbejdsgruppen har noteret sig, at såfremt der  

 tilkommer Færøerne indtægter fra en fremtidig  

 råstofindvinding, udløser dette forhandlinger om  

 nedsættelse af statens tilskud til Færøerne.
Dette er i  

 overensstemmelse med aftalen mellem regeringen og Færøernes  

 landsstyre om råstoffer i undergrunden af 22. december 1992.
9. Bloktilskudslovens varighed Som det fremgår af de tidligere afsnit, har  

 tilskuddene til Færøernes landsstyre været fastsat for  

 varierende tidsperioder:
 Tilskuddene ifølge 1987-tilskudsreformen var i  

 princippet tidsubegrænset, mens de senere tilskudslove har haft en  

 varighed på hhv. 1,5, 1,0 og  3,0 år.
Ved fastlæggelse af varigheden af en kommende  

 bloktilskudslov er det væsentligt, at loven har en varighed, der  

 muliggør en hensigtsmæssig planlægning af udviklingen i  

 den offentlige færøske økonomi.
En 3-årig aftale  

 vedrørende bloktilskuddet kan anses for at være  

 hensigtsmæssig.
 Til belysning af forskellige spørgsmål i  

 relation til de forskellige problemer, der er behandlet i  arbejdsgruppen, er  

 vedlagt bilag 2-4.
1 Bilag 1 Arbejdsgruppen har afholdt 2 møder, hhv. 9. juni 1997 og 13.  

 november 1997.
 I arbejdsgruppen har deltaget:
 Fra færøsk side:
Lagmandsdirektør	Marjun Hanusardóttir Lagmandssekretær	Rúni Joensen Direktør	Peter Alberg Lamhauge (Finans- og  

 økonomiforhold) Direktør	Peter Petersen (Undervisning, miljø m.v.) Direktør	Høgni Joensen (Social- og  

 sundhedsområdet) Fra statslig side:
Afd.chef	Torsten Gersfelt, Økonomiministeriet Kontorchef	Mogens Raun Andersen, Finansministeriet Konsulent	Inger Skydsgaard, Statsministeriet Konsulent	Steen Ryd Larsen, Statsministeriet Fuldmægtig	Jeppe Hjernø, Finansministeriet Ved møde den 13. november deltog i stedet for Torsten Gersfelt  

 kontorchef Jens Pagter Kristensen, Økonomiministeriet, og i stedet for  

 Mogens Raun  Andersen kontorchef Henrik Hjortdal, Finansministeriet.
Bilag 2 Notat af 13. maj 1997 fra Rigsrevisionen til  

 statsrevisorerne om den fortsatte udvikling i sagen om den  

 færøske socialforvaltnings refusionsregnskaber (beretning nr.  

 4/1992) Rigsrevisor udtaler i notatets afsnit 3  

 følgende:
»Statsministeriet har i april 1997 redegjort for statens  

 tilsynsansvar for sagsområder, der er omfattet af bloktilskudsordningen  

 vedrørende Færøerne.
Det  fremgår bl.a. af  

 redegørelsen, at det i bemærkningerne til rammeloven om sociale  

 ydelser, lov nr. 315 af 17. maj 1995 om sociale ydelser på  

 Færøerne, er beskrevet, at hverken ressortministeren eller  

 regeringen som sådan er retligt forpligtet til at føre tilsyn  

 med indholdet og administrationen af de regler, der udstedes af hjemmestyret,  

 idet såvel kompetencen til regeludstedelse som forpligtelsen til at  

 føre tilsyn med indholdet og administrationen af reglerne er  

 overført til hjemmestyret.
Dette indebærer, at statens  

 myndigheder alene er forpligtet til at påse, at rammelovene udfyldes  

 som beskrevet i den enkelte rammelov.
Statsministeriet anførte videre, at såfremt  

 ressortministeren  ønsker det, kan rigsombudsmanden inddrages i  

 varetagelsen af ministerens forpligtelser, jf. hjemmestyrelovens § 15,  

 hvorefter rigsombudsmanden er rigets øverste repræsentant  

 på Færøerne og leder  af rigets administration på  

 øerne.
Rigsombudsmanden har derimod ikke adgang til at føre  

 tilsyn med hjemmestyrets administration af de færøske  

 særanliggender og de fællesanliggender, der administreres af  

 hjemmestyret i medfør af hjemmestyrelovens § 9.
 Endelig har Statsministeriet oplyst, at der vil blive  

 medtaget bemærkninger om ministerens ansvar såvel i kommende  

 forslag til rammelovgivning for Færøerne som i forslag til lov  

 om tilskud til Færøernes hjemmestyre efter udløbet af den  

 gældende bloktilskudslov.
Jeg kan tilslutte mig Statsministeriets redegørelse  

 og finder det tilfredsstillende, at ministerens ansvar vil blive  

 præciseret i kommende lovgivning for Færøerne.« Bilag 3 Uddrag af Justitsministeriets skrivelse af 24. februar 1994  

 til Socialministeriet 2. Ministerens forpligtelser på områder, der overgår  

 til hjemmestyret efter hjemmestyrelovens § 9.
 Der er ikke i den færøske hjemmestyrelov  

 fastsat nærmere regler for ministerens forpligtelser på  

 områder inden for ministerens forretningsområde, som hjemmestyret  

 overtager efter hjemmestyrelovens § 9. Forarbejderne til hjemmestyreloven  

 indeholder ikke nærmere oplysninger herom.
I bemærkningerne til den grønlandske  

 hjemmestyrelovs § 5, jf.
Folketingstidende 1978-79, Tillæg A, sp. 336,  

 anføres, at ministeren på områder, der overgår til  

 hjemmestyret efter bemyndigelse i medfør af bestemmelsen, »har et  

 ansvar for, at hjemmestyret overholder de  rammer, der er fastsat i den  

 konkrete bemyndigelseslovgivning «.
I betænkning nr. 837/1978, Hjemmestyre i  

 Grønland, bind 1, side 88, anfører hjemmestyrekommissionen  

 tilsvarende, at ministerens ansvar vedrørende tilskudsfinansierede  

 områder »omfatter ansvar for, at hjemmestyret overholder de rammer, der  

 er fastsat i bemyndigelseslovgivningen, men går på den anden side  

 ikke videre.« Statsministeriet har i en skrivelse af 31. januar 1994 til  

 Statsrevisoratet givet udtryk for tilsvarende synspunkter om ministerens  

 forpligtelser, for så vidt angår sagsområder, der  

 overgår til Færøernes hjemmestyre efter § 9 i den  

 færøske hjemmestyrelov:
»I og med at alle betydende udgifter ved områder,  

 der administreres af landsstyret i henhold til hjemmestyrelovens § 9, fra 1.  

 juli 1993 er omlagt til et generelt bloktilskud under Finansministeriet . Og  

 at statens krav til de offentlige ydelser på Færøerne  

 fremgår eller fremover vil fremgå af summariske »rammelove«, vil  

 den færøske ordning stærkt tilnærme sig den ordning,  

 der gælder for Grønlands hjemmestyre.
I overensstemmelse hermed  

 vil statens opgaver indskrænke sig til at sørge for, at tilskud  

 er korrekt overført, hvilket er Finansministeriets ansvar, og til at  

 påse, at de summariske bestemmelser i »rammelovene« overholdes, hvilket  

 er de pågældende ressortministeriers ansvar.« Efter Justitsministeriets opfattelse kan  

 spørgsmålet om ministerens forpligtelser på områder,  

 der overgår til Færøernes hjemmestyre efter  

 hjemmestyrelovens § 9 ved rammelove som dem, der er foreslået, for  

 så vidt angår social- og sundhedsvæsenet, give anledning  

 til tvivl, hvis der ikke i rammelovene fastsættes nærmere regler  

 herom, eller hvis forarbejderne til lovene ikke indeholder nærmere  

 oplysninger om spørgsmålet.
 Dette gælder, selv om det antages, at vurderingen af  

 ministerens forpligtelser på de ved rammelovene overførte  

 områder skal foretages ud fra samme regler som dem, der måtte  

 gælde for områder, der overgår til Grønlands  

 hjemmestyre efter den grønlandske hjemmestyrelovs § 5.
Der kan således rejses spørgsmål om,  

 hvad der ligger i, at ministerens forpligtelser er begrænset til at  

 påse, at bestemmelserne i rammelovene »overholdes«.
Det må f.eks.  

 anses for uklart, om ministeren alene skal sikre sig, at hjemmestyret  

 udsteder regler på de områder, hvor hjemmestyret har fået  

 kompetencen, eller om ministeren tillige skal vurdere indholdet og  

 administrationen af de regler, som hjemmestyret udsteder.
 Der kan endvidere rejses spørgsmål om,  

 hvordan ministeren skal udføre sin tilsynsopgave, og hvad ministeren  

 skal foretage sig, hvis det konstateres, at hjemmestyret ikke »overholder«  

 bestemmelserne i bemyndigelseslovene.
 Under hensyn til den tvivl, der efter Justitsministeriets  

 opfattelse kan rejses om ministerens forpligtelser på områder,  

 der overgår til Færøernes hjemmestyre efter  

 hjemmestyrelovens § 9 ved rammelove som de foreslåede vedrørende  

 social- og sundhedsvæsenet, finder Justitsministeriet, at  

 spørgsmålet bør søges nærmere reguleret i  

 rammelovene eller efter omstændighederne i bemærkningerne  

 hertil.
 Det tilføjes, at det ovenfor anførte alene  

 angår spørgsmålet om vedkommende ministers forpligtelser i  

 henhold til de bestemmelser i de foreslåede rammelove, hvorefter  

 Færøernes hjemmestyre bemyndiges til at overtage den  

 regelfastsættende myndighed og administrationen af et område.
Bilag 4 Notat af 7. november 1994 til Færøernes  

 landsstyre, hvor advokat Sjuróur Rasmussen redegør for  

 regeringens forpligtelser til at udøve juridisk kontrol med  

 rammelovene.
Ekstrakt af notatets pkt. 3.2.1.
 »3.2.1. Juridisk kontrol med rammelove.
 § 9 i hjemmestyreloven omtaler ikke, at regeringen skal  

 udøve kontrol med, at hjemmestyret i lovgivning og administrationen  

 i.h.t. rammelovene holder sig inden for den bemyndigelse, som er givet ved  

 rammelovene.
Det må dog følge af, at sagsområdet er  

 fællesanliggende i.h.t. § 6, stk. 1, at den danske regering skal  

 påse, at hjemmestyret holder sig inden for rammerne af rammelovene, men  

 naturligvis skal regeringen ikke påse, om lagtingslovene, som er  

 udfærdiget med hjemmel i rammelovene, er politisk hensigtsmæssige  

 eller ikke.
Dette er jo lagt til hjemmestyret at tage stilling til.
Så kan spørgsmålet stilles: Hvilke  

 forpligtelser har regeringen, om det viser sig, at hjemmestyret overskrider  

 den bemyndigelse, som er fastlagt i rammelovene? Overtræder hjemmestyret den bemyndigelse, som er  

 fastlagt i rammelovene, så har hjemmestyret også overtrådt  

 de rammer, som er fastsat i § 2 i hjemmestyreloven, og derfor må  

 regeringen forelægge sagen for det i hjemmestyrelovens § 2 omhandlende  

 nævn til stillingtagen på samme måde som nævnt under  

 3.1.
 Der er ingen anledning til at tro, at hensigten har  

 været at have to sæt regler vedrørende fortolkning af  

 hjemmestyreloven på dette område, et for § 2- jf. § 4-  

 overtagelser og et for § 9-overtagelser.
Et særligt spørgsmål er: Hvad nu, hvis  

 rammeloven pålægger hjemmestyret en forpligtelse og hjemmestyret  

 ikke udøver denne forpligtelse? Der er ingen anledning til at tro, at det er i  

 overensstemmelse med grundtanken bag ved hjemmestyreloven, at der i  

 særlig rigslov gives rigsmyndighederne  

 tvangsgennemførelsesforanstaltninger.
Hjemmestyret er autonomt, og  

 sådan en lov opfattes som ikke at være i overensstemmelse med  

 hjemmestyreloven.
