Kontrolfrekvensvejledning 2011 (Vejledning om kontrolfrekvenser m.v. på fødevareområdet) Afsnit I Indledning Denne vejledning beskriver bestemmelserne i bekendtgørelse om fødevarekontrol og offentliggørelse af kontrolresultater, herefter benævnt kontrolbekendtgørelsen.
Vejledningen er rettet mod kontrolenhederne, som foretager kontrol med fødevarevirksomheder m.v.
 Vejledningen skal læses sammen med kontrolbekendtgørelsen og kontrolvejledningen, som findes på fødevarestyrelsens hjemmeside (www.fvst.dk). Kontrolvejledningen indeholder generelle retningslinjer, som de tilsynsførende følger, når de kontrollerer fødevarevirksomheder mv.
 Kontrolfrekvensvejledningen opdateres årligt.
Formål og anvendelse Vejledningens formål er at sikre, at kontrolenhederne følger ensartede principper for fastsættelse af basiskontrollen i fødevarevirksomheder mv., der er autoriserede eller registrerede eller har registrerede aktiviteter i henhold til autorisationsbekendtgørelsen.
 Vejledningen beskriver rammer og principper for fastlæggelse af omfanget af ordinær kontrol i fødevarevirksomheder mv., herunder fastsættelse og tildeling af standard- og elitefrekvenser for ordinær kontrol samt retningslinier for kontrolplanlægning.
 Desuden beskriver vejledningen retningslinier for ekstra kontrol som fx opfølgende kontrol efter anmærkninger, der skal udføres som supplement til den ordinære kontrol.
 Vejledningen omfatter udover den generelle del:
 Standard- og elitefrekvenser for ordinær kontrol i brancher af fødevarevirksomheder (bilag 1)  Risikovurdering for brancher af fødevarevirksomheder (bilag 2)  Supplerende individuel vurdering af kontrolbehovet på engrosområdet (bilag 3)  Vejledende frekvenser for sæsonvirksomheder mv. (bilag 4)  Retningslinier for kontrolplanlægning på slagterier og engros kødvirksomheder (bilag 5)  Kodeks for gebyrbelagt kontrol (bilag 6) Kontrol i Grønland er ikke omfattet af denne vejledning.
Fødevarekontrollen Formålet med fødevarekontrollen er, at færre mennesker bliver syge af den mad de spiser, og at flere virksomheder overholder reglerne.
Fødevarekontrollen i fødevarevirksomheder mv. gennemføres som en kombination af flere kontrolindsatser, hvor kontrol og vejledning af fødevarevirksomheder har til formål at få så mange fødevarevirksomheder som muligt til at forstå og følge reglerne.
I det følgende vises en oversigt over forskellige af fødevarestyrelsens kontrolindsatser på fødevareområdet.
Kontrolindsats Udover de nævnte kontrolindsatser findes fx fødevarestyrelsens rejsehold, som fokuserer på særlige indsatsområder og problemstillinger.
Risiko- og behovsorienteret basiskontrol Kontrolomfanget i fødevarevirksomheder bestemmes ud fra en risiko- og behovsorienteret vurdering.
Det betyder, at kontrolindsatsen prioriteres, differentieres og målrettes mod brancher og virksomheder, hvor fødevarerisikoen og behovet for kontrol er størst.
Risikovurderingen foretages på brancheniveau.
Forskelle i risici mellem forskellige brancher af fødevarevirksomheder m.v. kommer til udtryk ved differentierede standard- og elitefrekvenser for ordinær kontrol.
Behovsvurderingen foretages på virksomhedsniveau.
Her vil forskelle mellem virksomhedernes evne og vilje til at overholde fødevarelovgivningen medføre enten mindre kontrol fastsat ved elitefrekvenser for virksomheder, der har opnået elitestatus eller mere kontrol i form af opfølgende kontrol efter anmærkninger.
 Frekvenser for ordinær kontrol for risikogrupper fastsættes i kontrolbekendtgørelsen.
Muligheder for omprioritering i forhold til kontrolfrekvensvejledningen Fødevarestyrelsens ledelse kan efter drøftelse med Fødevareministeriets departement omprioritere kontrolindsatsen i forhold til kontrolfrekvensvejledningen, hvis det på grund af særlige forhold ud fra en faglig betragtning skønnes nødvendigt.
Sådanne særlige forhold kan fx være:
 Fødevareforureninger, tilbagetrækningssager, opsporingsarbejde og lignende, der nødvendiggør en særlig indsats eller behov for intensiveret efterforskning på et bestemt fødevareområde.
 Ekstraordinære kontrolindsatser, fx kontrolkampagner eller lignende, som ikke har været planlagt fra årets start.
 Behov for at flytte ressourcer fra fødevarekontrollen til veterinærområdet, fx ved udbrud af smitsomme husdyrsygdomme.
 Enhver beslutning om omprioritering skal godkendes af Fødevareministeriets departement.
Afsnit II Kontroltyper og -aktiviteter Kapitel 1 1.1 Begreber og definitioner Begreber og definitioner, der anvendes i denne vejledning, er beskrevet i Kontrolvejledningens afsnit 2, Begreber og definitioner.
I det følgende er dog beskrevet enkelte begreber, som er tæt knyttet til kontrollen med fødevarevirksomheder.
1.2 Virksomhed I fødevarelovgivningen anvendes betegnelsen virksomhed.
I kontrolsammenhænge anvendes i stedet betegnelsen kontrolobjekt.
Et kontrolobjekt er et udtryk for den enhed, der kontrolleres, og som modtager en selvstændig kontrolrapport.
Et kontrolobjekt er f.eks. en dagligvareforretning, en restaurant, en brødfabrik, en bagerafdeling i et supermarked eller et hospitalskøkken.
1.3 Kontrol Kontrol er den aktivitet, der verificerer, at regler og love er overholdt.
Kontrollen udføres fx som kontrolbesøg (kontrol på stedet) eller som administrativ kontrol (skrivebordskontrol).
1.4 Kontrolbesøg Kontrolbesøg er myndighedens tilstedeværelse på virksomheden for at kontrollere, at lovgivningen overholdes og egenkontrolprogrammet følges.
Et kontrolbesøg bør gennemføres som et sammenhængende forløb af højst én dags varighed.
I særlige tilfælde, hvor der er tale om fysisk store virksomheder eller omfattende kontrol, kan et kontrolbesøg i engrosvirksomheder undtagelsesvist strække sig over to eller flere på hinanden følgende arbejdsdage, hvis der er en faglig begrundelse for det.
1.5 Administrativ kontrol Kontrol uden kontrolbesøg (skrivebordskontrol) kan benyttes for at kontrollere at lovgivningen overholdes, fx ved kontrol af indsendt dokumentation eller kontrol af hjemmeside.
1.6 Dokumentation af kontrol Ved kontrol udarbejdes som udgangspunkt en kontrolrapport som dokumentation for den gennemførte kontrol.
Udarbejdelse og offentliggørelse af kontrolrapporter i detail- og engrosvirksomheder er beskrevet i Vejledning om detailrapporten og offentliggørelse og Vejledning om engrosrapporten og offentliggørelse.
Disse vejledninger er bilag 11A og 11B til Kontrolvejledningen, som findes på Fødevarestyrelsens hjemmeside.
1.7 Standard- og elitefrekvenser for kontrol I bilag 1 findes standard- og elitefrekvenser for ordinær kontrol i alle brancher af fødevarevirksomheder.
1.8 Elitestatus Fødevarevirksomheder med standardfrekvens 0,5 eller mere kan opnå elitestatus (elitevirksomheder).
For brancher med standardfrekvens på 1 eller derover findes desuden særlige elitefrekvenser for virksomheder, der opnår elitestatus.
Elitevirksomheder i risikogruppe Særlig høj kan efter ét år med elitestatus opnå en yderligere reduktion af elitefrekvensen, jf. bilag 1.
 Virksomheden opnår elitestatus når:
 Virksomhedens seneste 4 kontrolrapporter er uden anmærkninger, og samtlige kontrolrapporter gældende for de seneste 12 måneder ligeledes er uden anmærkninger.
 Virksomheden er registeret som 3. partscertificeret, og den ikke har fået anmærkninger på de seneste 2 kontrolrapporter, jf. kontrolbekendtgørelsen. 3. partscertificerede virksomheder, der får mere end 12 årlige kontroller, må ikke have anmærkninger på kontrolrapporter de seneste 2 måneder.
 Elitestatus bortfalder:
 Når virksomheden får anmærkninger på en kontrolrapport.
 Ved ejerskifte bortset fra i en 3. partscertificeret virksomhed, hvis virksomheden dokumenterer, at 3. partscertificeringen fortsætter uændret.
 Når certificeringen ophører i en 3. partscertificeret virksomhed, medmindre virksomheden opfylder betingelserne for at opnå elitestatus på baggrund af kontrolhistorikken.
I forbindelse med ejerskifte og flytning kan virksomheden på særlige betingelser få videreført kontrolresultater fra tidligere ejer eller virksomhed, jf. kontrolbekendtgørelsen.
Virksomheden har efterfølgende mulighed for at opnå elitestatus ved førstkommende kontrol.
 Alle kontrolresultater, der gives på en kontrolrapport, tages med i vurderingen af virksomhedens eventuelle elitestatus.
 Når virksomhedens elitestatus bortfalder, gennemføres kontrollen igen efter standardfrekvensen.
1.9 Kontrolkrav på særlige kontrolområder På særlige kontrolområder findes kontrolkrav, der skal overholdes, uanset de i denne vejledning nævnte krav til kontrolfrekvenser og -planlægning.
 Dette er fx tilfældet inden for følgende kontrolområder:
Økologikontrol Kontrol i forbindelse med importaktiviteter Kontrol i forbindelse med eksportaktiviteter Kontrol med specificeret risikomateriale (SRM) Kontrol med handelsnormer for frugt og grønt Kontrol med indførsel, oplagring, distribution og formidling i foreninger med formidling af grønlandske og færøske fødevarer til privat brug (branche 94.99.00. A).
 Kontrol med fødevarevirksomheder, der leverer bi- og restprodukter til foderbrug (branche 10.90.00. A).
 Kontrol med dyrevelfærd på slagterier.
 Disse kontrolkrav er beskrevet i de relevante regler og vejledninger på områderne.
Kapitel 2 2.1 Ordinær kontrol Ordinær kontrol i den enkelte virksomhed gennemføres efter standard- eller elitefrekvenserne fastsat i bilag 1 og fordeles jævnt over året, så virksomhederne kontrolleres med passende intervaller.
Ordinær kontrol gennemføres ved brug af en kombination af flere kontrolmetoder.
I virksomheder, hvor der kræves skriftlige egenkontrolprogrammer, gennemføres kontrollen med udgangspunkt i kontrolmetoden audit kombineret med andre kontrolmetoder.
I virksomheder, hvor der ikke kræves skriftligt egenkontrolprogram anvendes fx kontrolmetoderne tilsyn og overvågning, fysisk kontrol, dokumentkontrol, prøveudtagning og analyse mv.
Definitioner på kontrolmetoder fremgår af Kontrolforordningerne.
Audit er en planlagt, systematisk gennemgang og kontrol af virksomhedens egenkontrolprogram, handlinger og egenkontrolresultater samt effekten heraf.
Forberedelse og gennemførelse af audit er nærmere beskrevet i Vejledning om audit, som er bilag 1 til Kontrolvejledningen.
 Omfanget af ordinær kontrol er nærmere beskrevet i afsnit IV om kontrolplanlægning.
Nyetablerede registrerede virksomheder Første ordinære kontrol i nyetablerede, registrerede virksomheder gennemføres indenfor følgende tidsfrister:
 I risikogrupperne Særlig høj, Høj og Middel skal den første ordinære kontrol gennemføres inden for 14 dage efter, at virksomheden har påbegyndt sine aktiviteter.
 I risikogruppe Lav skal den første ordinære kontrol gennemføres inden for 1 måned efter, at virksomheden har påbegyndt sine aktiviteter.
Ved nyetablering af en registreret virksomhed i risikogruppe Ultralav risiko og uden risikogruppe skal der som udgangspunkt ikke gennemføres ordinær kontrol med mindre, der er en konkret begrundelse.
Det gælder dog ikke virksomheder i branche 94.99.00. A, Foreninger med formidling af grønlandske og færøske fødevarer til privat brug, hvor der skal foretages kontrol inden for 1 måned efter, at virksomheden har påbegyndt sine aktiviteter.
 Hvis en virksomhed har både hoved- og bibranche, skal tidspunktet for den første ordinære kontrol fastlægges ud fra den branche, der er placeret i den højeste risikogruppe.
Nyetablerede autoriserede virksomheder Der gælder særlige retningslinier for nyetablerede, autoriserede virksomheder, som skal have et autorisationsbesøg inden virksomheden påbegynder sine aktiviteter, jf.
Vejledningen om audit, som vises som bilag 1 til Kontrolvejledningen.
Ejerskifte Efter ejerskifte skal den første ordinære kontrol som udgangspunkt gennemføres inden for en periode, der står i rimeligt forhold til virksomhedens standardfrekvens, dog senest inden for 6 måneder.
Eksempelvis bør en virksomhed med standardfrekvens 3 efter et ejerskifte have den første ordinære kontrol inden for 4 måneder.
 Ved ejerskifte i registrerede virksomheder med kontrolfrekvens Efter behov og uden risikogruppe skal der kun gennemføres kontrol, hvis der er en konkret begrundelse.
Der gælder særlige retningslinier for virksomheder, der i forbindelse med ejerskifte viderefører kontrolhistorikken fra tidligere ejer eller virksomhed.
Disse virksomheder skal have den første ordinære kontrol inden for 2 måneder.
Kontrol af sæsonvirksomheder Kontrol i sæsonvirksomheder gennemføres, når virksomheden har åbent.
Det er derfor vigtigt at få oplysninger om åbningsperioder. Årets første ordinære kontrol bør gennemføres hurtigst muligt efter sæsonåbning.
Kontrol af registrerede virksomheder i med kontrolfrekvens Efter behov Kontrol i virksomheder med kontrolfrekvens Efter behov gennemføres, hvis der er en konkret begrundelse samt i forbindelse med kontrolkampagner, prioriteret basiskontrol og stikprøvekontrol.
Kapitel 3 3.1 Ekstra kontrol I nogle tilfælde forberedes og udføres ekstra kontrol med samme kontrolomfang og -metode som ordinær kontrol og omfatter flere lovgivningsområder, jf. afsnit IV om kontrolplanlægning.
Dette er tilfældet ved:
 Opfølgende kontrol efter anmærkninger,  Forbrugerklager i lavrisiko virksomheder og  Bestilt kontrol.
I andre tilfælde kontrolleres udelukkende enkelte forhold fx i forbindelse med  Forbrugerklager (bortset fra lavrisiko virksomheder),  Smitteopsporing i forbindelse med udbrud af fødevarebårne sygdomme og  Tilbagetrækningssager.
 Ved denne kontrol benyttes de kontrolmetoder, der er mest relevante, fx audit eller fysisk kontrol.
 Ekstra kontrol kan ikke erstatte ordinære kontrol.
3.2 Opfølgende kontrol efter anmærkninger Der gennemføres som udgangspunkt en opfølgende kontrol efter anmærkninger ved kontrollen i en virksomhed.
Anmærkninger omfatter indskærpelser, påbud, forbud, bøder og politianmeldelser.
Den opfølgende kontrol gennemføres inden for rimelig tid, efter at anmærkningen er givet, eller en eventuel frist er udløbet, og i rimelig tid inden den næste ordinære kontrol.
Der skal dog tages hensyn til bl.a. overtrædelsens karakter og virksomhedens kontrolfrekvens.
Som udgangspunkt skal der følges op på anmærkningen senest to måneder efter den kontrol, der gav anledning til anmærkningen.
Der kan dog være forhold i en sag, der medfører, at kontrollen først meningsfyldt kan gennemføres senere, fx frister eller andre praktiske foranstaltninger.
 Opfølgende kontrol efter anmærkninger har samme kontrolomfang og -metode som ordinær kontrol og omfatter flere lovgivningsområder, jf. afsnit IV om kontrolplanlægning.
I virksomheder med mere end 12 årlige kontroller er retningslinjerne for opfølgende kontrol efter anmærkninger beskrevet i bilag 5, kontrolplanlægning i kødvirksomheder i afsnittet om planlægning af opfølgende kontrol i den enkelte virksomhed.
Disse retningslinjer gælder for opfølgning på anmærkninger ved den ordinære kontrol.
Opfølgning på anmærkninger ved anden kontrol kan foretages i forbindelse med anden kontrol.
 Det opfølgende kontrolbesøg kan i enkelte tilfælde undlades, hvis kontrollen kan gennemføres mere hensigtsmæssigt på anden vis fx ved administrativ kontrol (skrivebordskontrol) af indsendt dokumentation.
Opfølgende kontrol efter anmærkninger kan normalt ikke erstatte ordinær kontrol efter standardfrekvenserne, da opfølgende kontrol efter anmærkninger bl.a. har til formål at øge kontrolaktiviteten i virksomheden.
Det gælder også for engrosvirksomheder i risikogruppe særlig høj, som har standardfrekvens 5.
 Opfølgning på anmærkninger kan undtagelsesvist foretages ved ordinær kontrol i fx følgende tilfælde:
 Opfølgning på anmærkninger, hvortil der er knyttet en frist (typisk påbud), som betyder, at tidspunktet for fristens udløb er nogenlunde sammenfaldende med en planlagt ordinær kontrol.
 Opfølgning på anmærkninger, der gives ved opfølgende kontrol, hvis der er planlagt ordinær kontrol inden for 2 måneder.
3.3 Skærpet kontrol Hvis kontrolenhederne vurderer, at én opfølgende kontrol ikke er tilstrækkeligt til at sikre, at virksomheden får rettet varigt op på de ulovlige forhold, kan det være nødvendigt med skærpet kontrol i en periode.
Det vil sige flere ekstra kontroller inden for et givet tidsrum, jf. kontrolvejledningens afsnit 5.2, Kontroltyper og eksempler nævnt i kontrolvejledningens bilag 6.
Ved skærpet kontrol i en periode skal kontrolomfang og -metode ved den første af de ekstra kontroller svare til kontrolomfang og -metode ved ordinær kontrol.
Ved de øvrige ekstra kontroller kan kontrollen målrettes det eller de aktuelle problemer i virksomheden.
3.4 Opfølgende kontrol i øvrigt Kontrol i forbindelse med fx tilbagetrækningssager, smitteopsporing ved udbrud af eller mistanke om fødevarebårne sygdomme eller forbrugerklager i andre virksomheder end lavrisiko virksomheder kan udføres som opfølgende kontrol i de tilfælde, hvor der ikke er planlagt en ordinær kontrol inden for rimelig tid.
I disse tilfælde kan den ekstra kontrol udføres som en målrettet kontrol, hvor der kun kontrolleres de lovgivningsområder, der er relevante i forbindelse med opfølgningen, og der benyttes de kontrolmetoder, der er mest relevante.
3.5 Bestilt kontrol I følgende situationer kan virksomheder bestille kontrol, der skal udføres inden for 2 måneder:
 Efter anmærkninger på den seneste kontrolrapport, hvor kontrolenhederne ikke foretager opfølgende kontrol, jf. kapitel 3.2.
Efter ejerskifte.
Dette er dog ikke tilfældet, hvis en virksomhed ansøger om fornyet autorisation i forbindelse med ejerskifte, da virksomheden i så fald skal have et autorisationsbesøg.
 Efter at virksomheden er blevet registreret som certificeret med henblik på at få tildelt elitestatus.
 Ved bestilt kontrol skal kontrolomfang og -metode svare til kontrolomfang og -metode ved ordinær kontrol.
3.6 Ekstra kontrol ved forbrugerklager i ultralav- og lavrisiko virksomheder I ultralav- og lavrisiko virksomheder skal der i forbindelse med relevante forbrugerklager udføres ekstra kontrol.
For lavrisiko virksomheder er det et supplement til den ordinære kontrol efter standardfrekvensen.
Ved ekstra kontrol i lavrisiko virksomheder skal kontrolomfang og -metode svare til kontrolomfang og -metode ved ordinær kontrol og omfatter flere lovgivningsområder, jf. afsnit IV, Kontrolplanlægning.
I ultralavrisiko virksomheder er det tilstrækkeligt at kontrollere de områder, som er relevante i forhold til forbrugerklagen.
 Ved relevante forbrugerklager i øvrige virksomheder henvises til kapitel 3.4.
Kapitel 4 4.1 Anden kontrol De fleste kontrolopgaver kan udføres i forbindelse med ordinær eller ekstra kontrol.
I de tilfælde, hvor kontrolopgaverne ikke bliver udført i forbindelse med ordinær eller ekstra kontrol, gennemføres kontrollen som anden kontrol.
 Eksempler på kontrolopgaver, som skal udføres som anden kontrol, fordi kontrolområderne kontrolleres hyppigere end den fastsatte kontrolfrekvens:
 Inspektion før og efter slagtning på slagterier.
Kontrol i forbindelse med eksport af kød og kødprodukter til USA og Kina, jf.
Vejledning om kontrol med virksomheder, der eksporterer fødevarer til tredjelande.
 Kontrol med specificeret risikomateriale.
 Kontrol ved indførsel af ikke animalske fødevarer med særlige restriktioner, jf. bekendtgørelse om indførsel af fødevarer m.v. med særlige restriktioner (Restriktionsbekendtgørelsen).
 Eventuelle særlige krav til hvilke lovgivningsområder, der skal kontrolleres i forbindelse med disse besøg, fremgår af de relevante regler og vejledninger på området.
 Eksempler på kontrolopgaver, som kan udføres som anden kontrol, fordi virksomhedens kompleksitet, størrelse eller aktiviteter gør, at det ikke altid kan nås inden for den fastsatte kontrolfrekvens:
 Kontrol med økologiregler.
 Kontrol med eksportaktiviteter ud over kontrol i forbindelse med eksport af animalske fødevarer til USA og Kina.
 Kontrol med importaktiviteter ud over kontrol ved indførsel af ikke animalske fødevarer med særlige restriktioner, f.eks. kontrol med import af kosttilskud.
 Kontrol med handelsnormer.
 Anden kontrol kan ikke erstatte ordinær kontrol.
Afsnit III Fastsættelse af frekvenser for ordinær kontrol I bilag 2 placeres brancher af detail- og engrosvirksomheder samt detail med engrosvirksomhed i risikogrupper ud fra en risikovurdering på baggrund af 7 risikofaktorer og i nogle tilfælde ved brug af en korrektionsfaktor.
Ud fra den samlede risikovurdering er der fastsat standardfrekvenser og evt. elitefrekvenser for hver risikogruppe.
Disse frekvenser findes i bilag 1.
 For enkelte engrosbrancher samt for branchegrupperne Fødevarevirksomheder med primærproduktion, Primærproducenter med direkte levering til den endelige forbruger, Øvrige, Fødevarekontaktmaterialer (FKM) og Bibrancher der benyttes til registrering af særlige aktiviteter er risikogrupper og kontrolfrekvenser fastsat ud fra andre kriterier.
Kapitel 5 5.1 Individuel fastsættelse af frekvenser for ordinær kontrol i den enkelte virksomhed Kontrolenhederne skal fastlægge antallet af ordinære kontroller for hver enkelt fødevarevirksomhed i enhedernes område ud fra standard- og elitefrekvenserne for branchen.
Hvis virksomheden er tildelt flere brancher, skal frekvensen for ordinær kontrol normalt fastsættes ud fra den branche, der er placeret i den højeste risikogruppe, og som derfor giver flest ordinære kontroller.
I kapitel 6.1 findes dog undtagelser for dette dels for engrosvirksomheder med behandling, der oplagrer egne fødevarer produceret i virksomheden og dels i visse tilfælde for virksomheder i branche 10.10.00. I, Kødvirksomheder, mindre, der tildeles bibrancher til beskrivelse af virksomhedens aktiviteter.
 Er virksomheden tildelt flere brancher, skal de aktiviteter, der er knyttet til den enkelte branche, normalt kontrolleres med den kontrolfrekvens, der svarer til den aktuelle branche.
Ved fastsættelse af kontrolfrekvensen skal der tages hensyn til, om virksomheden har elitestatus.
Hvis virksomheden har haft elitestatus i 12 måneder, skal kontrolfrekvensen reduceres yderligere for virksomheder i risikogruppe Særlig høj, jf. bilag 1.
Virksomheder skal have mindst én ordinær kontrol hvert år.
Virksomheder med en kontrolfrekvens under 1 skal dog have ordinær kontrol svarende til den tildelte frekvens.
Ved fastsættelse af kontrolfrekvensen i den enkelte virksomhed tages som udgangspunkt ikke hensyn til virksomhedens størrelse, produktionens omfang eller alsidighed.
Disse faktorer vil derimod have indflydelse på varigheden af den enkelte kontrol.
På engrosområdet skal der dog foretages en supplerende individuel vurdering af kontrolbehovet, jf. kapitel 5.4 og bilag 3, som medfører, at virksomheder i visse risikogrupper med en varemængde og aktivitet, der er væsentlig mindre end det, der som standard karakteriserer branchen, får en reduceret standardfrekvens.
 I løbet af året kan det være nødvendigt, at kontrolenhederne ændrer det planlagte antal ordinære kontroller for den enkelte virksomhed, hvis virksomheden ændrer branche, aktivitet, udpeges til prioriteret basiskontrol eller opnår eller mister elitestatus.
 Det planlagte antal ordinære kontroller i kontrolobjektregistret (KOR) skal løbende opdateres, så KOR hele tiden afspejler den planlagte ordinære kontrol efter standard- eller elitefrekvensen samt evt. prioriteret basiskontrol for virksomheden i det aktuelle kalenderår.
 Kontrolfrekvensen kan evt. reduceres, så den står i rimelig forhold til den periode, virksomheden har eksisteret (nyetablerede virksomheder) eller har haft åbent (sæsonvirksomheder), jf. kapitel 5.2 og 5.3 samt bilag 4.
5.2 Fastsættelse af ordinær kontrol i sæsonvirksomheder Der findes to selvstændige brancher for virksomheder med sæsonåbent.
Det drejer sig om:
 Servering: Restauranter mv. i branche 56.10.00. A, der har åbent op til 6 måneder om året, som registreres med branche 56.10.00. C.
 Chokolade-, konfekture- og isforretninger/-afdelinger med behandling, der har åbent op til 6 måneder om året, som registreres med branche 47.24.00. B.
 Øvrige sæsonvirksomheder skal placeres i de brancher, der svarer til virksomhedens aktiviteter.
Kontrolfrekvensen for sæsonvirksomheder, der bliver indplaceret i en helårsbranche, kan i nogle tilfælde reduceres, så den står i rimelig forhold til virksomhedens åbningsperiode.
Ved åbningsperioden forstås den samlede periode, virksomheden har åbent i løbet af året.
Hvis fx en virksomhed har åbent fra april til september (seks måneder), 1 uge i efterårsferien og tre uger i december, vil åbningsperioden svare til ca. 7 måneder.
For sæsonvirksomheder, der indplaceres i brancher med en kontrolfrekvens på 1 eller mindre, kan frekvensen dog ikke nedsættes.
For sæsonvirksomheder, der indplaceres i brancher med en kontrolfrekvens på 2 eller mere, kan frekvensen ikke reduceres til mindre end 1.
 Eventuel reduktion af kontrolfrekvensen i sæsonvirksomheder skal foretages efter retningslinjerne i bilag 4.
5.3 Fastsættelse af ordinær kontrol i virksomheder, der bliver etableret eller ændrer status i løbet af året Standardfrekvensen for virksomheder, der bliver etableret i løbet af året, kan evt. reduceres, så den står i rimelig forhold til den periode, virksomheden har eksisteret.
Virksomheder, der opnår eller mister elitestatus i løbet af året, eller elitevirksomheder i risikogruppe Særlig høj, der har haft elitestatus i 12 måneder, og som har mulighed for yderligere reduktion af frekvensen, tildeles ny kontrolfrekvens.
Denne nye kontrolfrekvens kan evt. reduceres, så den står i rimelig forhold til den resterende del af året.
 Eventuel reduktion af standardfrekvensen i nyetablerede virksomheder eller i virksomheder med ændret elitestatus skal foretages efter retningslinjerne i bilag 4.
5.4 Supplerende individuel vurdering af kontrolbehovet i virksomheder på engrosområdet Standardfrekvensen for virksomheder på engrosområdet kan evt. reduceres på baggrund af en vurdering af andre faktorer end den generelle risiko- og behovsvurdering.
Baggrunden for denne særlige individuelle vurdering af kontrolbehovet i engrosvirksomheder er, at engrosvirksomheder i samme branche kan være meget forskellige med hensyn til aktivitet og vareudvalg.
Retningslinier for supplerende individuel vurdering af kontrolbehovet i virksomheder på engrosområdet er beskrevet i bilag 3.
Kapitel 6 6.1 Hoved- og bibrancher - generelt Hver virksomhed skal tildeles en hovedbranche og evt. en eller flere bibrancher.
Hovedbranchen vælges ud fra den aktivitet, der bedst karakteriserer virksomheden.
Virksomhedens evt. øvrige aktiviteter karakteriseres ved bibrancher.
I detail, bortset fra detail med engrosvirksomhed, er der dog kun to mulige bibrancher, som beskrives i kapitel 6.3.
6.2 Hoved- og bibrancher for engrosvirksomheder og detail med engrosvirksomhed I engrosvirksomheder og i detail med engrosvirksomhed kan det være nødvendigt at tildele en virksomhed bibrancher som i følgende eksempler:
 En virksomhed, der har en eller flere aktiviteter, der adskiller sig væsentligt fra den aktivitet, der karakteriseres af hovedbranchen, fx et mejeri, der producerer juice eller en kontorvirksomhed, der også er transportør.
En virksomhed, der er autoriseret efter hygiejneforordningen for animalske fødevarer, og hvor aktiviteterne skal offentliggøres på særlige lister i forhold til EU, fx fremstilling af hakket kød, opskæring, tarmvirksomhed og frostlager mv.
I disse tilfælde skal virksomheden tildeles en eller flere bibrancher, medmindre aktiviteten fremgår af virksomhedens hovedbranche.
Dette gælder også for virksomheder i gruppen detail med engrosvirksomhed, der ikke som udgangspunkt er autoriseret efter hygiejneforordningen for animalske fødevarer.
Fx skal et engrossupermarked ikke autoriseres efter hygiejneforordningen for animalske fødevarer, som fx engrossupermarkeder, der omfatter en tilvirkningsafdeling med hakning af kød.
Virksomheder, der opbevarer animalske frost- eller kølevarer, skal tildeles bibrancher for disse aktiviteter, uanset om det er virksomhedens egne varer eller andre virksomheders varer, der opbevares.
Dette er dog ikke tilfældet ved oplagring af fødevarer, der udelukkende indgår i virksomhedens egen produktion.
I disse tilfælde er aktiviteten en integreret del af de aktiviteter, der er omfattet af hovedbranchen.
Hvis en virksomhed har selvstændige afdelinger med og uden behandling, bør hovedbranchen som udgangspunkt vælges i gruppen af brancher af virksomheder med behandling, med mindre behandlingsaktiviteten er så begrænset, at det ville være misvisende, hvis denne aktivitet blev afgørende for valg af hovedbranchen.
Eksempelvis vil en mindre afdeling med hakning af kød i et engrossupermarked skulle tildeles en bibranche, selvom det er en engros med behandling aktivitet.
 Hvis en virksomhed har flere brancher, der er lige karakteriserende, bør det tilstræbes, at hovedbranchen vælges blandt de brancher, der har den højeste frekvens (og evt. kan opnå elitestatus), jf. dog undtagelsen nævnt i bilag 1 i branche 46.39.00. A, Engrossupermarkeder.
 Virksomhedens kontrolfrekvens fastsættes normalt ud fra den hoved- eller bibranche, som har den højeste kontrolfrekvens, jf. kapitel 5.1. Der er dog følgende undtagelser:
For engrosvirksomheder med behandling, der tildeles bibrancher som følge af oplagring af egne fødevarer produceret i virksomheden, og hvor frekvensen for bibranchen er højere end for hovedbranchen, fastlægges kontrolfrekvensen dog ud fra virksomhedens hovedbranche.
Dette gælder dog ikke, hvis der er tale om frostlagring af varer, som ikke anvendes i egen produktion  her skal altid foretages kontrol med frostlageret efter frekvensen for frostlageret.
 For engrosvirksomheder i branche 10.10.00. I, Kød: Kødvirksomheder, mindre, der tildeles bibrancher til beskrivelse af virksomhedens aktiviteter, og hvor frekvensen for bibranchen er højere end for hovedbranchen skal kontrolfrekvensen fastsættes som beskrevet:
 Hvis aktiviteterne kun omfatter opskæring af kød, fremstilling af hakket kød, tilberedt kød eller kødprodukter, eller oplagring af egne varer på køl eller frost, inkl. indfrysning, fastlægges kontrolfrekvensen ud fra virksomhedens hovedbranche.
 Hvis aktiviteterne omfatter fx slagtning eller slagtemæssig behandling af nedlagt vildt, eller oplagring af varer for andre på køl eller frost, inkl. indfrysning, skal disse aktiviteter kontrolleres med den kontrolfrekvens, som gælder for de pågældende aktiviteter.
 Hvis virksomheden ønsker at eksportere til tredjelande, som stiller krav om specifikke kontrolfrekvenser, som det fx gælder for USA, skal disse krav opfyldes.
6.3 Hoved- og bibrancher for detailvirksomheder Anvendelse af bibrancher i detailvirksomheder er begrænset til to situationer:
virksomheder, som også sælger mad ud af huset (catering og diner transportable), for eksempel slagtere eller osteforretninger, og virksomheder der leverer bi- og restprodukter til foderbrug.
6.4 Særlige bibrancher Der findes en særlig branchegruppe med bibrancher, der benyttes til registrering af særlige aktiviteter.
Branchegruppen omfatter to brancher: Fødevarevirksomheder, der leverer bi- og restprodukter til foderbrug og Hakket kød, hjemmemarked.
6.5 Registrering eller autorisation Virksomhederne skal registreres (R) eller autoriseres (A) som angivet i bilag 1 ud for de enkelte brancher.
Hvis en virksomhed som udgangspunkt skal registreres, fx en slagterforretning, men har en aktivitet, der skal autoriseres, fx håndtering af SRM i form af rygsøjle fra kvæg, skal forretningen som sådan registreres, mens aktiviteten håndtering af SRM skal autoriseres.
Slagterforretningen kan således starte andre aktiviteter, når den er registreret, men aktiviteten håndtering af SRM må ikke påbegyndes, før der er foretaget et autorisationsbesøg og meddelt autorisation til aktiviteten.
Tilsvarende gælder for en virksomhed med en branche, som skal registreres, men som derudover har aktiviteter med økologiske fødevarer, som kræver en økologirapport.
Virksomheden kan starte med andre aktiviteter, når den er registreret, men den må ikke påbegynde aktiviteterne med økologiske fødevarer, før der er udarbejdet økologirapport.
Afsnit IV Kontrolplanlægning Kapitel 7 Alle relevante lovgivningsområder1) skal kontrolleres over en periode.
Kontrollen af lovgivningsområderne udføres som stikprøvekontrol.
7.1 Planlægning af ordinær kontrol i detailvirksomheder med standardfrekvens På detailområdet, skal kontrollen planlægges, så alle relevante lovgivningsområder kontrolleres inden for tre år.
Det sker i praksis ved, at virksomheder med og uden elitestatus indgår i en samlet gruppe, hvor kontrollen skal planlægges, så alle relevante lovgivningsområder kontrolleres inden for tre år.
 Ved ordinær kontrol i detailvirksomheder kontrolleres som minimum, og når det er relevant:
  Hver gang:
  Mindst ét af de tre lovgivningsområder inden for hygiejne.
  Ophængning af kontrolrapport.
  Et skiftende lovgivningsområde som følge af aktuelle centrale eller regionale kontrolkampagner eller efter en konkret vurdering af behovet i den pågældende virksomhed.
  Hvert år:
  Alle lovgivningsområder vedrørende hygiejne, dog mindst én gang hvert andet år i virksomheder med frekvens 0,5.
  Alle kritiske kontrolpunkter, dog mindst én gang hvert andet år i virksomheder med frekvens 0,5.
  Hvert tredje år:
  Virksomhedens risikoanalyse og HACCP-plan i virksomheder, hvor der er krav om skriftlig egenkontrol.
  Ved første kontrol af en ny virksomhed eller i virksomheder med overført kontrolhistorik:
  Virksomhedens risikoanalyse og HACCP-plan i relevant omfang.
 Planlægning af opfølgende kontrol efter anmærkninger er beskrevet i kapitel 7.7.
7.2 Planlægning af ordinær kontrol i engrosvirksomheder med standardfrekvens I engrosvirksomheder skal kontrollen i virksomheder med standardfrekvens planlægges, så alle relevante lovgivningsområder bliver kontrolleret i hver enkelt virksomhed inden for ét år.
Dog skal alle relevante lovgivningsområder kontrolleres inden for to år i virksomheder med frekvens 0,5.
 Ved ordinær kontrol i engros virksomheder kontrolleres som minimum, og når det er relevant:
  Hver gang:
  Mindst ét af de tre lovgivningsområder vedrørende hygiejne.
  Hvert år:
  Virksomhedens risikoanalyse og HACCP-plan, dog mindst én gang hvert andet år i virksomheder med frekvens 0,5.
  Et repræsentativt udsnit af alle relevante kritiske kontrolpunkter, dog mindst én gang hvert andet år i virksomheder med frekvens 0,5.
  Ved betinget og endelig autorisation:
  Virksomhedens risikoanalyse og HACCP-plan i relevant omfang.
  Ved første kontrol af ny registreret virksomhed eller i virksomheder med overført kontrolhistorik:
  Virksomhedens risikoanalyse og HACCP-plan i relevant omfang.
På udvalgte lovgivningsområder kan kontrolfrekvensen sættes ned til én gang hvert andet år, hvis lovgivningsområdet er under særlig god styring, og virksomheden eventuelt lever op til højere krav fx som følge af en 3. partscertificering.
Dette gælder dog ikke lovgivningsområderne vedr. hygiejne.
I vurderingen af muligheden for nedsat frekvens skal der lægges vægt på virksomhedens kontrolhistorik på det pågældende lovgivningsområde og på omfanget af risici for fødevaresikkerheden.
 Planlægning af opfølgende kontrol efter anmærkninger er beskrevet i kapitel 7.7.
7.3 Planlægning af ordinær kontrol i detail med engrosvirksomhed I detail med engrosvirksomhed uden behandling skal kontrollen planlægges som beskrevet i kapitel 7.1 om kontrolplanlægning i detailvirksomheder.
 I de tilfælde, hvor en detail med engrosvirksomhed uden behandling har afdelinger med behandling, som er registreret med bibrancher, skal kontrollen med disse afdelinger dog planlægges som beskrevet i kapitel 7.2 om kontrolplanlægning i engrosvirksomheder.
 I detail med engrosvirksomhed med behandling skal kontrollen planlægges som beskrevet i kapitel 7.2 om kontrolplanlægning i engrosvirksomheder.
 Planlægning af opfølgende kontrol efter anmærkninger er beskrevet i kapitel 7.7.
7.4 Planlægning af ordinær kontrol i virksomheder med elitestatus I engrosvirksomheder med elitestatus skal kontrollen planlægges, så alle relevante lovgivningsområder kontrolleres inden for to år.
 På detailområdet indgår virksomheder med elitestatus sammen med virksomhederne uden elitestatus i en samlet gruppe, hvor kontrollen skal planlægges, så alle relevante lovgivningsområder kontrolleres inden for tre år.
 Ved ordinær kontrol i virksomheder med elitestatus kontrolleres som minimum, når det er relevant:
  Hver gang:
  Mindst ét af de tre lovgivningsområder vedrørende hygiejne.
  I detailvirksomheder kontrolleres endvidere hver gang:
  Ophængning af kontrolrapport.
  Et skiftende lovgivningsområde som følge af aktuelle centrale eller regionale kontrolprojekter eller efter en konkret vurdering af behovet i den pågældende virksomhed.
  Hvert år:
 Lovgivningsområdet hygiejne håndtering af fødevarer.
I virksomheder med frekvens 0,5 dog mindst én gang hvert andet år.
  I detailvirksomheder desuden:
  Alle kritiske kontrolpunkter, dog hvert andet år i virksomheder med frekvens 0,5.
  I engrosvirksomheder desuden:
  Et repræsentativt udsnit af alle relevante kritiske kontrolpunkter, dog hvert andet år i virksomheder med frekvens 0,5.
  Hvert andet år  i engrosvirksomheder:
  Virksomhedens risikoanalyse og HACCP-plan.
  Hvert tredje år  i detailvirksomheder:
  Virksomhedens risikoanalyse og HACCP-plan.
  Ved første kontrol efter overført kontrolhistorik i både detail- og engrosvirksomheder:
  Virksomhedens risikoanalyse og HACCP-plan.
7.5 Særlig kontrolplanlægning i kødvirksomheder Der findes supplerende retningslinjer for planlægning af kontrollen i slagterier og en gros kødvirksomheder med behandling samt USA-godkendte køle- og frysehuse, hvor der opbevares kød.
Det er beskrevet i bilag 5.
 Ved kontrolplanlægning for branche 10.10.00. I, Kød: Kødvirksomheder mindre, henvises til beskrivelsen i bilag 5, kapitel 2, Kontrolplanlægning.
 Slagtebusser er ikke omfattet af de supplerende retningslinjer i bilag 5. Kontrolplanlægning i slagtebusser skal i stedet foretages efter retningslinjerne i kapitel 7.2 og 7.4.
7.6 Kontrolplanlægning i virksomheder, der er registeret som 3. partscertificerede Kontrollen i 3. partscertificerede virksomheder planlægges som i øvrige virksomheder i samme branche.
Ved ordinær kontrol i 3. partscertificerede virksomheder skal rapporter fra den eksterne kontrol indgå i kontrollen, jf. Vejledning om audit, som er indsat som bilag 1 i Kontrolvejledningen.
Rapporteringen fra den eksterne kontrol kan give anledning til kontrol af lovgivningsområder, der ellers ikke var planlagt kontrolleret ved den aktuelle kontrol.
7.7 Planlægning af opfølgende kontrol efter anmærkninger Ved opfølgende kontrol efter anmærkninger skal der følges op på det eller de lovgivningsområder, der har givet anledning til bemærkninger.
Derudover kontrolleres andre relevante lovgivningsområder i et omfang, så den opfølgende kontrol svarer til en ordinær kontrol, jf. kapitel 7.1, 7.2 og 7.3.
7.8 Tidsforbrug på kontrol Den tid, der anvendes på den enkelte kontrol, fastlægges med udgangspunkt i en konkret faglig vurdering og en ressourcemæssig prioritering.
I den konkrete faglige vurdering indgår bl.a. en vurdering af virksomhedens aktiviteter, egenkontrol og kontrolhistorik samt virksomhedens størrelse og hvilke relevante lovgivningsområder, der skal kontrolleres.
Som udgangspunkt gennemføres kontrol af én tilsynsførende.
Kontrollen kan efter en konkret vurdering gennemføres af flere tilsynsførende, hvis det er fagligt begrundet eller af andre årsager skønnes hensigtsmæssigt.
 Eksempler på begrundelser er:
 Det er nødvendigt for at sikre, at alle relevante lovgivningsområder kontrolleres efter de fastsatte retningslinier i kapitel 7.1, 7.2, 7.3, 7.4 og 7.5.
 Krævende kontrolopgaver i for eksempel store og komplekse virksomheder, i virksomheder med særlige aktiviteter eller særlige problemstillinger, og hvor der evt. er behov for konkret vejledning, eller hvor særlige kompetencer hos de tilsynsførende er nødvendige for at gennemføre kontrollen.
 Virksomheder, der mangler vilje til at overholde lovgivningen, og hvor der som følge deraf kan opstå vanskelige eller truende situationer.
Gennemførelse af kontrol med flere tilsynsførende skal generelt ske på en måde, der ikke unødigt belaster virksomheden økonomisk.
Der kan ikke opkræves gebyr for tilsynsførende, der medvirker ved kontrol i forbindelse med kompetenceudvikling eller oplæring.
Afsnit V Ikrafttræden Vejledningen erstatter kontrolfrekvensvejledningen for 2011 dateret 05.11.10.
Fødevarestyrelsen den 29. november 2011 Kenny Larsen Hovedkontor Ministeriet for Fødevarer, Landbrug og Fiskeri, den 20. december 2011 Mette Gjerskov Bilag 1 Standard- og elitefrekvenser for ordinær kontrol i brancher af fødevarevirksomheder 2011 I skemaerne er angivet standard- og eventuelt elitefrekvenser for ordinær kontrol i brancher af fødevarevirksomheder.
Brancherne er opdelt i virksomhedsgrupperne: Engrosvirksomheder med behandling, Engrosvirksomheder uden behandling, Detail med engrosvirksomhed, Detailvirksomheder, Fødevarevirksomheder med primærproduktion, Primærproducenter med direkte levering til den endelige forbruger, Øvrige, Fødevarekontaktmaterialer (FKM) og Bibrancher, der benyttes til registrering af særlige aktiviteter.
Udfor hver branche af detail og engrosvirksomheder samt detail med engrosvirksomhed er indsat oplysning om risikogruppe vurderingen i bilag 2. For engrosvirksomheder og detail med engrosvirksomhed er risikogrupperne: SH (særlig høj), H (høj), MI (middel), L (lav) og UL (ultralav). For detailvirksomheder er risikogrupperne: H (høj), MI (middel), L (lav) og UL (ultralav). Virksomheder i de øvrige branchegrupper er så vidt muligt placeret i risikogrupper.
For hver branche er desuden anført om virksomheder i branchen skal autoriseres eller registreres i henhold til autorisationsbekendtgørelsen.
Visse brancher kan omfatte virksomheder, som skal autoriseres eller registreres afhængig af aktivitet.
I disse tilfælde er indsat * og en bemærkning.
 2) Udenfor risikogruppe.
 1) Udenfor risikogruppe.
 2) Der gennemføres stikprøvekontroller i et antal, der svarer til 50 % af populationen, jf. plan for omlægning af kontrol hos engrostransportører i 2012.
 1) Standard- og elitefrekvens for branche 52.10.00. F, Grænsekontrolsteder er ens som følge af krav fra EU.
Bilag 2 Risikovurdering for brancher af fødevarevirksomheder 2011 Standardfrekvenser for ordinær kontrol i brancher af detail- og engrosvirksomheder samt detail med engrosvirksomhed er fastsat ud fra et risikovurderingssystem, hvorved brancher af virksomheder er opdelt i risikogrupper.
Til hver risikogruppe er knyttet en standardfrekvens for basiskontrollen, som gennemføres som ordinær kontrol.
De typiske risici i fødevareproduktion er mikrobiologiske risici, kemiske risici og fysiske genstande eller fremmedlegemer i fødevarer.
Risikovurderingssystemet tager dog ikke højde for risici for skader og sygdomme, der er forårsaget af fysiske genstande og fremmedlegemer i fødevarer, fordi denne risiko antages at være relativ ens virksomheder og brancher imellem.
Til gengæld tager risikovurderingssystemet højde for branchernes forbrugergrundlag vurderet på baggrund af aktiviteten i brancherne.
Placering af de enkelte brancher i de forskellige risikogrupper er sket ud fra en vurdering i forhold til syv risikofaktorer, hvorved den enkelte branche er tildelt et antal risikopoint.
Desuden kan brancher tildeles point for at korrigere for specielle forhold, der gør sig gældende for en konkret branche (en korrektionsfaktor).
 De syv risikofaktorer er:
  Mikrobiologiske risici forbundet med typen af fødevarer og anvendelse af slutproduktet.
  Mikrobiologiske risici forbundet med arten af produktion af fødevarer, herunder typen og omfanget af håndtering i fødevarevirksomheden.
  Processer, der reducerer mikrobiologiske risici.
  Særlige mikrobiologiske risici forbundet med kød engros virksomheder og visse vegetabilske virksomheder.
  Risici for kemiske stoffer i fødevarer fra primærproducentleddet.
  Risici for kemiske stoffer i fødevarer som følge af håndtering i fødevarevirksomheder.
  Fødevarevirksomhedernes forbrugergrundlag.
 Ud fra det samlede antal risikopoint, som den enkelte branche har fået ved vurdering af alle syv risikofaktorer og evt. korrektionsfaktor, er branchen placeret i en risikogruppe og har derved fået tildelt en standardfrekvens.
Der er fem risikogrupper, hvoraf de fire (ultralav, lav, middel og høj) er fælles for brancher på detail og engrosområdet.
Risikogruppen særlig høj findes kun for brancher på engrosområdet.
Risikogrupper, det samlede antal risikopoint for hver risikogruppe og tilhørende standard- og elitefrekvenser fremgår af følgende skemaer:
Engrosvirksomheder og detail med engrosvirksomhed Forkortelser : RG  risikogruppe; RP  risikopoint; ST - standardfrekvens; EF  elitefrekvens; E2F  elite2frekvens; EB  efter behov Detailvirksomheder Forkortelser : RG  risikogruppe; RP  risikopoint; ST - standardfrekvens; EF  elitefrekvens; E2F  elite2frekvens; EB  efter behov Bilaget indeholder ikke risikovurdering for brancher i grupperne: Fødevarevirksomheder med primærproduktion, Primærproducenter med direkte levering til den endelige forbruger, Øvrige, Fødevarekontaktmaterialer og Bibrancher, der benyttes til registrering af særlige aktiviteter.
 Risikofaktor 1: Mikrobiologiske risici forbundet med fødevaretype og slutproduktanvendelse.
Med denne risikofaktor vurderes de mikrobiologiske risici, der er forbundet med det slutprodukt, der forlader virksomheder.
Ved vurderingen ses både på fødevaretype og slutproduktanvendelse, og som udgangspunkt stilles detail- og engrosvirksomheder ens.
Fødevaretype Nogle typer af fødevarer har større risiko for at blive udsat for forurening med sygdomsfremkaldende mikroorganismer end andre, og nogle typer fødevarer understøtter i højere grad væksten af sygdomsfremkaldende mikroorganismer end andre.
Derudover kan forskellige håndteringsprocesser i virksomheder bidrage til kryds- eller rekontamination med produktionsrelaterede, eventuelt sygdomsfremkaldende mikroorganismer.
 Imidlertid kan bestemte behandlingsprocesser reducere eller fjerne sygdomsfremkaldende mikroorganismer og dermed mindske risikoen ved den enkelte fødevare.
 På den baggrund klassificeres fødevarer i risikokategorierne - høj, middel og lav:
Slutproduktanvendelse Ved slutprodukt forstås den form produktet har, når det videresælges.
Slutproduktet kan enten være spiseklart - dvs. klar til at blive indtaget uden yderligere behandling - eller ikke-spiseklart.
Spiseklare fødevarer udgør en større risiko for fødevarebårne sygdomme end fødevarer, der varmebehandles umiddelbart inden de spises.
Risikofaktor 1 vurderes på baggrund af om fødevarer, der forlader virksomheder i branchen er karakteriseret som høj-, mellem- eller lavrisiko fødevarer og om slutproduktet er spiseklart eller ej Risikofaktor 2: Mikrobiologiske risici forbundet med typen og omfanget af håndtering i fødevarevirksomheden Med denne risikofaktor vurderes de mikrobiologiske risici, der er forbundet med typen og omfanget af håndtering af fødevarer i virksomheder i branchen, idet det spiller en vigtig rolle ved bedømmelsen af mulige risici for mikrobiologisk forurening af produkterne.
Det er i den forbindelse væsentligt, om der er tale om håndtering af spiseklare eller ikke-spiseklare fødevarer.
Det har endvidere stor betydning for vurderingen, om virksomheden håndterer uindpakkede eller kun færdigemballerede fødevarer.
Virksomheder i brancher, som håndterer uindpakkede fødevarer, har større risiko for mikrobiologisk forurening af fødevarer end virksomheder, som kun håndterer færdigemballerede fødevarer, fx i forbindelse med oplagring, transport og salg.
 Med hensyn til håndtering og evt. behandling af fødevarer, lægges særlig vægt på de processer, som medfører, at slutprodukter kommer i kontakt med råvarer, mennesker, redskaber, maskiner, produktbærende flader m.v., der indebærer risici for forurening med sygdomsfremkaldende mikroorganismer.
Risikofaktor 2 vurderes på baggrund af hvilken fødevaretype, der håndteres i virksomheder i branchen og type og omfang af håndtering og evt. behandling af fødevarer i virksomheder i branchen samt om slutproduktet er spiseklart eller ej Risikofaktor 3: Processer, der reducerer mikrobiologiske risici i høj- og middelrisikofødevarer.
Med denne risikofaktor vurderes, om der i virksomheder i branchen foregår behandling af høj- og middelrisikofødevarer, der medfører en begrænsning af risiko for sygdomsfremkaldende mikroorganismer.
De risikoreducerende processer kan være fx kogning, stegning, pasteurisering, varmrøgning, saltning, fermentering og lignende.
 Det skal for en god ordens skyld nævnes, at nogle af disse processer, der har til hensigt at reducere mikrobiologiske risici, kan give et uønsket indhold af kemiske stoffer, fx PAH ved røgning  jf. risikofaktor 6.
Brancher, som foretager en risikoreducering af høj- og middelrisikofødevarer, får en reduktion af det samlede antal risikopoint, hvis alle virksomhedens produkter gennemgår en risikoreduktion.
Fx vil en et mejeri få en sådan pointreduktion, da mælken pasteuriseres, mens en sushi-restaurant, der også sælger stegt kyllingekød på spid, ikke vil få en pointreduktion, da restauranten samtidig sælger rå fisk.
Risikofaktor 3 vurderes på baggrund af om alle fødevarer i virksomheder i branchen underlægges risikoreducerende processer inden salg.
 Risikofaktor 4: Særlige mikrobiologiske risici forbundet med kød engros virksomheder og visse vegetabilske virksomheder.
Det er væsentligt for at undgå fødevarebårne sygdomme fremkaldt af patogene mikroorganismer, at forbrugerne håndterer og behandler fødevarer på hygiejnisk korrekt måde.
I praksis viser de registrerede tilfælde af fødevarebårne sygdomme, at forbrugerne ikke altid gør det.
Et samtidigt svigt i fødevarevirksomheders systemer til håndtering af mikrobiologiske risici, og i forbrugernes evne til at håndtere fødevarer korrekt, repræsenterer en stor risiko for udbrud af fødevarebårne sygdomme.
Denne risiko er især knyttet til kød og kødprodukter og særligt til kød engros virksomheder, som gennem distribution kan medvirke til en meget stor geografisk spredning af produkterne og en spredning til mange forbrugere.
Til visse vegetabilske produkter er der ligeledes knyttet en særlig mikrobiologisk risiko.
Derfor kalkuleres der med en særlig risikofaktor for kød engros virksomheder og for visse vegetabilske virksomheder.
Ved risikofaktor 4 vurderes om virksomheder i branchen er kød engrosvirksomheder eller visse vegetabilske virksomheder.
 Risikofaktor 5: Kemiske stoffer fra primærproducentleddet i fødevarer.
Når fødevarevirksomheder modtager råvarer eller halvfabrikata, er der risiko for, at fødevarerne indeholder kemiske stoffer i uønskede mængder enten som forurening eller i form af naturlige toksiner.
Fødevarer, der modtages fra primærproducenter, kan fx være forurenede med veterinære lægemidler, proceshjælpemidler (fx pesticider), miljøforureninger (dioxin, PAH, tungmetaller, PCB eller lignende), eller de kan indeholde naturlige toksiner (fx lecitiner, solanin eller mykotoksiner).
 Selvom sådanne risici skal forebygges i primærproducentleddet, skal fødevarevirksomheder også sikre sig, at fødevarer ikke behandles, sælges m.v., hvis indholdet af kemiske stoffer overstiger fastsatte grænseværdier.
Virksomhederne skal derfor have de nødvendige procedurer til bl.a. at sikre, at fødevarer, som de modtager fra primærproducentleddet, ikke indeholder kemiske stoffer i uønskede mængder, og at fødevarer med et uacceptabelt indhold af kemiske stoffer ikke indgår i produktionen eller bliver videredistribueret.
Det kan fx sikres ved laboratorieundersøgelser, dokumentkontrol mv.
Samtidig skal virksomheden sikre, at indholdet af naturlige toksiner reduceres eller ikke bliver større end højst nødvendigt.
For at tage højde for denne risiko tildeles alle brancher, der modtager fødevarer direkte fra primærproducentleddet, risikopoint.
Ved risikofaktor 5 vurderes om virksomheder i branchen modtager fødevarer fra primærproducentleddet.
 Risikofaktor 6: Risici for kemiske forureninger af fødevarer i forbindelse med håndtering i fødevarevirksomheder.
Håndtering af fødevarer i fødevarevirksomheder indebærer risiko for forurening med kemiske stoffer.
Det drejer sig fx om rengørings- eller desinfektionsmidler, hvis disse kemikalier ikke fjernes ordentligt fra maskiner, redskaber eller produktbærende flader i forbindelse med rengøring.
Det samme gælder smøremidler el.lign. fra maskiner og inventar, fx oliedryp fra skinner eller glidestænger, forurening med kemiske stoffer fra materialer og genstande, hvis der fx bruges emballage, som ikke er egnet til at komme i kontakt med fødevarer, overdosering af tilsætningsstoffer eller aromaer som følge af receptfejl eller lignende fejl i produktionen, og procesforureninger med kemiske stoffer, som på grund af konkrete procesbetingelser, fx ved stegning af kartofler, hvor man ikke har vurderet og optimeret processen i forhold til dannelse af acrylamid.
Eller det kan være kemiske stoffer, fx PAH, som afsættes i fødevarer under røgning.
Risikoen for forureninger med rengørings- og desinfektionsmidler samt forurening med smøremidler anses for at være til stede i alle brancher.
Hvis der i en branche udelukkende er risiko for denne type kemiske forurening, gives der derfor ingen risikopoint.
Ved risikofaktor 6 vurderes, hvor mange af de tre øvrige risici, der er til stede i virksomheder i branchen.
Brancherne tildeles risikopoint afhængig af antallet af disse øvrige risici.
Risikofaktor 7: Fødevarevirksomhedernes forbrugergrundlag vurderet på baggrund af fødevarevirksomhedernes størrelse og kompleksitet Virksomhedens størrelse spiller en stor rolle, fordi mængden af fødevarer, virksomheden producerer, har betydning for, hvor mange forbrugere, der udsættes for potentiel risiko.
Det vil som regel være sådan, at fødevarevirksomheder med et stort produktionsapparat producerer større mængder af fødevarer og dermed udsætter flere forbrugere for potentiel risiko end fødevarevirksomheder med et begrænset produktionsapparat.
Produktionsapparatets størrelse anvendes derfor som et mål for forbrugergrundlaget.
En stor produktion af fødevarer udgør en potentielt større risiko for forbrugerne, hvis virksomhedens systemer svigter, end en lille produktion.
Desuden er fødevareproduktion i store virksomheder forbundet med flere andre risici end små virksomheder.
Som eksempler kan nævnes at virksomheder med et stort produktionsapparat er kendetegnet ved stor funktionel arbejdsdeling og mindre overskuelige arbejdsgange.
Det kan indebære risiko for kommunikationssvigt og længere reaktionstid i tilfælde af fx svigt i fødevaresikkerheden.
som udgangspunkt er mere kontrolkrævende, fordi der er tale om store systemer og faciliteter, som det kræver mere tid at få overblik over og sætte sig ind i.
Til sammenligning er små virksomheder ofte karakteriseret ved arbejdsprocesser og fysiske forhold, som er enkle og overskuelige.
 tager længere tid at kontrollere, og det tager længere tid at verificere store virksomheders egenkontrolsystemer.
Som risikofaktor fastsættes fødevarevirksomhedernes forbrugergrundlag, vurderet på baggrund af størrelsen af virksomhedernes produktionsapparat i meget standardiseret form.
Denne standardisering skal skabe den nødvendige differentiering af kontrolomfanget mellem brancher af detail- og engrosvirksomheder uden behandling på den ene side og brancher af engros virksomheder med behandling på den anden side.
Ved risikofaktor 7 vurderes, om virksomheder i branchen er engrosvirksomheder med behandling eller ej.
Korrektionsfaktorer Nogle brancher kan tildeles en særlig korrektionsfaktor, der tager højde for særlige forhold, som ikke er omfattet af risikovurderingssystemet.
Det kan fx være specielle forhold, som kun omfatter enkelte brancher fx brancher, der fremstiller aromaer, tilsætningsstoffer, kulturer og enzymer.
 Korrektionsfaktoren kan også benyttes på detailområdet i forbindelse med fx erfaringer med branchernes regelefterlevelse og med den generelle risiko i branchen samt i brancher af sæsonvirksomheder, hvor korrektionsfaktoren benyttes til at korrigere for en kortere åbningsperiode.
Samlet risikovurdering af brancher af fødevarevirksomheder Bilag 3 Supplerende individuel vurdering af kontrolbehoved på engrosområdet 2011 Dette bilag beskriver retningslinier for supplerende individuel vurdering af kontrolbehovet i engrosvirksomheder på baggrund af fødevarestyrelsens kendskab til faktorer som aktivitet og vareudvalg.
Den supplerende individuelle vurdering af kontrolbehovet anvendes på virksomheder i branchegrupperne engros med og uden behandling og detail med engrosvirksomhed.
Vurderingen anvendes på virksomheder med en standardfrekvens på mere end 2 og åbner mulighed for en reduktion af standardfrekvensen.
Vurderingen medfører ingen ændring i branchetildeling til den aktuelle virksomhed.
 Den supplerende individuelle vurdering af kontrolbehovet:
 Benyttes i tilfælde, hvor den tildelte branche eller evt. bibranche giver anledning til en frekvens, der ligger væsentligt over det, der er rimeligt for den aktuelle virksomhed, idet den tilgrundliggende risikovurdering på brancheniveau ikke svarer til virksomhedens aktiviteter.
 Har til formål at reducere standardfrekvensen i virksomheder, der i forhold til det, der generelt kendetegner virksomheder i en branche, afviger væsentligt ved at have en meget en begrænset varemængde og aktivitet.
Virksomheder med meget begrænset varemængde og aktivitet karakteriseres ved at have en meget lille produktion / lageraktivitet og ved kun at have produktion og eller oplagring af enkelte varegrupper og/eller få forskellige produkter.
Eksempler på virksomheder, hvor den supplerende individuelle vurdering benyttes er:
 Mikrobryggerier.
 Små bolsjekogerier.
 Små kafferisterier.
 Importører af ikke animalske fødevarer som desuden importerer få typer animalske delikatesser i meget begrænset omfang.
Vurdering af den enkelte virksomhed Virksomheden vurderes i forhold til standard for branchen.
Ved vurdering af, om der er grundlag for en nedsættelse af standardfrekvensen indgår:
 Om virksomheden har en lille produktion / lille lageraktivitet.
 Om vareudvalget omfatter en enkelt eller ganske få produkttyper.
For virksomheder der på baggrund af denne vurdering har begrænset varemængde og aktivitet reduceres standardfrekvensen med 1, jf. skemaet.
Det kan både være aktuelt at reducere standardfrekvensen for en hovedbranche og en bibranche.
Generelle forhold Der sker ingen reduktion af elitefrekvenser for virksomheder med reduceret standardfrekvens.
 Virksomheder med begrænset varemængde og aktivitet, der mister elitestatus, skal kontrolleres med den reducerede standardfrekvens, med mindre en ny vurdering af virksomhedens aktiviteter medfører, at den skal kontrolleres efter den ikke reducerede standardfrekvens.
Praktisk gennemførelse Den supplerende individuelle vurdering af kontrolbehovet i virksomheder i branchegrupperne engros med og uden behandling og detail med engrosvirksomhed foretages i forbindelse med første kontrol efter ordningens ikrafttræden.
 For nye virksomheder foretages den supplerende individuelle vurdering af kontrolbehovet i forbindelse med første kontrol efter registrering eller autorisation.
Vurderes det, at der er baggrund for en reduktion af standardfrekvensen i den aktuelle virksomhed, fremsendes afgørelsen til virksomheden med brev med sædvanlig begrundelse, hjemmel og klagevejledning.
I brevet skal endvidere fremgå, at kontrolenheden skal orienteres, hvis aktiviteterne i virksomheden ændres.
 Vurderes det, at der ikke er baggrund for en reduktion af kontrolfrekvensen i den aktuelle virksomhed, fremsendes der ikke en afgørelse med brev, men afgørelsen anføres alene på kontrolrapporten.
 Hvis en virksomhed ikke er enig i kontrolenhedens vurdering, skal virksomheden fremsende begrundet ansøgning til kontrolenheden.
Registrering Registrering vedrørende Supplerende individuel vurdering af kontrolbehovet på engrosområdet fremgår af Pixi-vejledning til registrering - Prioriteret basiskontrol / Stikprøvekontrol engros-transportør / Individuelt kontrolbehov for engrosvirksomheder.
Bilag 4 Vejledende frekvenser for sæsonvirksomheder m.v. 2011 Nedenstående vejledende tabel kan benyttes ved fastsættelse af antal planlagte ordinære kontroller efter standard- og elitefrekvenser for Sæsonvirksomheder og Virksomheder, der etableres eller skifter ejer i løbet af året.
Der er enkelte steder indsat intervaller for frekvensen.
I disse tilfælde skal der ved fastsættelse af frekvensen for den enkelte virksomhed tages hensyn til virksomhedens åbningsinterval.
Virksomheder der opnår elitestatus i løbet af året Hvis en virksomhed opnår elitestatus, tildeles virksomheden straks elitefrekvens.
Uanset hvornår på året virksomheden opnår elitestatus, skal virksomheden have et antal ordinære kontroller efter elitefrekvensen, som mindst svarer til virksomhedens elitefrekvens.
Engrosvirksomheder i risikogruppe Særlig høj skal dog uanset antal ordinære kontroller i første halvår mindst have én ordinær kontrol i andet halvår, for at sikre, at kontrollen er jævnt fordelt over året.
Det betyder, at det samlede antal ordinære kontroller kan blive højere end elitefrekvensen.
Eksempel 1 Hvis en restaurant (standardfrekvens 2/elitefrekvens 1) opnår elitestatus i juni måned efter at have fået 1 ordinær kontrol efter standardfrekvensen, skal virksomheden ikke have yderligere ordinære kontroller i andet halvår, da virksomheden er en detailvirksomhed.
Eksempel 2 Hvis en kødproduktvirksomhed (standardfrekvens 5/elitefrekvens 3) opnår elitestatus i juni måned efter at have fået 2 eller 3 ordinære kontroller efter standardfrekvensen, skal virksomheden have yderligere én ordinær kontrol i andet halvår, for at sikre en jævn fordeling af kontrollen over året og for eventuelt at efterleve elitefrekvensen på 3.
Virksomheder der får elite-2-frekvens i løbet af året Hvis en virksomhed har haft elitestatus i 12 måneder, tildeles virksomheden elite-2-frekvens ved næste kontrol i virksomheden.
Uanset hvornår på året virksomheden får reduceret elitefrekvens, skal virksomheden have et antal ordinære kontroller, som mindst svarer til virksomhedens elite-2-frekvens.
Virksomheder der mister elitestatus i løbet af året Hvis en virksomhed mister elitestatus i løbet af året, skal virksomheden i den resterende del af året have et antal ordinære kontroller efter standardfrekvensen, som står i rimelig forhold til den tid, virksomheden er standardvirksomhed.
Til at vurdere dette antal ordinære kontroller kan skemaet ovenfor anvendes.
Virksomheden skal dog ikke have flere ordinære kontroller end standardfrekvensen.
Eksempel 3 Hvis en restaurant (standardfrekvens 2/elitefrekvens 1) mister elitestatus den 1. august efter at have fået 1 ordinær kontrol efter elitefrekvensen, skal virksomheden have yderligere 1 ordinær kontrol i den resterende del af året.
Eksempel 4 Hvis en kødproduktvirksomhed (standardfrekvens 5/elitefrekvens 3) mister elitestatus den 1. august efter at have fået 2 ordinære kontroller efter elitefrekvensen, skal virksomheden have yderligere 2-3 ordinære kontroller i den resterende del af året.
I eksemplerne ovenfor skal Planl.
Ord. kontrolfrekvens/år i kontrolobjektregistret ændres således:
Eksempel 1:Ændres fra 2 til 1 Eksempel 2:Ændres fra 5 til 3 hvis virksomheden har fået 2 ordinære kontroller i 1. halvår Ændres fra 5 til 4 hvis virksomheden har fået 3 ordinære kontroller i 1. halvår Eksempel 3:Ændres fra 1 til 2 Eksempel 4:Ændres fra 3 til 4 eller 5 Opdatering af feltet Planl.
Ord. kontrolfrekvens/år i kontrolobjektregistret (KOR) Feltet Planl.
Ord. kontrolfrekvens/år i kontrolobjektregistret (KOR) skal vise det samlede antal ordinære kontroller efter standard- og elitefrekvenserne samt evt. prioriteret basiskontrol, som er planlagt for virksomheden det aktuelle kalenderår.
Hver gang kontrolfrekvensen for en virksomhed ændres i løbet af året, skal feltet Planl.
Ord. kontrolfrekvens/år opdateres.
Hvis en virksomhed bliver etableret, skifter ejer eller ændrer status i løbet af året, skal feltet Planl.
Ord. kontrolfrekvens/år udfyldes med det antal ordinære kontroller, som er planlagt i forhold den del af året, virksomheden eksisterer (åbningsinterval) eller eksisterer med ændret status.
Hvis en virksomhed opnår elitestatus efter at have fået et antal ordinære kontroller efter standardfrekvensen, der er højere end elitefrekvensen, og der ikke skal udføres flere ordinære kontroller i virksomheden, registreres antallet af allerede udførte ordinære kontroller i Planl.
Ord. kontrolfrekvens/år. Planl.
Ord. kontrolfrekvens/år vil da være højere end elitefrekvensen.
Bilag 5 Kontrolplanlægning i kødvirksomheder 2011 Kapitel 1 Formål og anvendelse Kontrolplanlægning skal sikre, at alle relevante lovgivningsområder kontrolleres inden for en given periode.
Denne periode er afhængig af virksomhedens branche og status.
For slagterier og engros kødvirksomheder med behandling stilles yderligere krav til kontrolplanlægningen, som skal bidrage til en systematisk og gennemsigtig planlægning af kontrolaktiviteterne.
Disse krav gælder også USA-godkendte køle- og frysehuse, hvor der opbevares kød.
Til brug for kontrolplanlægningen skal kontrolenhederne udarbejde kontrolplaner for disse kødvirksomheder.
Kontrolplanerne skal bidrage til, at kontrollen planlægges på et ensartet grundlag og på en behovsorienteret måde.
Til brug for udarbejdelse af kontrolplaner er der udviklet en Excel projektmappe, som skal anvendes.
Link til projektmappen Excel-ark: Kontrolplanlægning i kødvirksomheder" findes på Fødevarestyrelsens Intranet under Fagligt > Fødevarer > Tilsyn og kontrol > Kontrolfrekvenser.
Begreber og definitioner Virksomheder omfattet af dette bilag Dette bilag vedrører slagterier og andre engros kødvirksomheder med behandling samt USA-godkendte køle- og frysehuse, hvor der opbevares kød.
Virksomhederne benævnes fremover kødvirksomheder i dette bilag.
Kontrolplan En kontrolplan er en detaljeret plan for, hvordan kontrollen er planlagt for kalenderåret på de enkelte lovgivningsområder og for USA-, Kina-, og Ruslandsgodkendte kødvirksomheder også på de relevante kontrolemner.
Kravene til kontrolplaner er beskrevet i kapitel 2 i dette bilag.
Lovgivningsområder På kontrolrapporten er de regler, der skal kontrolleres, inddelt i fjorten lovgivningsområder, og det er denne inddeling, der bliver brugt i forbindelse med kontrolplanlægning.
Nogle lovgivningsområder indeholder mange regler.
Det fremgår af projektmappen Kontrolplanlægning i kødvirksomheder 2012, hvilke regler der er placeret i hvert lovgivningsområde.
Kontrolemner Inden for de fleste lovgivningsområder findes flere kontrolemner.
Kontrolemner er eksempler på konkrete forhold, der skal kontrolleres i virksomhederne i det omfang, det er relevant for den konkrete virksomhed.
Kontrolemner og angivelse af hvilke regler, der er knyttet til de enkelte kontrolemner, fremgår af arket Regelafgrænsning  i projektmappen.
Ordinær kontrol Ordinær kontrol i fødevarevirksomheder gennemføres som audit i kombination med andre kontrolmetoder, jf. kapitel 2.1 i Kontrolfrekvensvejledningen.
Forberedelse og gennemførelse af audit er nærmere beskrevet i Vejledning om audit, som findes som bilag 1 til Kontrolvejledningen Ordinær kontrol bør gennemføres som et sammenhængende forløb af højst én dags varighed.
I særlige tilfælde, hvor der er tale om fysisk store virksomheder eller omfattende kontrol, kan en kontrol undtagelsesvist strække sig over to eller flere på hinanden følgende arbejdsdage, hvis der er en faglig begrundelse for det.
Opfølgende kontrol efter anmærkninger Opfølgende kontrol efter anmærkninger har samme kontrolomfang og -metode som ordinær kontrol og omfatter flere lovgivningsområder.
 Virksomheder med mere end 12 årlige kontroller skal kun have opfølgende kontrol som opfølgning på anmærkninger givet ved den ordinære kontrol.
 Opfølgning på anmærkninger givet ved anden kontrol, kan foretages i forbindelse med anden kontrol.
 I øvrigt skal de generelle retningslinjer for gennemførelse af opfølgende kontrol efter anmærkninger følges, jf. kapitel 3.2 i Kontrolfrekvensvejledningen.
Anden kontrol I nogle virksomheder er der krav om daglig eller ugentlig kontrol, fordi særlige kontrolemner skal kontrolleres oftere end ved den ordinære kontrol, fx kontrolemnerne: Præsentation af slagtedyr til kontrol før slagtning, SRM-kontrol eller kontrol med særlige USA-krav.
Kontrollen omfatter fx dokumentkontrol, implementeringskontrol eller effektkontrol eller kombinationer heraf.
I nogle tilfælde kan resultatet af den daglige kontrol betyde, at det vil være nødvendigt at gennemgå egenkontrolprocedurerne.
Kontrollen kan derved komme til at ligne en egentlig audit.
Kontrolrapport Der udarbejdes kun én kontrolrapport for hver dag, der gennemføres kontrol, jf. kontrolvejledningens bilag 11B, Vejledning om engrosrapporten og offentliggørelse, hvor der også beskrives retningslinier for udarbejdelse af kontrolrapporter i tilfælde, hvor kontrollen varer mere end én dag.
 Øvrige relevante definitioner findes i Kontrolvejledningens kapitel 2, Begreber og definitioner.
Kapitel 2 Kontrolplanlægning For kødvirksomheder gælder:
De generelle krav til fastsættelse af antal kontroller, jf. kapitel 5 og 6 i Kontrolfrekvensvejledningen, De generelle krav til kontrolplanlægning jf. kapitel 7 i Kontrolfrekvensvejledningen, og De særlige krav til kontrolplanlægning pr. lovgivningsområde, som beskrives i dette bilag.
De særlige krav til kontrol af eksportrelaterede emner, fastsat i Vejledning om kontrol med virksomheder, der eksporterer fødevarer til tredjelande (eksportkontrolvejledningen), Der skal kontrolplanlægges for virksomheder i branche 10.10.00. I, Kødvirksomheder, mindre, selv om der ikke på arket Ny virksomhed er et kontrolplannummer, der konkret svarer til denne branche.
Det skyldes, at virksomheder i denne branche kan have forskellige aktiviteter.
Virksomheder i branchen skal derfor altid tilknyttes bibrancher, som angiver virksomhedens specifikke aktiviteter.
Standardfrekvensen for Kødvirksomheder, mindre er som udgangspunkt lavere end for større kødvirksomheder, jf. bilag 1 til kontrolfrekvensvejledningen.
I vejledningsteksten og i bilag 1 findes særlige retningslinier for fastsættelse af frekvensen for disse virksomheder afhængig af aktiviteterne i den konkrete virksomhed.
 Ved kontrolplanlægning for mindre kødvirksomheder benyttes det eller de kontrolplannumre, der er relevante for den konkrete virksomhed.
Generelle krav til kontrolplanlægning For hver enkelt virksomhed fastsættes antal ordinære kontroller ud fra standard- eller elitefrekvensen for virksomhedens hoved- og eventuelle bibrancher, jf. kapitel 5 og 6 i Kontrolfrekvensvejledningen.
 De generelle krav til kontrolplanlægning i engrosvirksomheder med standardfrekvens er beskrevet i kapitel 7.2 i Kontrolfrekvensvejledningen.
 De generelle krav til kontrolplanlægning i engrosvirksomheder med elitefrekvens er beskrevet i kapitel 7.4 i Kontrolfrekvensvejledningen.
Særlige krav til kontrolplanlægning pr. lovgivningsområde For kødvirksomheder gælder særlige krav til kontrolplanlægning pr. lovgivningsområde.
Kontrolbehovet vurderes for hvert lovgivningsområde ud fra virksomhedens kontrolfrekvens og tidligere kontrolresultater på de enkelte lovgivningsområder.
På baggrund heraf fastsættes, hvor ofte de enkelte lovgivningsområder skal kontrolleres ved ordinær kontrol.
Vurdering af kontrolbehov pr. lovgivningsområde Kontrolbehovet pr. lovgivningsområde vurderes inden årets start på baggrund af det foregående års kontrolresultater.
Samtlige kontrolresultater indgår i vurderingen  det vil sige både kontrolresultater fra ordinær og opfølgende kontrol samt resultater fra anden kontrol (fx daglig og ugentlig kontrol).
 Behovet for kontrol af hvert lovgivningsområde vurderes som enten normalt eller højere efter disse retningslinjer:
 I virksomheder, hvor kontrolbehovet på et lovgivningsområde er vurderet som normalt, og der i løbet af året konstateres overtrædelser, kan det være nødvendigt at revurdere kontrolbehovet.
For elitevirksomheder skal kontrolbehovet vurderes som normalt for alle lovgivningsområder.
Hvis en virksomhed får eller mister elitestatus i løbet af året, skal kontrolbehovet vurderes på ny.
 I nyetablerede virksomheder, der ikke har en kontrolhistorik, vurderes kontrolbehovet som udgangspunkt som normalt.
Kontrolfrekvens pr. lovgivningsområde Kontrolfrekvenserne for de enkelte lovgivningsområder fastlægges individuelt ud fra en vurdering af kontrolbehovet bortset fra på de områder, hvor regelsæt, instrukser eller lignende fastlægger kontrolfrekvenserne.
 Frekvensen for kontrol af de enkelte lovgivningsområder ved ordinær kontrol afhænger af vurderingen af kontrolbehovet på lovgivningsområdet.
 En konkret faglig vurdering ligger til grund for den endelige fastsættelse af kontrolbehovet.
Kontrolplaner skal ændres i virksomheder, der får eller mister elitestatus i løbet af året, således at kontrolomfanget tilpasses virksomhedens nye kontrolfrekvens.
Både virksomhedens kontrolfrekvens og kontrolfrekvensen for lovgivningsområder skal tilpasses, så den står i rimeligt forhold til den resterende del af året, jf. bilag 4.
Planlægning af kontrollen på kontrolemne niveau Kontrolemner indenfor de forskellige lovgivningsområder er eksempler på konkrete forhold, der skal kontrolleres i det omfang, de er relevante for den konkrete virksomhed.
Om et kontrolemne er relevant skal ses i sammenhæng med den konkrete virksomhed, herunder bl.a. virksomhedens aktiviteter og virksomhedens kontrolhistorik.
Blandt de relevante kontrolemner kan man som udgangspunkt udvælge det/de mest væsentlige kontrolemner under det pågældende lovgivningsområde.  I den konkrete virksomhed bør viden om virksomhedens aktiviteter, problemområder, kontrolhistorik m.v. medføre at kontrollen til stadighed planlægges indenfor de mest relevante emner.
Det skal dog sikres at alle relevante emner kontrolleres indenfor en treårig periode i den enkelte virksomhed.
Ved planlægning af kontrollen skal der tages hensyn til kontrolområder, hvor der i regler, vejledninger mv. findes særlige kontrolkrav, der skal overholdes, jf. vejledningstekstens kap. 1.9, Kontrolkrav på særlige kontrolområder.
Dette er fx tilfældet på eksportområdet.
Hvis man vurderer, at et eller flere emner ikke er væsentlige at kontrollere det aktuelle år, bør det dokumenteres, fx ved at man skriver denne vurdering i virksomhedens kontrolplan.
Det kan fx gøres ved at skrive "0" i kontrolplanens kolonne "E - kontrolfrekvens" ud for det aktuelle kontrolemne.
Planlægning af kontrol i eksportvirksomheder, herunder USA-, Kina- og Ruslandsgodkendte virksomheder Bemærk, at der i Eksportkontrolvejledningen er fastsat krav om, at der ved alle ordinære kontroller foretages kontrol af eksportrelaterede emner, enten som audit eller tilsyn.
Alle eksportrelaterede emner herunder specifikke krav til hhv.
USA, Kina og Rusland, skal auditeres mindst årligt.
 I USA-godkendte virksomheder skal der i forbindelse med ordinær kontrol kontrolleres mindst ét USA-krav.
I USA- og Kina-godkendte virksomheder er kontrolbehovet i forbindelse med anden kontrol (daglig og ugentlig kontrol) ligeledes fastsat i Eksportkontrolvejledningen.
I disse virksomheder skal kontrolplanlægningen derfor suppleres med oplysninger om hvilke kontrolemner, der skal indgå i den daglige eller ugentlige kontrol.
 For anden kontrol i USA- og Kina-godkendte virksomheder er det derfor heller ikke tilstrækkeligt kun at angive lovgivningsområdet.
Planlægning af ordinær kontrol i 3. partscertificerede virksomheder Kontrollen i 3. partscertificerede kødvirksomheder planlægges som i øvrige virksomheder i samme branche.
Ved ordinær kontrol i 3. partscertificerede virksomheder skal rapporter fra den eksterne kontrol indgå i kontrollen, jf.
Vejledning om audit, som er vises i bilag 1 i Kontrolvejledningen.
Rapporteringen fra den eksterne kontrol kan give anledning til kontrol af lovgivningsområder, der ellers ikke var planlagt kontrolleret ved den aktuelle kontrol.
Planlægning af opfølgende kontrol i den enkelte virksomhed Opfølgende kontrol skal være behovsorienteret og skal gennemføres efter anmærkninger ved den ordinære kontrol.
Ved opfølgende kontrol efter anmærkninger skal der følges op på det eller de lovgivningsområder, der har givet anledning til bemærkninger.
Der ud over kontrolleres andre relevante lovgivningsområder i et omfang, der svarer til en ordinær kontrol, jf. afsnittet Kontrolfrekvens pr. lovgivningsområde ovenfor, og mindst ét USA- eller Kina-krav i USA- eller Kina-godkendte virksomheder ud fra en konkret faglig vurdering.
 Opfølgning på anmærkninger ved andre kontroller kan ske i forbindelse med anden kontrol (fx daglige eller ugentlige tilsyn).
Opfølgende kontrol efter anmærkninger kan ikke erstatte ordinær kontrol.
Kontrol af et lovgivningsområde ved opfølgende kontrol efter anmærkninger kan heller ikke erstatte kontrol af lovgivningsområdet ved ordinær kontrol.
 I øvrigt henvises til de generelle retningslinier for gennemførelse af opfølgende kontrol, jf. kapitel 3.2 i Kontrolfrekvensvejledningen.
Kapitel 3 Kontrolplaner En kontrolplan er en detaljeret plan for kontrollen for kalenderåret i hver enkelt kødvirksomhed.
Kontrolplaner skal anvendes til:
 Planlægning af den ordinære kontrol, herunder at den ordinære kontrol bliver fordelt jævnt over året.
 Planlægning af de lovgivningsområder, der skal kontrolleres ved den enkelte kontrol.
 Angivelse af hvilke lovgivningsområder, der skal kontrolleres ved daglig kontrol.
 Angivelse af hvilke kontrolemner, der skal kontrolleres i eksportvirksomheder, herunder fx USA- og Kina-godkendte virksomheder.
 Der er en række formkrav til kontrolplanernes indhold og opbygning, og der er derfor udarbejdet en skabelon for kontrolplanen, som skal anvendes af kontrolenhederne.
 Kontrolplaner kan fx anvendes til:
 Planlægning af den daglige eller ugentlige kontrol.
 Styring af at eventuelle opfølgende kontroller bliver planlagt hensigtsmæssigt i forhold til næste ordinære kontrol i virksomheden.
 Planlægning af hvilke lovgivningsområder, der skal kontrolleres ved en opfølgende kontrol.
Kontrolplaner skal være nedskrevet Der skal udarbejdes en nedskrevet kontrolplan for hver kødvirksomhed.
 Kontrolplaner skal følge systematikken i dette bilag, da en fælles systematik/inddeling giver et ensartet sammenligningsgrundlag og en fælles referenceramme.
Kontrolplaner skal være dækkende Kontrolplanerne skal omfatte alle lovgivningsområder, der skal kontrolleres på den enkelte virksomhed.
Kravet tager udgangspunkt i kontrolværdien om at komme hele vejen rundt.
 Kontrolplanerne indeholder en oversigt/idékatalog over de kontrolemner, der generelt er relevante under de enkelte lovgivningsområder.
 Kontrolplanerne skal sikre, at både de generelle og de særlige krav til kontrolplanlægning på slagterier og i engros kødvirksomheder efterleves.
Kontrolplaner skal indeholde antal planlagte ordinære kontroller For virksomheden skal angives antal planlagte ordinære kontroller, jf. Planl.
Ord. kontrolfrekvens/år i kontrolobjektregistret (KOR).
Kontrolplaner skal indeholde oversigt over virksomhedens brancher For virksomheden skal angives hvilke brancher, virksomheden har fået tilknyttet ud fra virksomhedens aktiviteter.
Kontrolplaner skal indeholde behovsvurdering Ud for de enkelte lovgivningsområder skal det angives, om kontrolbehovet er vurderet som normalt eller højere ud fra virksomhedens kontrolhistorik på lovgivningsområdet.
Kontrolplaner skal indeholde kontrolfrekvenser pr. lovgivningsområde Kontrolplaner skal indeholde en angivelse af, hvor mange gange de enkelte lovgivningsområder skal kontrolleres ved den ordinære kontrol.
 Planerne skal desuden indeholde en angivelse af de lovgivningsområder, hvor der skal udføres anden kontrol og frekvensen for denne anden kontrol (fx daglig eller ugentlig).
Kontrolplaner skal indeholde daglig og ugentlig kontrol af USA- og Kina-krav For USA- og Kina-godkendte kødvirksomheder skal det fremgå, hvilke kontrolemner der indgår i den daglige eller ugentlige kontrol.
Relevante kontrolemner skal markeres med et X eller lignende markering.
Kontrolplaner skal indeholde oplysninger om kontrolemner For hvert lovgivningsområde vises de kontrolemner, der skønnes relevante for virksomheden ud fra dens tildelte hoved- og bibrancher.
 Visning af kontrolemnerne skal understøtte, at kontrollen bliver dækkende inden for hvert lovgivningsområde.
Kontrolemnerne i kontrolplanerne vedrører udelukkende de aktiviteter, der er specifikt relateret til kødvirksomheder.
Hvis virksomheden har aktiviteter, der ikke er omfattet af dette bilag, fx vegetabilske produkter eller lignende, vil yderligere kontrolemner være relevante.
Der er ikke krav om, at det dokumenteres, at kontrolplanene løbende ajourføres hverken for planlagte eller gennemførte kontroller på kontrolemneniveau.
Gennemført kontrol dokumenteres på kontrolrapporten.
Kontrolplaner kan indeholde oplysninger om opfølgende kontrol Kontrolplanerne kan anvendes til løbende planlægning af, hvornår opfølgende kontrol skal udføres, og hvilke lovgivningsområder, der skal kontrolleres ved eventuel opfølgende kontrol i kødvirksomheder, der får anmærkninger ved den ordinære kontrol.
Kontrolplaner skal vedligeholdes I forbindelse med ændringer i virksomhedens aktiviteter skal det vurderes, om kontrolplanen for virksomheden skal ændres/opdateres.
Desuden skal det regelmæssigt sikres, at kontrolplanen følges.
Der er ingen formkrav for denne opfølgning eller dokumentation af opfølgning.
Excel-projektmappe Der er udarbejdet en Excel-projektmappe, som indeholder materiale, der er relevant for kontrolplanlægningen.
 Projektmappen er opdelt i faneblade (regneark), som bl.a. indeholder:
 Vejledning  med beskrivelse af hvordan Excel-projektmappen anvendes.
 Kontrolplannr. og brancher som indeholder en oversigt over de forskellige brancher af kødvirksomheder, som er omfattet af kravet om kontrolplaner samt relevante lovgivningsområder og kontrolemner for brancherne.
 Regelafgrænsning som indeholder en afgrænsning af hvilke regler, der hører under hvert enkelt kontrolemne og links til de relevante regler.
 Ny virksomhed, hvor virksomheden identificeres, og der vælges relevante brancher for at sikre, at relevante kontrolemner vises i kontrolplanen.
 Kontrolplan hvor der efter de trufne valg på fanen Ny virksomhed fremkommer en kontrolplan.
 På fanebladet Ny virksomhed kan det vælges at få vist 53 faneblade til daglig kontrolplanlægning (et faneblad pr uge). Disse ark er frivillige at få vist og anvende.
Skabelon for kontrolplan Skabelonen til virksomhedens kontrolplan sikrer, at formkravene til kontrolplanen bliver overholdt.
Den er opbygget med en vertikal inddeling i lovgivningsområder, som svarer til kontrolrapportens inddeling.
Under hvert lovgivningsområde er vist de kontrolemner, der generelt skønnes relevante for den pågældende virksomhed.
 Der er desuden en horisontal inddeling med kolonner til registrering af vurdering af kontrolbehovet og kontrolfrekvensen pr. lovgivningsområde, planlagte ordinære kontroller, daglig/ugentlig/månedlig kontrol og mulighed for at indsætte opfølgende kontroller.
Der er desuden mulighed for at vælge månedlig, ugentlig eller daglig planlægning af kontrollen.
Disse muligheder er yderligere beskrevet i vejledningen i Excel-projektmappen og er frivillige at benytte.
Reaktionspligt trods kontrolplan Kontrolplanerne er et redskab til planlægning af kontrollen i kødvirksomheder.
Det er dog vigtigt at understrege, at den tilsynsførende har pligt til at reagere på konstaterede overtrædelser, som er væsentlige for fødevaresikkerheden, uanset hvad formålet med tilstedeværelsen på en fødevarevirksomhed er og uanset hvilke emner, der i øvrigt måtte være fastlagt i kontrolplanen for virksomheden for den enkelte kontrol.
Reaktionspligten gælder også ved tilstedeværelse i forbindelse med kontrol med slagtedyr før og efter slagtning, ved certifikatudstedelse og lignende.
Vedligeholdelse af kontrolplaner Ajourføring af skabeloner til kontrolplaner, herunder oversigten over regler knyttet til de enkelte kontrolområder, foretages af Mørkhøj én gang årligt.
Kontrolenhederne har selv ansvaret for løbende at holde sig opdateret med ny lovgivning.
Bilag 6 Kodeks for gebyrbelagt kontrol 2011 Principper ved udførelse af gebyrbelagt kontrol, hvor der faktureres efter gebyrbelagt tilstedetid:
 Gebyrbelagt kontrol skal dækkes af gebyret.
 Hold øje med tiden - både når man er til stede i virksomheden, og når man er hjemme på kontoret.
 Start stopuret, når du træder ind i virksomheden  og stop det først, når du ude af virksomheden igen.
Ved fakturering skal virksomheden hverken betale for lidt eller for meget.
Man bør ikke sjusse sig frem til den anvendte tid.
Tilstedetiden kan omfatte gebyrbelagt tid og ikke-gebyrbelagt tid.
Det er kun den tid, der er anvendt til gebyrfinansieret kontrol, der skal faktureres.
Tilstedetiden hos kontrolobjektet omfatter fx Gennemførelse af den planlagte kontrol herunder audit, tilsyn m.v.
 Udarbejdelse og udskrivning af kontrolrapport m.v.
 Gennemgang af kontrolrapporten med virksomheden m.v.
 Udfyldelse af prøveudtagningsrapport.
 Den tid det tager at gennemgå kontrollen med virksomheden og at besvare virksomhedens eventuelle spørgsmål.
 Virksomheden skal faktureres for hele den gebyrbelagte tilstedetid ved kontrollen.
 Virksomheden skal betale de fulde omkostninger forbundet med kontrollen uanset virksomhedens størrelse, kontrolfrekvens, vilje til at efterleve reglerne, eller om der bruges særlig lang tid til kontrol i virksomheden.
 Hvad omfatter gebyret ved gebyrbelagt kontrol:
Gebyret ved gebyrbelagt kontrol skal dække det beløb, det koster at udføre kontrollen, dvs. tilstedetid, tid til forberedelse og efterbehandling, overhead og udgifter til kørsel.
På fødevareområdet er herudover indregnet udgifter til analyser af kollektivt finansierede prøver.
Derfor er styrelsens kvartersatser forholdsvis høje.
Det bemærkes, at grundgebyret ikke er udtryk for en egentlig statsomkostning eller en gennemsnitlig omkostning til kørsel.
Sammensætningen af taksering med et grundgebyr og kvartersats er alene udtryk for en valgt takseringsform.
 Som tilsynsførende skal man være opmærksom på:
 Den gebyrbelagte del af tilstedetiden er fakturerbar.
Det er kun tilstedetiden, der generer indtægter, og derfor er det vigtigt at være opmærksom på, at bl.a. tidsforbrug til forberedelse og efterbehandling på kontoret skal dækkes af denne indtægt.
Et øget tidsforbrug til forberedelse- og efterbehandling skal derfor medføre en øget tilstedetid, for at der kan opretholdes balance på gebyrordningen.
Det betyder, at der er en begrænset tid til rådighed hjemme på kontoret pr. mængde tilstedetid.
 Økonomien skal indgå i planlægning og skemalægning.
 Tid skal registreres efter gældende vejledninger om registrering i ScanJour og TimeSag.
 Virksomheden skal betale for hele den gebyrbelagte tilstedetid ved kontrollen:
Der skal altid faktureres et grundgebyr i forbindelse med kontrollen, hvor der faktureres efter tilstedetidssats.
Der skal dog kun faktureres ét grundgebyr for én kontrol, selvom kontrollen strækker sig over flere dage eller udføres af flere tilsynsførende.
Når der afregnes efter tilstedetidssats pr. påbegyndt kvarter, skal virksomheden altid faktureres i henhold til reglerne herfor.
Er der fx anvendt 19 minutters tilstedetid, skal virksomheden faktureres for 2 kvarter.
Er virksomheden længe om at finde papirer mv. frem, således at tilstedetiden bliver forholdsvis lang, skal virksomheden betale for dette tidsforbrug.
Der må ikke gives mængderabat.
 Når flere tilsynsførende er på kontrolbesøg sammen, skal der faktureres for alle de tilsynsførendes gebyrbelagte tilstedetid, med mindre der er tale om sidemandsoplæring o.l.
 Når der foretages kontrol over flere dage opsummeres tilstedetiden for de enkelte dage.
1) Reglerne på fødevareområdet er inddelt i 12 lovgivningsområder, jf. bilag 3 til kontrolvejledningen.
Lovgivningsområdet hygiejne er på kontrolrapporten opdelt i 3.
