Til samtlige vurderingsråd og vurderingssekretariater Naturgasinstallation og udstedelse af energiattest indgår som variable i  

 de for en række ejendomstyper beregnede maskinelle forslag til ejendomsværdi.
 Statsskattedirektoratet er imidlertid blevet bekendt med en række forhold,  

 som medfører, at disse variable ikke som forudsat bidrager til en generel  

 forbedring af de beregnede forslag.
 - For det første er der en betydelig spredning på såvel de afholdte  

 investeringer som på de eventuelt afholdte følgeinvesteringer af generel  

 energiøkonomisk art.
 - Dernæst har der ivst sig store forskelle fra kommune til kommune med  

 hensyn til, om naturgasinstallationen og energiattesten er registreret i  

 bygnings- og boligregistret, hvorfor det kan være tilfældigt, om en given  

 ejendom får de pågældende tillæg indregnet i ejendomsværdien.
 - Endelig kan der rejses tvivl om, hvorvidt de solgte analyseejendomme med  

 naturgasinstallationer og energiattest har været repræsentative.
 På denne baggrund har ligningsrådet vedtaget, at de maskinelle forslag til  

 ejendomsværdi for ejendomme med naturgas- og energiattestregistrering i  

 bygnings- og boligregistret skal nedsættes med de i forslaget beregnede  

 tillæg.
Tillægget er indregnet for følgende ejendomskategorier: Fritliggende  

 enfamiliehuse Rækkehuse 2 og 3 familiehuse 2 og 3 familiehuse med  

 ejerlejlighedsstatus Rækkehuse med ejerlejlighedsstatus Stuehuse til  

 landbrugsejendomme Etageejerlejligheder Kommunedata vil til de enkelte vurderingssekretariater i løbet af uge 19  

 udsende en liste med angivelse af de pågældende ejendomme.
 Vurderingssekretariaterne bedes ændre det udskrevne forslag og angive det  

 korrigerede forslag samt fravigelseskoderne 52 og 99. I det omfang  

 vurderingsbasiskortene er udleveret til vurderingsrådets brug, må  

 sekretariatet påse, at ændringen i givet fald gennemføres ved  

 vurderingsrådets foranstaltning.
