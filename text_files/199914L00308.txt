Betænkning afgivet af Skatteudvalget den  

 10. december 1999 Betænkning over Forslag til lov om ændring af  

 momsloven (Afkortning af kredittiden for store virksomheder) Udvalget har behandlet lovforslaget i nogle  

 møder.
 Endvidere har udvalget modtaget skriftlig og/eller  

 mundtlig henvendelse fra DK-Benzin A/S og OK a.m.b.a.
 DK-Benzin A/S  skriftlige henvendelse til udvalget og  

 skatteministerens kommentarer hertil er optrykt som bilag til  

 betænkningen.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse  

 uændret.
 Et mindretal (Venstres, Det Konservative  

 Folkepartis, Dansk Folkepartis, Kristeligt Folkeparti og Frihed 2000 s  

 medlemmer af udvalget) indstiller lovforslaget til forkastelse ved 3.  

 behandling.
 Mindretallet har følgende kommentarer:
Mindretallet hæfter sig ved, at regeringen  

 både i regeringsgrundlaget og i forbindelse med statsministerens  

 seneste åbningstale   har fremhævet betydningen af at have et  

 konkurrencedygtigt og driftigt erhvervsliv.
Forud for udarbejdelsen af  

 regeringsgrundlaget lovede statsministeren sågar, at regeringen ville  

»tilrettelægge en samlet økonomisk  

 politik, så det danske samfunds og dansk erhvervslivs konkurrenceevne  

 samlet set forbedres.« (Pressemeddelelse af 17. marts  

 1998 fra Statsministeriet).
Alligevel betyder finanslovsaftalen for 2000, at danske  

 virksomheder påføres nye byrder for mellem 3½ og 4 mia. kr.
De  

 nye byrder skal ses i lyset af, at danske virksomheder fortsat taber  

 fodfæste både i Danmark og på eksportmarkederne.
Siden 1993  

 har danske virksomheder tabt 16 pct. af hjemmemarkedet.
På  

 eksportmarkederne er tabt 10 pct. i markedsandele fra 1992 til 1998. Tabet af  

 markedsandele skyldes bl.a., at virksomhederne er blevet pålagt en lang  

 række byrder fra politisk hold.
Det problem har regeringen erkendt  

 både i forbindelse med arbejdet i Industriens Udviklingsgruppe og i  

 teksten til finanslovforslaget.
Alligevel påføres virksomhederne  

 nye byrder, hvor der er brug for lempelser.
Mindretallet hæfter sig ydermere ved, at regeringen  

 har valgt at finansiere nye initiativer ved at udskrive nye skatter og  

 afgifter frem for at finde besparelser.
Mindretallet mener, at man skal se  

 på statens husholdningsbudget som ethvert andet husholdningsbudget og  

 se, om nye udgifter kan klares ved, at der spares andre steder og ikke ved  

 automatisk at skrive nye skatter ud.
 Mindretallet tager afstand fra den arrogance, ministeren  

 lægger for dagen over for dansk erhvervsliv i sin kommentar til  

 DK-Benzin A/S  skriftlige henvendelse til udvalget.
Jens Peter Vernersen (S) nfmd.  

  Pernille Blach Hansen (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Morten Helveg Petersen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Klaus Kjær (DF)  Kim Behnke (FRI) Bilag DK-Benzin A/S  skriftlige henvendelse og skatteministerens  

 kommentarer hertil Henvendelse fra DK-Benzin A/S (L 120   bilag 4) DK-Benzin A/S TELEFAX 33 37 55 57	8.12.1999 Folketingets Skatteudvalg Vedr.: L 120   reduktion af kredittiden for moms Problemet med reduktion af kredittiden er ikke så  

 meget de forøgede renteudgifter   selv om dette er alvorligt nok   men  

 derimod likviditetsbelastningen, som det vil være næsten umuligt  

 at finansiere.
 DK-Benzin A/S afregner p.t. ca. kr. 20 mio. i moms om  

 måneden (beløbet er så stort, fordi der også betales  

 moms af energiafgifterne).
 En fremrykning af betalingstidspunktet med 21 dage vil  

 derfor indebære et likviditetstab svarende til en måneds  

 momsbetaling, altså ca. kr. 20 mio.
Hertil kommer, at vore 250 forhandlere betaler ca. kr. 10  

 mio. i moms pr. måned.
Da forhandlernes muligheder for at opnå  

 banklån er begrænsede, må vort selskab påregne at  

 skulle finansiere i hvert fald halvdelen af dette beløb eller ca. kr.  

 5 mio.
 Det stiller sig for nærværende ganske  

 usikkert, om det overhovedet er muligt at rejse bankfinansiering, men selv i  

 så fald vil det i mange år sætte udviklingen i stå,  

 idet selskabet vil mangle likviditet til påkrævede initiativer og  

 investeringer.
 Vi anmoder indtrængende om, at forslaget ikke  

 gennemføres eller i hvert fald gennemføres i en modificeret  

 form, hvor den nuværende kredittid bevares mod betaling af en  

 kompensation til statskassen.
Med venlig hilsen Erik Hørlyck formand for bestyrelsen Skatteministerens kommentar til henvendelse fra DK-Benzin A/S (L 120  

 bilag 5) DK-Benzin A/S anfører, at det vil  

 være næsten umuligt for selskabet at finansiere  

 likviditetsbelastningen som følge af afkortningen af kredittiden.
For  

 selskabet selv skønnes likviditetstabet til ca. 20 mio. kr.
Selskabet  

 skønner endvidere at måtte finansiere halvdelen af selskabets  

 forhandleres likviditetstab - svarende til ca. 5 mio. kr. - fordi  

 forhandlernes muligheder for at opnå banklån er  

 begrænsede.
 Selskabet anmoder derfor om, at forslaget ikke  

 gennemføres eller gennemføres i en modificeret form, hvor den  

 nuværende kredittid bevares mod betaling af en kompensation til  

 statskassen.
 Kommentar: Lovforslaget medfører, at  

 kredittiden for indbetaling af moms for store virksomheder (dvs.  

 virksomheder, hvis momspligtige leverancer overstiger 10 mio. kr.  

 årligt) nedsættes fra løbende måned (i gennemsnit 15  

 dage) + 61 dage = 76 dage til løbende måned + 40 dage = 55  

 dage.
 Den periode efter afgiftsperiodens udløb, hvor  

 virksomheden kan råde over momsen, inden den skal indbetales til  

 statskassen, nedsættes således med 21 dage fra 61 dage til 40  

 dage.
 Det er klart, at den foreslåede ændring af  

 momsloven medfører en ændring af forudsætningerne for  

 virksomhedernes kalkulationer og tilrettelæggelse af deres  

 likviditetsstrømme.
 Det er min opfattelse, at lovforslagets forslag om 40  

 dages (reelt 55 dages) kredit fortsat giver en temmelig lang kredittid.  

 På denne baggrund er jeg også sikker på, at de  

 berørte virksomheder vil finde veje til at indrette sig på de  

 ændrede forhold.
I tilslutning hertil finder jeg grund til at henlede  

 opmærksomheden på oplysningerne i lovforslagets  

 provenubemærkninger om, at en kortere momskredittid mindsker statens  

 risiko for tab ved ydelse af momskredit.
Det er således skønnet,  

 at forslaget medfører, at der på sigt vil blive tabt ca. 95 mio.  

 kr. mindre ved afskrivninger på uerholdelige fordringer.
Jeg vil i den  

 forbindelse ikke undlade at nævne, at oplysningerne i henvendelsen om  

 begrænsede muligheder for at opnå banklån leder tanken hen  

 på, at momskreditten jo på en måde konkurrerer med  

 banklån.
Samtidig kan der være betænkeligheder ved, at  

 staten yder momskredit i tilfælde, hvor der er begrænsede  

 muligheder for at opnå banklån.
 Samlet kan jeg ikke gå ind for at imødekomme  

 selskabets ønsker med hensyn til lovforslaget.
