Betænkning afgivet af Sundheds- og Ældreudvalget den 15. maj 2018 Betænkning over Forslag til lov om ændring af lov om social service (Plejehjemsoversigten) [af ældreministeren (Thyra Frank)]:
1. Udvalgsarbejdet Lovforslaget blev fremsat den 23. marts 2018 og var til 1. behandling den 12. april 2018. Lovforslaget blev efter 1. behandling henvist til behandling i Sundheds- og Ældreudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og ældreministeren sendte den 10. januar 2018 dette udkast til udvalget, jf.
SUU alm. del  bilag 165. Den 23. marts 2018 sendte ældreministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til ældreministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse uændret.
Socialdemokratiets medlemmer af udvalget bemærker, at lovforslaget udmønter dele af satspuljeaftalen for ældreområdet for 2018-2021, som er indgået af alle Folketingets partier med undtagelse af Enhedslisten.
Socialdemokratiet er samtidig bekymret over den aktuelle mangel på plejeboliger og plejehjemspladser, der betyder, at flere kommuner i dag ikke kan leve op til ventetidsgarantien på 2 måneder.
Mange ældre må således vente i månedsvis på at flytte til en plejebolig, hvor de kan få den pleje og omsorg, de har brug for.
Udfordringen vil kun blive større fremover, hvor antallet af ældre over 80 år vil stige markant, og den løses ikke af en plejehjemsoversigt.
Det er Socialdemokratiets forhåbning, at plejehjemsportalen vil indeholde oplysninger om forventet ventetid og antal borgere på venteliste til de enkelte tilbud, så oversigten kan være med til at skabe et bedre nationalt overblik over manglen på plejeboliger.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Hans Andersen (V) Mads Fuglede (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Brigitte Klintskov Jerkel (KF) Astrid Krag (S) Flemming Møller Mortensen (S) Erik Christensen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Stine Brix (EL) Finn Sørensen (EL) Pernille Schnoor (ALT) Torsten Gejl (ALT) Marlene Borst Hansen (RV) Kirsten Normann Andersen (SF) Trine Torp (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
