Et pengeinstitut markedsførte i et af pengeinstituttet udgivet blad en  

 præmiekonkurrence.
Efter Forbrugerombudsmandens opfattelse kunne bladet - der  

 udkom 3 gange årligt med varierende mellemrum, havde et oplag på ca.  

 100-130.000 og blev uddelt gratis - ikke anses for at være et periodisk  

 skrift, jfr. markedsføringslovens § 8, stk. 2. I en sag anlagt af  

 Forbrugerombudsmanden ved Sø- og Handelsretten idømtes pengeinstituttet en  

 bøde for overtrædelse af markedsføringslovens § 8, stk. 1.
 Konkurrence i bankblad.
En bank fordelte gevinster i form af bankbøger med pålydende på  

 henholdsvis kr. 300, kr. 200 og kr. 100 blandt de personer, der korrekt havde  

 løst en rebus, indeholdt i et af banken udgivet blad.
Bladet udkom mindst 3  

 gange årlig med varierende mellemrum og havde et oplag på ca.  

 100.000-130.000. Det blev uddelt gratis til bankens medarbejdere, indskydere  

 og aktionærer og lå fremme til udlevering i bankens afdelinger.
 FO fandt, at det pågældende blad, uanset det i medfør af presselovens §  

 16, stk. 2, måtte anses for at være et periodisk skrift, da det var bestemt  

 til at udkomme mindst 2 gange årlig, ikke kunne antages at være et  

 »periodisk skrift«, som omhandlet i markedsføringslovens § 8, stk.  

 2. Den nævnte fordeling af gevinster på grundlag af lodtrækning indebar  

 derfor efter FO's opfattelse en overtrædelse af markedsføringslovens § 8,  

 stk. 1, og anklagemyndigheden blev anmodet om at rejse tiltale imod banken  

 ved Sø- og Handelsretten for overtrædelse af markedsføringslovens § 8, stk.  

 1.
Fra bakens side blev det gjort gældende, at bladet såvel efter almindeligt  

 sprogbrug som efter presseloven er et »periodisk skrift«.
Ville man  

 ved lov forbyde præmiekonkurrencer forbundet med lodtrækning, når  

 konkurrencen bringes i et blad af denne art, kunne man have givet klart  

 udtryk herfor i loven.
 Sø- og Handelsretten udtalte i dommen følgende:
»Den nærmere bedømmelse af rækkevidden af angivelsen »periodisk  

 skrift« i markedsføringslovens § 8, stk. 2, må ske under hensyn til  

 bestemmelsens tilknytning til hovedstemmelsen i § 8, stk. 1. Det findes ikke  

 at give en rimelig afgrænsning af bestemmelsen i § 8, stk. 1. Det findes ikke  

 at give en rimelig afgrænsning af bestemmelsen i stk. 2, hvis  

 forudbestemmelsen i stk. 1, der bl.a. indeholdes f.eks. i en virksomheds  

 jævnligt udsendte reklameaviser og lignende, skulle kunne undgås, blot fordi  

 reklametryksagen gives en form, som kan henføre den under Presseloven.
De  

 hensyn, der efter markedsføringslovens forarbejder må antages at have ført  

 til bestemmelsen i stk. 2, findes at bekræfte dette.
Det bemærkes herved, at  

 bestemmelsen af, hvad der efter Presseloven forstås ved et »periodisk  

 skrift« er afhængig af denne lovs særlige ansvarsregler og karakteren af  

 de formelle og materielle overtrædelser, for hvilke ansvar kan gøres gældende  

 efter denne lov.
 Bladet ... må efter en samlet bedømmelse af bladets indhold og formen for  

 og omfanget af bladets udlevering og udsendelse anses som et blad, der  

 hovedsagelig reklamerer udadtil for ... banken'.
 Banken blev derfor fundet skyldig i overtrædelse af § 8, stk. 1, men  

 straffen bortfaldt, da det måtte anses for undskyldeligt, at banken havde  

 forstået bestemmelsen som anført ovenfor.
 (* 1) Ugeskrift for retsvæsen 1980 s. 595.
 Beretning fra Forbrugerombudsmanden 1979-80, s. 151-152.
