Nr LSF 243 Forslag til Lov om ændring af personskatteloven (Reguleringstallet) Fremsat af Ministeren for skatter afgifter (Foighel) den 19. maj 1987 Vedtaget ved tredjebehandling den 4. juni 1987 Lov nr 362 af 10/06/1987 § 1 I lov nr. 151 af 19. marts 1986 om indkomstskat og formueskat for personer m.v. (personskatteloven) foretages følgende ændringer:
 1. § 20, stk. 3, affattes således:
»Stk. 3. Reguleringstallet udgør for indkomståret 1987 100 og for indkomståret 1988 104.« 2. § 26, stk. 3, ophæves.
 Stk. 4 og 5 bliver herefter stk. 3 og 4.
§ 2 Loven har virkning fra og med indkomståret 1988.
Oprindeligt fremsat lovforslag Blad nr 935 § 1 I lov nr. 151 af 19. marts 1986 om indkomstskat og formueskat for personer m.v. (personskatteloven) foretages følgende ændringer:
 1. § 20, STK. 3, affattes således:
»STK. 3. Reguleringstallet udgør for indkomståret 1987 100 og for indkomståret 1988 104.«.
 2. § 26, STK. 3, ophæves.
 Stk. 4 og 5 bliver herefter stk. 3 og 4.
§ 2 Loven har virkning fra og med indkomståret 1988.
BEMÆRKNINGER TIL LOVFORSLAGET ALMINDELIGE BEMÆRKNINGER Lovforslaget går ud på at fastsætte reguleringstallet i personskatteloven for 1988.
Reguleringstallet, der regulerer en række beløbsgrænser i skattelovgivningen, foreslås fastsat til 104 for 1988. For 1987 er reguleringstallet 100. Beløbsgrænserne foreslås således reguleret med 4 pct. fra 1987 til 1988.
På baggrund af de seneste skøn over de skattepligtige indkomster anslås provenuet af indkomstskatten til staten til ca. 75,5 mia.
 kr. for indkomståret 1987.
Med det foreslåede reguleringstal på 104 skønnes provenuet for indkomståret 1988 til ca. 81,0 mia. kr.
Provenuet omfatter den almindelige indkomstskat til staten samt 6 pct.'s- og 12 pct.'s-skatterne til staten.
 Lovforslaget medfører ingen nævneværdige administrative konsekvenser.
De gældende regler om indkomst- og formueskat for personer er fastsat i lov om indkomstskat og formueskat for personer m.v.
 (personskatteloven), jf. lov nr. 151 af 19. marts 1986, jf.
Folketingstidende 1985-86, sp. 3657, 4691, 7699, 8253; tillæg A, sp. 2475; tillæg B, sp. 649, 1045; tillæg C, sp. 317.
BEMÆRKNINGER TIL DE ENKELTE BESTEMMELSER Til § 1 Til nr. 1 Forslaget til ændring af § 20, stk. 3, går ud på at fastsætte det årlige reguleringstal, der benyttes ved regulering af en række beløbsgrænser i skattelovgivningen, bl.a. personfradrag, beløbsgrænser ved beregning af 12 pct.'s- og 6 pct.'s-skatterne efter personskattelovens §§ 7 og 8, formueskattegrænsen, progressionsgrænsen for beregning af lejeværdi m.v. samt børnefamilieydelsen.
Reguleringstallet for 1988 foreslås fastsat til 104. Reguleringen medfører, at beløbsgrænserne forhøjes med 4 pct. fra 1987 til 1988.
I BILAG 1 er vist en oversigt over de beløbsgrænser i skattelovgivningen, der reguleres efter personskattelovens § 20. I oversigten er medtaget grundbeløb, beløbsgrænse i 1987 og beløbsgrænse i 1988 efter lovforslaget.
For børnefamilieydelsen betyder reguleringen, at det udbetalte beløb i 1988 bliver 5.200 kr. pr. barn/ung under 18 år.
Til nr. 2 Efter § 26, stk. 3, skal reguleringstallet efter § 20 for 1988 udgøre 102, medmindre andet er fastsat senest den 1. juli 1987.
Bestemmelsen får ingen betydning efter gennemførelsen af forslaget og foreslås derfor ophævet.
TIL § 2 Lovforslaget har virkning fra og med indkomståret 1988.
EKSEMPLER På LOVFORSLAGETS VIRKNING I BILAG 2 er det ved en række eksempler belyst, hvorledes indkomstskat til staten på forskellige indkomsttrin ændres fra 1987 til 1988. Indkomsskatten til staten omfatter den almindelige indkomstskat på 22 pct. efter personskattelovens § 6 samt 12 pct.'sog 6 pct.'s-skatterne efter lovens §§ 7 og 8.
Skattebeløbene er beregnet for ugifte personer med eet almindeligt personfradrag.
Det er ved beregningerne endvidere forudsat, at der ikke forekommer andre fradrag end 3 pct.'s fradraget.
I nedenstående oversigt er vist de beløbsgrænser for personfradrag, 3 pct.'s fradrag m.v. for 1987 og 1988, som indgår ved beregningerne.
Eksemplerne i TABEL 1 omfatter personer over 17 år (ikke-pensionister), DER HAR SAMME PERSONLIGE INDKOMST i 1987 og 1988. For disse skatteydere vil forslaget betyde, at den statslige indkomstskat bliver lavere i 1988 end i 1987.
For de skatteydere i eksemplerne, der har indkomster på 50.000 kr. og 100.000 kr. i 1987, skyldes skattelettelsen i 1988 reguleringen af personfradraget.
På de øvrige indkomsttrin skyldes skattelettelsen tillige forhøjelsen af grænsen for 3 pct.'s fradraget og forhøjelsen af bundfradraget ved beregning af 6 pct.'s skat og forhøjelse af beløbsgrænsen ved beregning af 12 pct.'s skat.
I TABEL 2 er skattebeløbene beregnet for personer over 17 år (ikke-pensionister), HVIS PERSONLIGE INDKOMST FRA 1987 TIL 1988 STIGER MED 4,0 PCT.
For disse skatteydere vil forslaget betyde, at den statslige indkomstskat bliver højere i 1988 end i 1987.
I TABEL 3 er skattebeløbene for 1987 og 1988 fra tabel 2 vist i procent af de personlige indkomster for 1987 henholdsvis 1988.
Stigningen i skattebeløbene fra 1987 til 1988 svarer til stigningen i de personlige indkomster, således at den statslige indkomstskat for skatteydere med en indkomststigning på 4 pct. fra 1987 til 1988 vil lægge beslag på den samme procentdel af de personlige indkomster i de to år.
Bilag 1 BELØBSGRæNSER I SKATTELOVGIVNINGEN, DER REGULERES EFTER PERSONSKATTELOVENS § 20 Bilag 2 TABEL 1. EKSEMPLER PÅ STATSLIG INDKOMSTSKAT FOR 1987 OG 1988. UGIFTE SKATTEYDERE OVER 17 ÅR (IKKE PENSIONISTER). ENESTE FRADRAG: 3 PCT.'S-FRADRAG.
SAMME PERSONLIGE INDKOMST I 1987 OG 1988.
(1) = Personlig indkomst i 1987 og 1988 (2) = Statslig indkomstskat i 1987 ifølge gældende regler (3) = Statslig indkomstskat i 1988 ifølge forslag (4)=(3)-(2) = Ændring fra 1987 til 1988 Skattebeløbene er afrundet til hele kroner.
TABEL 2. EKSEMPLER PÅ STATSLIG INDKOMSTSKAT FOR 1987 OG 1988. UGIFTE SKATTEYDERE OVER 17 ÅR (IKKE PENSIONISTER). ENESTE FRADRAG: 3 PCT.'S-FRADRAG.
PERSONLIGE INDKOMST I 1988 ER 4,0 PCT.
HØJERE END I 1987.
(1) = Personlig indkomst i 1987 (2) = Personlig indkomst i 1988 (3) = Statslig indkomstskat i 1987 ifølge gældende regler (4) = Statslig indkomstskat i 1988 ifølge forslag (5)=(4)-(3) = Ændring fra 1987 til 1988 Skattebeløbene er afrundet til hele kroner.
TABEL 3. STATSLIG INDKOMSTSKAT I 1987 OG 1988 FRA TABEL 2 I PROCENT AF PERSONLIG INDKOMST I 1987 OG 1988. PERSONLIG INDKOMST I 1988 ER 4,0 PCT.
HØJERE END I 1987.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1. I lov nr. 151 af 19. marts 1986 om indkomstskat og formueskat for personer m.v. (personskatteloven) foretages følgende ændringer:
 1. § 20, STK. 3, affattes således:
»STK. 3. Reguleringstallet udgør for indkomståret 1987 100 og for indkomståret 1988 104.«.
--/ REGULERING § 20. De i §§ 7, 8, 10, 15, 16 og 18 nævnte beløbsgrænser reguleres efter  

 et reguleringstal, der for hvert år fastsættes ved lov.
De nævnte indkomst-  

 og fradragsbeløb forhøjes eller nedsættes med samme procent som den, hvormed  

 årets reguleringstal afviger fra 100. De således regulerede beløb afrundes  

 opad til nærmeste kronebeløb, der kan deles med 100.
Stk. 2. Såfremt reguleringstallet for et år ikke er fastsat ved lov senest  

 den 1. juli forud for årets begyndelse, reguleres indkomstbeløbene i stedet  

 efter reguleringstallet for det forudgående år.
Dette reguleringstal forhøjes  

 eller nedsættes med samme procent som den, hvormed det er ændret i forhold  

 til reguleringstallet for året før.
Den procentvise ændring beregnes med to  

 decimaler.
Det ændrede reguleringstal beregnes med een decimal.
De således  

 regulerede beløb afrundes opad til nærmeste kronebeløb, der kan deles med  

 100.
 Stk. 3. Reguleringstallet udgør for indkomståret 1987 100.
/-- 2. § 26, STK. 3, ophæves.
 Stk. 4 og 5 bliver herefter stk. 3 og 4.
--/ § 26. Personfradraget efter § 10, stk. 3, fastsættes for indkomståret 1987  

 til 18.800 kr.
 Stk. 2. Reglen i § 10, stk. 2, 2. pkt., gælder tillige for kvinder, der  

 ved udgangen af kalenderåret 1984 var enlige og fyldt 62 år.
 Stk. 3. Er reguleringstallet efter § 20 ikke fastsat senest den 1. juli  

 1987, udgør det for indkomståret 1988 102.
 Stk. 4. Skattemæssige underskud, der er konstateret i indkomstårene  

 1982-86 og fremført efter ligningslovens § 15, fremføres til fradrag efter §  

 13, stk. 1-2.
Stk. 5. Vedkommende ligningskommission - i København og på Frederiksberg  

 vedkommende skattedirektorat - kan for indkomstårene 1987 og 1988 tillade, at  

 personfradraget efter § 10 for en person, der er skattepligtig efter kildeskattelovens § 1, og  

 som ikke ved indkomstårets udgang lever sammen med en ægtefælle, forhøjes  

 efter 6. og 7. pkt.
Det er en betingelse, at den skattepligtige godtgør at  

 have børn, herunder stedbørn, adoptivbørn og plejebørn, som ved begyndelsen  

 af det kalenderår, hvori skatten betales, er fyldt 17 år og er under  

 uddannelse.
Det er endvidere en betingelse, at barnet i indkomståret i  

 overvejende grad forsørges af den skattepligtige.
Amtsligningsrådet kan ændre  

 de af ligningskommissionen trufne afgørelser.
Ligningsrådet kan ændre de af  

 amtsligningsrådet og af skattedirektoraterne for København og Frederiksberg  

 trufne afgørelser.
For indkomståret 1987 udgør forhøjelsen 2/3 af det efter §  

 10 opgjorte personfradrag.
For indkomståret 1988 udgør forhøjelsen 1/3 af det  

 efter § 10 opgjorte personfradrag.
/-- (* 1) Ifølge lovforslaget fremsat den 29. april 1987 (L. 234).
 (* 2) Ifølge lovforslaget L 166 vedtaget af Folketinget ved 3.
 behandling den 30. april 1987.
