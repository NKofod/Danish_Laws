Bekendtgørelse om aconto  

 overførsel af særlig pensionsopsparing fra de statslige told- og  

 skattemyndigheder til Arbejdsmarkedets Tillægspension I medfør af § 17 f, stk. 6 i lov om Arbejdsmarkedets  

 Tillægspension, jf. lovbekendtgørelse nr. 752 af 20. oktober  

 1998, som ændret senest ved lov nr. 288 af 12. maj 1999,  

 fastsættes:
§ 1. For et givet indkomstår  

 overfører Told- og Skattestyrelsen et aconto-beløb til  

 Arbejdsmarkedets Tillægspension den 15. februar i det kalenderår,  

 der svarer til indkomståret.
Beløbet beregnes som 1/8 divideret  

 med 12 af det skønnede arbejdsmarkedsbidrag for indkomståret,  

 som er lagt til grund i paragraffen for Arbejdsmarkedsfonden i finansloven  

 for det pågældende kalenderår, vedrørende løn  

 mv., jf. lov om en arbejdsmarkedsfond § 8, stk. 1, litra a, b, d og  

 e, og foreløbige arbejdsmarkedsbidrag fra selvstændigt  

 erhvervsdrivende, jf. lov om en arbejdsmarkedsfond § 12. Beløbet  

 afrundes til nærmeste kronebeløb, der kan deles med 1 mill.
Er  

 den 15. en lørdag, søndag eller helligdag, overføres  

 beløbet den følgende hverdag.
§ 2. For et givet indkomstår  

 overfører Told- og Skattestyrelsen tillige til Arbejdsmarkedets  

 Tillægspension hver den 15. efter den foregående  

 kalendermåned, første gang den 15. februar i kalenderåret  

 og sidste gang den 15. november i det efterfølgende kalenderår,  

 1/9 af det samlede opkrævede arbejdsmarkedsbidrag og særlig  

 pensionsopsparing, som i den foregående måned er konteret i Told-  

 og Skattestyrelsens regnskaber. § 1, 4. pkt. finder tilsvarende  

 anvendelse.
Ved overførslen den 15. februar i det efterfølgende  

 kalenderår modregnes det opgjorte og overførte beløb  

 efter § 1. Såfremt det overførte beløb efter  

 § 1 overstiger det beløb opgjort efter 1. pkt., som skal  

 overføres den 15. februar, modregnes det overskydende beløb i  

 Told- og Skattestyrelsens overførsel af aconto-beløb efter  

 § 1 for det følgende indkomstår.
§ 3. Den 15. september 1999 overfører Told-  

 og Skattestyrelsen et beløb på 517 mill. kr. til  

 Arbejdsmarkedets Tillægspension.
Ved overførslen den 15. februar  

 2000, jf. § 2, 3. pkt., modregnes beløbet efter 1. pkt. § 2,  

 4. pkt., finder tilsvarende anvendelse.
 § 4. Bekendtgørelsen træder i kraft  

 den 15. september 1999. Samtidig ophæves bekendtgørelse nr. 949  

 af 16. december 1998.
