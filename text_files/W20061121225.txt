Landsskatteretskendelse vedr.
Anmodning om fritagelse for  

 betaling af skattetillæg  sen indgivelse af selvangivelsen Klagen skyldes, at skattemyndigheden ikke har  

 imødekommet klagerens anmodning om fritagelse for betaling af skattetillæg.
Landsskatterettens afgørelse Skattemyndighedens afgørelse  

 stadfæstes.
Sagens oplysninger Klagerens revisionsfirma, B  

 A/S, har oplyst, at den medarbejder i revisionsfirmaet, som skulle foretage  

 indsendelse af bl.a. klagerens selvangivelse for indkomståret 2004, har været  

 sygemeldt på grund af hustruens sygdom og død.
Der er fremlagt lægeerklæring  

 til dokumentation for medarbejderens sygemelding.
Det fremgår af  

 lægeerklæringen, at medarbejderen har angivet, at han har været  

 uarbejdsdygtig  

 fra den 17. juni 2005 til den 1. juli 2005. I perioden fra 1. juli til 18.  

 juli  

 er medarbejderen delvist sygemeldt.
 Revisionsfirmaet indsendte  

 klagerens selvangivelse for 2004 i juli 2004, og den blev modtaget i  

 Skatteforvaltningen den 20. juli 2005. Med selvangivelsen indsendte klagerens  

 revisor en anmodning om fritagelse for skattetillæg.
 Skatteforvaltningen pålagde  

 klageren et skattetillæg på 3.200 kr. i medfør af skattekontrollovens § 5,  

 stk.  

 1, svarende til at selvangivelsen var indleveret 16 dage for sent.
Skattemyndighedens afgørelse Skattemyndigheden har afslået  

 klagerens anmodning om fritagelse for betaling af skattetillæg.
 Der foreligger ikke særlige  

 omstændigheder, der kan begrunde fritagelse for skattetillæg.
 Det ikke et anliggende for  

 det offentlige, at en aftale mellem en borger og en erhvervsdrivende  

 misligholdes.  

 Dette er som udgangspunkt et mellemværende mellem aftaleparterne.
Endvidere er der henset til  

 størrelsen af klagerens revisionsfirma.
Praksis vedrørende fritagelse for  

 skattetillæg på grund af revisors dokumenterede sygdom, finder kun anvendelse  

 på mindre revisionsfirmaer, hvor det ikke vil være muligt at erstatte den  

 sagkyndige.
Klagerens påstand og argumenter Klagerens revisor har fremsat  

 påstand om, at anmodningen om fritagelse for betaling af skattetillæg  

 imødekommes.
Årsagen til den for sent  

 indgivne selvangivelse var sygdom hos den ansvarlige medarbejder som følge af  

 hans hustrus sygdom og efterfølgende død.
Dette anses efter gældende  

 retningslinier for særlige omstændigheder, der begrunder en fritagelse for  

 skattetillæg.
 I øvrigt har revisor fået  

 fritagelse for skattetillæg i alle andre tilfælde.
Landsskatterettens bemærkninger og begrundelse Efter skattekontrollovens §  

 5, stk. 1, sidste pkt., kan der efter ansøgning ske hel eller delvis  

 fritagelse  

 for betaling af skattetillæg, hvis særlige omstændigheder taler derfor.
Ved særlige omstændigheder  

 forstås omstændigheder, der alene skyldes den skattepligtiges forhold og ikke  

 tredjemands forhold.
Dog kan f.eks. dokumenteret akut sygdom hos den  

 skattepligtiges revisor på et tidspunkt, hvor den skattepligtige ikke vil  

 være  

 i stand til at finde en anden revisor inden selvangivelsesfristens udløb,  

 begrunde en fritagelse for betaling af skattetillæg.
Efter det foreliggende  

 skyldes den sene indgivelse af selvangivelsen, at den ansvarlige medarbejder  

 har været sygemeldt i perioden fra den 17. juni 2005 til den 18. juli 2005 på  

 grund af ægtefællens sygdom.
Selv om dette måtte kunne sidestilles med akut  

 opstået sygdom hos klagerens revisor, er det ikke godtgjort, at klageren  

 eller  

 dennes revisionsfirma ikke var i stand til inden selvangivelsesfristens udløb  

 at finde en anden revisor, der kunne forestå indsendelsen af selvangivelsen  

 eller anmode om henstand med indsendelsen heraf, jf. skattekontrollovens § 4,  

 stk. 4.
 Det er derfor med rette, at  

 anmodningen om fritagelse for skattetillæg ikke er imødekommet, og den  

 påklagede afgørelse stadfæstes derfor.
