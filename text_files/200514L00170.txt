Betænkning afgivet af Retsudvalget den 8. december 2005 Betænkning over Forslag  

 til lov om ændring af lov om offentlige indsamlinger og  

  

 pyramidespil (Rammeorganisationers adgang til at foretage gade- og  

 husindsamling) [af justitsministeren (Lene Espersen)] 1. Udvalgsarbejdet Lovforslaget blev fremsat den 16. november 2005 og var til 1.  

 behandling den 29. november 2005. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 2 møder.
Samråd Udvalget har stillet 2 samrådsspørgsmål til justitsministeren og  

 2 samrådsspørgsmål til udviklingsministeren til mundtlig besvarelse.  

 Ministrene  

 har besvaret spørgsmålene i et samråd med udvalget den 8. december 2005.
Spørgsmål Udvalget har stillet 4 spørgsmål til justitsministeren og 5  

 spørgsmål til udviklingsministeren til skriftlig besvarelse.
Spørgsmål 1 er  

 besvaret, og spørgsmål 2-9 forventes besvaret inden 2. behandling af  

 lovforslaget.  

 1 af udvalgets spørgsmål og justitsministerens besvarelse heraf er optrykt  

 som  

 bilag til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, RV, SF og EL) vil stemme hverken for eller imod lovforslaget ved  

 3. behandling.
 Mindretallet bemærker:
Lovforslaget er blevet til på baggrund af finanslovsaftalen for  

 2006 indgået mellem regeringen og Dansk Folkeparti.
Aftalen indeholder  

 yderligere forringelser for de ngoer, der arbejder med  

 udviklingsarbejde.
Først  

 har regeringen og Dansk Folkeparti skåret i bevillingerne til  

 udviklingshjælp,  

 dernæst stiller de nu forslag om, at bistandsorganisationer allerede fra 2006  

 skal præstere en egenfinansiering på 5 pct. for at oppebære statstilskud.
Den  

 egenfinansiering skal stige til 10 pct. allerede om 1 år.
Dette betyder  

 altså,  

 at nogle af organisationerne skal til at samle mere ind end de gør i dag, for  

 fortsat at modtage tilskud.
 Bistandsorganisationerne skal ikke længere bedømmes på  

 kvaliteten af deres arbejde, men på, hvem som kan samle flest penge ind.
For at det ikke skal være helt umuligt for  

 ulandsorganisationerne at finde en sådan egenfinansiering, giver man dem med  

 det her lovforslag nådigst ret til en gang om året at gå ud med raslebøssen  

 og  

 samle penge ind.
Her er konkurrencen allerede hård,for ud over indsamlinger i  

 forbindelse med katastrofer er der en række andre indsamlinger.
 Udviklingsministeren vurderer, at ingen vil få problemer med  

 egenfinansieringen på 5 pct. i 2006, men at især Ibis og Mellemfolkeligt  

 Samvirke vil kunne få problemer med at imødekomme kravet i 2007. Mindretallet  

 mener, at kravet om 10 pct. egenfinansiering er fuldstændig uansvarligt, især  

 når regeringen ikke vil drøfte muligheden af en indfasning af kravet.
Kravet om egenfinansiering vil altså få store konsekvenser for  

 nogle af organisationerne, og for alle vil det betyde yderligere  

 administration  

 og mindske organisationernes muligheder for at bruge indsamlede midler til at  

 støtte små og innovative projekter i verdens fattigste lande.
Yderligere  

 frygter  

 oppositionen, at det på sigt vil ramme endnu hårdere, hvis regeringen og  

 Dansk  

 Folkeparti vil sætte 10-procents-kravet yderligere op − et spørgsmål,  

 regeringen og Dansk Folkeparti er blevet stillet flere gange i  

 lovbehandlingen,  

 uden at nogen af de adspurgte dog har villet svare.
Oppositionen ser det her forslag som et slet skjult forsøg på  

 endnu en gang at skære ned i ulandsbistanden.
Det er mindretallet stærkt  

 imod.  

 Oppositionen mener ikke, at regeringen kan måle den folkelige forankring, som  

 den gør, nemlig udelukkende ved at se på, hvor mange penge man kan samle ind.
 Tværtimod støtter oppositionen den opfattelse, Dansk Røde Kors,  

 Care, Folkekirkens Nødhjælp, Ibis, Mellemfolkeligt Samvirke og Red Barnet  

 har,  

 når de  i øvrigt efter aftale med den nuværende regering  dels  

 definerer  

 folkelig forankring bredt, dels allerede lever op til eksplicitte krav om  

 medlemstal til enkelte organisationer.
 Oppositionen mener, at  

 forslaget i negativ forstand er smart på den måde, at hvis man stemmer imod  

 forslaget,  

 kan regeringen og Dansk Folkeparti hævde, at de giver  

 bistandsorganisationerne  

 en reel mulighed for at vise deres folkelige forankring ved at indsamle  

 penge,  

 mens oppositionen ikke en gang vil give dem denne mulighed.
Med andre ord er det en såkaldt vind/vindsituation for  

 regeringen og Dansk Folkeparti.
Støtter oppositionen lovforslaget, kan  

 flertallet gå ud og sige, at der var bred opbakning bag forslaget.
Stemmer  

 oppositionen  

 nej til forslaget, kan flertallet sige, at den ikke bakker op om  

 bistandsorganisationernes  

 arbejde, fordi den ikke vil give dem mulighed for at indsamle penge til  

 finansiering af projekterne.
Og så om indsamlingsloven: Den er gammel, den er restriktiv.
I  

 dag fremstår den fuldstændig ulogisk og uigennemskuelig.
Med andre ord har vi  

 at gøre med noget værre juks.
Den foreslåede ændring gør blot dette endnu  

 værre.
Mindretallet vil ikke legitimere den måde, som  

 egenfinansieringskravet bliver indført på, men de samme partier ønsker heller  

 ikke at stemme imod en marginal forbedring for de tre organisationer, der vil  

 få bedre muligheder for at samle penge ind.
Det er en marginal forbedring,  

 der  

 bedst kan beskrives som et plaster på et åbent benbrud.
 Siumut, Tjóðveldisflokkurin, Fólkaflokkurin og Inuit  

 Ataqatigiit var på tidspunktet for betænkningens afgivelse ikke repræsenteret  

 med medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 66 Bilagsnr.
Titel 1 Meddelelse om åbning af spørgsmål 2 Udkast til tidsplan for udvalgets behandling af  

 lovforslaget 4 1. udkast til betænkning.
5 Pressemeddelelse om åbent samråd 3 Kopi af brev af 14/1-05 fra Ibis m.fl. til ministeren for  

 udviklingsbistand vedr. egenfinansiering Oversigt over spørgsmål og svar vedrørende L 66 Spm.nr.
Titel 1 Spm. om, hvilke organisationer som er omfattet af  

 undtagelsen i loven, til justitsministeren, og ministerens svar herpå 2 Spm. om talepapir til samrådsspørgsmål A-D, til  

 justitsministeren 3 Spm. om talepapir til samrådsspørgsmål A og B til  

 udviklingsministeren 4 Spm. om ministerens overblik over, hvilke foreninger der  

 er berettiget til at foretage indsamlinger, til justitsministeren 5 Spm. om loft over egen finansiering, til  

 udviklingsministeren 6 Spm. om oversigt over indsamlede midler, til  

 justitsministeren 7 Spm. om ministerens kommentar til henvendelsen af  

 14/11-05 fra Ibis m.fl, til udviklingsministeren 8 Spm. om notat om de økonomiske konsekvenser for  

 organisationerne, til udviklingsministeren 9 Spm. om ministerens kommentar til artikel i Kristeligt Dagblad  

 30/6-05: »Folkekirkens Nødhjælp vil gentage politisk profilering i Roskilde«  

 og Berlingske Tidende 14/8-05: »Find et nyt navn til Folkekirkens Nødhjælp«,  

 til udviklingsministeren Oversigt over samrådsspørgsmål vedrørende L 66 Samråds-spm.nr.
Titel A Samrådsspm. om de økonomiske konsekvenser af  

 lovforslaget, til justitsministeren og udviklingsministeren B Samrådsspm. om konsekvenserne for nødhjælps- og  

 projektarbejdet, til justitsministeren og udviklingsministeren C Samrådsspm. om begrænsningen af gade- og husindsamlinger,  

 til justitsministeren D Samrådsspm. om konkurrencen på indsamlingsområdet, til  

 justitsministeren Bilag 2 Et af udvalgets spørgsmål til justitsministeren og dennes svar herpå Spørgsmålet og svaret er optrykt efter ønske fra DF.
 Spørgsmål:
»Ville det ikke være aktuelt med en revidering af de  

 organisationer der udover rammeorganisationerne er omfattet af undtagelsen i  

 indsamlingslovens § 7, stk. 3, således at  

 Justitsministeriet  

 havde et klart overblik over disse organisationer?« Svar:
Det følger af indsamlingslovens § 1, at en offentlig indsamling  

 skal anmeldes til politiet, inden den iværksættes.
Efter § 2 må offentlig  

 gade-  

 og husindsamling ved personlig eller telefonisk henvendelse ikke finde sted.
 Uanset forbuddet i indsamlingslovens § 2 mod offentlig gade- og  

 husindsamling kan foreninger mv., som gennem en længere årrække forud for  

 lovændringen i 1971 med Justitsministeriets tilladelse har afholdt offentlig  

 gade- og husindsamling, en gang om året foretage sådan indsamling til det  

 formål og i samme form og udstrækning, hvortil tilladelse senest har været  

 givet, jf. indsamlingslovens § 7, stk. 3. Baggrunden for indførelsen af denne  

 ordning var, at forbuddet kunne få mærkbare følger for de foreninger mv., som  

 gennem en længere årrække forud for lovens vedtagelse i 1971 havde fået en  

 betydelig del af sine indtægter fra regelmæssig gade- og husindsamling.
 Indsamlingsbekendtgørelsen indeholder i et bilag en fortegnelse  

 over de foreninger mv., der er omfattet af undtagelsen i indsamlingslovens §  

 7,  

 stk. 3. I afsnit 2 i de almindelige bemærkninger til lovforslaget er angivet,  

 hvilke foreninger mv. der er optaget på fortegnelsen, ligesom det er anført,  

 at  

 Justitsministeriet ikke er bekendt med, om alle de ovenfor omtalte  

 organisationer mv. fortsat eksisterer, og om de udnytter adgangen til at  

 foretage gade- og husindsamling.
Bemyndigelsen i indsamlingslovens § 7, stk. 3, giver ikke  

 Justitsministeriet mulighed for administrativt at føje nye foreninger mv. til  

 denne fortegnelse.
Derimod vil der efter Justitsministeriets opfattelse ikke  

 være noget til hinder for, at foreninger, som ikke længere eksisterer,  

 slettes  

 fra fortegnelsen.
Justitsministeriet har via undersøgelser på internettet mv. søgt  

 at klarlægge, om alle de foreninger mv., der er optaget på fortegnelsen,  

 fortsat eksisterer.
På grundlag af disse undersøgelser må det formentlig  

 antages, at langt de fleste af de foreninger mv., som fremgår af bilaget til  

 indsamlingsbekendtgørelsen, fortsat eksisterer.
Justitsministeriet finder  

 derfor ikke, at der er tilstrækkelig anledning til at ajourføre fortegnelsen.  

 Det bemærkes i denne forbindelse, at det forhold, at en forening ikke  

 optræder  

 på Internettet eller i telefonbogen mv., ikke nødvendigvis betyder at en  

 forening er ophørt, og det vil kunne være vanskeligt at skaffe fuldstændig  

 klarhed herom.
 Det bemærkes dog, at en række foreninger mv. alene har tilladelse  

 til at foretage gade- og hus- indsamling i Storkøbenhavn eller i flere amter.  

 Justitsministeriet vil i forlængelse af en vedtagelse af lovforslaget nærmere  

 overveje, om der som følge af nedlæggelsen af amterne i forbindelse med  

 kommunalreformens ikrafttræden den 1. januar 2007 vil kunne være anledning  

 til  

 at ajourføre den geografiske afgrænsning af disse foreningers tilladelse til  

 at  

 foretage gade- og husindsamling.
