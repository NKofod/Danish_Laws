 En klager, der havde andele i to forskellige  

 investeringsinteressentskaber, der udlejede driftsmidler, blev anset for  

 almindelig indkomstskattepligtig af genvundne afskrivninger ved salg af  

 anparter i det ene selskab, idet der ikke blev anset at foreligge ophør af  

 virksomhed.
Slagtermester A klagede for indkomståret 1985 over, at de stedlige  

 skattemyndigheder havde anset genvundne afskrivninger ved salg af andele i  

 Investorgruppen Danmark I/S III for at skulle fragå i klagerens saldoværdi,  

 der var 0 på afståelsestidspunktet, hvorved den negative saldoværdi skulle  

 indtægtsføres som almindelig indkomst.
Klagerens selvangivne særlige indkomst  

 var samtidig nedsat til 0.
 Det fremgik af sagen, at klageren i 1985 havde solgt sine andele i  

 Investorgruppen Danmark I/S III, og at han havde selvangivet særlig indkomst  

 med 56.355 kr., idet salget af andelene var anset for at være ophør af  

 virksomhed.
Da klageren ligeledes havde andele i Andelsbankens Erhvervsinvestering I/S  

 IV, havde de stedlige skattemyndigheder ikke anset salget af de omhandlede  

 andele for at være ophør af virksomhed.
Salget var således ikke omfattet af  

 lov om særlig indkomst § 2, stk. 1. Myndighederne havde henvist til  

 ligningsvejledningen for 1986, afsnit L 6.2.1.1., hvoraf det fremgik, at  

 passiv besiddelse af anparter i flere interessentskaber eller  

 kommanditselskaber, som udlejede driftsmidler, blev anset for at udgøre en  

 virksomhed.
Klagerens revisor henviste til, at der ikke var hjemmel til den nævnte  

 passus, der var en udvidelse i forhold til ligningsvejledningen for 1985.  

 Revisoren var af den opfattelse, at der var væsentlig forskel på anparter i  

 skibe og andre typer af anparter.
For skibsanparter var der det specielle  

 forhold, at der direkte i lovgivningen var pålagt ejerne at betragte den  

 skattemæssige saldo i skibsinvesteringer som en, uanset om der var tale om  

 flere skibe eller andele af flere skibe.
En tilsvarende regel fandtes ikke  

 for andre virksomhedstyper.
De anparter, der var tale om i nærværende sag, var i to af hinanden  

 fuldstændig uafhængige selskaber, der ikke havde fælles regnskabsføring,  

 saldoafskrivning, administration, indkøb eller lignende.
Eneste fællestræk  

 var deres formål, at udleje driftsmateriel af forskellig art.
Landsskatteretten fandt, at klagerens virksomhed havde bestået i  

 erhvervelse og passiv besiddelse af de pågældende anparter, og ikke i at  

 drive to forskellige virksomheder.
Retten var herefter enig med de stedlige  

 skattemyndigheder i, at klagerens salg af andele i Investorgruppen Danmark  

 I/S III ikke kunne anses for ophør af virksomhed.
De påklagede ansættelser  

 blev herefter stadfæstet.
 LV 1988, L. 6.2.1.1.
