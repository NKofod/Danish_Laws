Bekendtgørelse om ændring af bekendtgørelse om sygedagpenge § 1 I bekendtgørelse nr. 665 af 20. juni 2006 om sygedagpenge, som ændret ved bekendtgørelse nr. 264 af 21. marts 2007, bekendtgørelse nr. 414 af 28. maj 2008, bekendtgørelse nr. 1417 af 14. december 2009 og bekendtgørelse nr. 419 af 20. april 2010, foretages følgende ændringer:
 1. § 4, stk. 3, affattes således:
»Stk. 3. Sker deltagelse i erhvervsmæssig uddannelse efter lov om en aktiv beskæftigelsesindsats kap. 10 som led i kommunens opfølgningsindsats, jf. sygedagpengelovens § 15, fastsættes det ugentlige timetal ud fra en konkret vurdering i den enkelte sag.« 2. I § 19, stk. 3, ændres »opfylder« til: »på ophørstidspunktet opfyldte«.
§ 2 Bekendtgørelsen træder i kraft den 15. maj 2011.
