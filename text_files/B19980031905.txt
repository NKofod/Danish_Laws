§ 1 I bekendtgørelse nr. 681 af 15. juli 1996 om ingeniøruddannelserne  

 foretages følgende ændringer:
 1. I § 2, stk. 1 og stk. 2, ændres »§ 19«  

 til: »§ 19 a«.
 2. § 19 affattes således:
 »§ 19.  Diplomingeniøruddannelsen og  

 eksportingeniøruddannelsen kan indeholde værkstedspraktik.
 Stk. 2.  Institutionerne kan for studerende uden  

 nødvendige praktiske forudsætninger indlægge kurser med værkstedspraktik af  

 op til i alt 5 ugers varighed i forbindelse med undervisningsfrie perioder.
 Stk. 3.  Studerende med en erhvervsuddannelse inden for  

 det pågældende uddannelsesområde fritages for eventuel værkstedspraktik.
 Stk. 4.  Nærmere regler om fritagelse efter stk. 3 kan  

 fastsættes i studieordningerne, jf. § 26«.
 3. Efter § 19 indsættes:
 »§ 19 a.  Diplomingeniøruddannelsen og  

 eksportingeniøruddannelsen skal indeholde integreret praktik.
Stk. 2.  Den integrerede praktik udføres som lønnet  

 ingeniørpraktik, jf. dog stk. 3, i Danmark eller i udlandet.
Den skal have et  

 omfang på et semester og skal være placeret i studiets sidste del.  

 Institutionen skal godkende det enkelte praktiksted.
Stk. 3.  Ingeniørpraktikken kan undtagelsesvis være  

 ulønnet.
Den ulønnede ingeniørpraktik må dog højst have et omfang svarende  

 til 30 pct. af den samlede ingeniørpraktik.
 Stk. 4.  Studerende ved diplomingeniøruddannelsen med en  

 erhvervsuddannelse inden for det pågældende uddannelsesområde kan vælge at  

 blive fritaget for integreret praktik.
 Stk. 5.  Nærmere regler om fritagelse efter stk. 4 kan  

 fastsættes i studieordningerne, jf. § 26.
 Stk. 6.  Undervisningsministeren kan tillade, at en  

 institution tilrettelægger ingeniørpraktikken som projektarbejde i samarbejde  

 med eksterne partnere«.
 4. I § 26, stk. 2, nr. 17, ændres »§ 19« til:  

 »§§ 19 og 19 a«.
§ 2 Bekendtgørelsen træder i kraft den 1. august 1998.
Undervisningsministeriet, den 2. juni  

 1998 P.M.V.
