Klage  

 over manglende behandling af for tidlig født barn samt information herom Nævnet fandt grundlag for at kritisere overlæge 1, idet  

 hun burde have tilset patienten med henblik på at revurdere hans tilstand, da  

 det to gange i nattens løb blev meddelt, at han mod forventning stadig var i  

 live.
 Nævnet lagde vægt på, at det fremgik af overlæge 1s  

 udtalelse til sagen, at hun i tidsrummet fra kl. 2.30 til om morgenen blev  

 kontaktet to gange af jordemoderen med besked om, at patienten stadig var i  

 live.
 Nævnet fandt ikke grundlag for at kritisere, at  

 overlæge 1 og overlæge skønnede, at patienten viste så svage livstegn  

 umiddelbart fødslen, at intensiv behandling ville være nyttesløs og derfor  

 kunne trække barnets uafvendelige død i langdrag og undlod derfor aktiv  

 behandling.
 Nævnet fandt ikke grundlag for at kritisere  

 jordemoderens behandling af patienten under observationen efter fødslen.  

 Nævnet  

 fandt imidlertid, at jordemoderen burde have journalført sine observationer  

 og  

 den orientering der skete af overlæge 1.
 Nævnet lagde vægt på, at jordemoderen anførte, at hun  

 to gange i løbet af natten orienterede gynækologisk bagvagt om patientens  

 tilstand.
Nævnet oplyste, at ved afvigelser fra det normale  

 forløb, er det en jordemoders pligt at tilkalde læge.
Det er herefter, ved et  

 ekstremt for tidligt født barn, lægens afgørelse, hvad der fortsat skal  

 udføres  

 af behandling.
 For så vidt angår informationen fandt nævnet ikke  

 anledning til at kritisere overlæge 1 information til patientens forældre den  

 19. april 2000. Nævnet fandt dog, at overlæge 1 burde have journalført  

 informationen, herunder begrundelsen for at undlade den aktive behandling,  

 forældrenes tilkendegivelse i den forbindelse, samt hvilken information  

 forældrene  

 i øvrigt fik.
