(Til alle amtsråd og Frederiksberg  

 Kommunalbestyrelse.) Hermed fremsendes et eksemplar af rammeaftale af 5. juli 1989 mellem  

 Finansministeriet og Lærernes Centralorganisation om amtskommunens pulje til  

 folkeskolen, den almene voksenundervisning, specialundervisning for voksne  

 m.v.
 Aftalen træder i stedet for aftale af 4. december 1987 mellem  

 Finansministeriet og Lærernes Centralorganisation om lokal amtskommunepulje  

 til øget fleksibilitet i lønfastsættelsen for amtskommunalt ansatte  

 tjenestemænd i folkeskolen, tjenestemænd ved amtskommunale enkeltfagskurser  

 og tjenestemænd ved specialundervisning for voksne m.fl.
 Aftalen er indgået som led i resultatet af forhandlingerne mellem  

 finansministeren og Centralorganisationernes Fællesudvalg om lønninger 1.  

 april 1989 - 31. marts 1991.
 Under forhandlingerne blev der opnået enighed om, at den i 1987 for  

 amterne aftalte ordning med lokale puljer til øget fleksibilitet i  

 lønfastsættelsen skulle videreføres efter 1. april 1989 med følgende  

 ændringer:
 1. Amtskommunens pulje forhøjes 1. april 1989.
 2. Det er nu muligt af puljen både at yde  

 engangsvederlag og personlige tillæg.
 3. Fristen for at indgå aftale om anvendelse af de  

 midler, som amtskommunerne ved rammeaftalen af 4. december 1987 fik til  

 rådighed i 1987 og 1988, forlænges til 31. december 1989.
 Det bemærkes, at aftalen omfatter følgende personalegrupper:
- amtskommunalt ansatte tjenestemænd i folkeskolen (lærere/overlærere,  

 skolekonsulenter, skoleledere, amtskonsulenter for folkeskolen,  

 amtsskolepsykologer) - tjenestemænd ved amtskommunale voksenuddannelsescentre, bortset fra  

 adjunkter og lektorer - tjenestemænd ved amtskommunale undervisningsinstitutioner med  

 undervisning efter lov om specialundervisning for voksne - tjenestemænd ansat som amtskonsulent for fritidsundervisning og faglig  

 medhjælp for denne (skolekonsulent) - timelærere, vakancevikarer, faste vikarer, årsvikarer, månedslønnede  

 vikarer og timelønnede vikarer ansat efter reglerne i  

 Undervisningsministeriets cirkulære af 1. marts 1984 med senere ændringer.
Puljeforbruget opgøres en gang årligt pr. 31. marts.
Opgørelsen omfatter  

 perioden 1. april - 31. marts.
 Lønforbedringer, der ydes som personlige tillæg, indgår i hvert års  

 puljeforbrug med det antal enheder, som de enkelte tillæg omfatter, fra det  

 år, hvor tillægget ydes, og indtil tillægget bortfalder.
 Lønforbedringer, der er ydet som engangsvederlag, indgår alene i  

 puljeforbruget det år, som aftalen vedrører.
 Det tilføjes, at en vejledning om anvendelse og opgørelse af amtskommunens  

 pulje er under udarbejdelse og vil tilgå amtskommunerne ved det nye  

 skoleårs/kursusårs begyndelse.
 P.d.v.
Susanne Boe RAMMEAFTALE MELLEM FINANSMINISTERIET OG LÆRERNES CENTRALORGANISATION OM  

 AMTSKOMMUNENS PULJE TIL FOLKESKOLEN, DEN ALMENE VOKSENUDDANNELSE,  

 SPECIALUNDERVISNINGEN FOR VOKSNE MV.
Er udeladt her.(* 1) (* 1) Rammeaftale af 5. juli 1989 mellem Finansministeriet og Lærernes  

 Centralorganisation om amtskommunens pulje til folkeskolen, den almene  

 voksenundervisning, specialundervisning for voksne mv.
Kan ses i  

 Finansministeriets base som F CIS 6412 19890710.
