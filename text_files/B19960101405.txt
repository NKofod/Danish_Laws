I medfør af § 41, stk. 6 og stk. 7, i lov om arbejdsløshedsforsikring  

 m.v., jf. lovbekendtgørelse nr. 855 af 17. september 1996, fastsættes efter  

 forhandling med Landsarbejdsrådet:  Kravet om bopæl og ophold § 1.  Det er en betingelse for optagelse, at ansøgeren  

 har bopæl og ophold i Danmark på optagelsestidspunktet, jf. dog § 6.  

 Bopælskravet fraviges for personer, der har bopæl i et andet EØS-land.
 Stk. 2.  For personer, der søger optagelse på baggrund  

 af en erhvervsmæssig uddannelse, skal kravet om bopæl og ophold være opfyldt  

 senest 2 uger efter uddannelsens afslutning.
Alderskravet § 2.  Det er en betingelse for optagelse, at ansøgeren  

 er mellem 18 og 65 år.
Optagelsesgrundlag § 3.  Personer, der dokumenterer beskæftigelse ved  

 lønarbejde, kan optages i en kasse.
 Stk. 2.  Stk. 1 finder tilsvarende anvendelse ved  

 beskæftigelse, hvortil der ydes offentligt tilskud til lønnen, medmindre  

 tilskuddet er begrundet i, at pågældende person - af fysiske eller psykiske  

 årsager - ikke forventes at kunne opnå arbejde på det almindelige  

 arbejdsmarked.
§ 4.  Personer, der har gennemført en erhvervsmæssig  

 uddannelse af mindst 18 måneders/3 halvårlige semestres varighed, kan optages  

 i en kasse.
Det er en betingelse, at uddannelsen er offentligt anerkendt.
Stk. 2.  Søges der om optagelse på baggrund af er optagelse endvidere betinget af, at ansøgeren har haft bopæl og ophold  

 i Danmark umiddelbart før uddannelsens påbegyndelse.
§ 5.  Personer, der kan optages i en kasse.
Arbejde i udlandet, herunder Grønland og Færøerne § 6.  Personer, der midlertidigt og for en kortere  

 årrække er udsendt til arbejde i udlandet, herunder Grønland, i en dansk  

 arbejdsgivers eller en dansk organisations tjeneste, kan optages i en dansk  

 kasse, hvis de søger om optagelse i kassen senest 1 år efter at have  

 foretaget bopælsskift til udlandet, og hvis de umiddelbart før arbejdets  

 påbegyndelse har haft bopæl og ophold i Danmark.
 Stk. 2.  For personer, der søger om optagelse på  

 baggrund af arbejde på Færøerne, gælder reglerne i Direktoratet for  

 Arbejdsløshedsforsikringens bekendtgørelse om medlems- og dagpengeret efter  

 arbejde eller ophold på Færøerne.
 Stk. 3.  For personer, der søger om optagelse på  

 baggrund af arbejde i et andet EØS-land, gælder reglerne i Direktoratet for  

 Arbejdsløshedsforsikringens bekendtgørelse om arbejdsløshedsforsikring ved  

 arbejde inden for EØS og i det øvrige udland og vejledning om  

 arbejdsløshedsforsikring i relation til EØS-landene.
Fagligt område § 7.  Optagelse skal ske i den kasse, inden for hvis  

 faglige område pågældende arbejder, eller til hvis faglige område pågældende  

 har gennemført en erhvervsmæssig uddannelse.
Stk. 2.  Personer, der er omfattet af § 5, eller som er  

 beskæftiget inden for et område, der ikke omfattes af en kasses faglige  

 område, kan optages i en kasse, inden for hvis faglige område de hører som  

 følge af tidligere arbejde eller som følge af en gennemført erhvervsmæssig  

 uddannelse.
Hvis der ikke er tilhørsforhold til en kasse på grundlag af  

 tidligere beskæftigelse eller uddannelse, skal optagelse ske i en kasse for  

 ufaglærte.
 Stk. 4.  Personer, der på baggrund af lønarbejde  

 opfylder betingelserne for medlemskab i mere end en af de fagligt afgrænsede  

 kasser, skal optages i den kasse, inden for hvis faglige område arbejdet har  

 det største omfang.
Optagelsestidspunktet § 8.  Optagelse i en kasse kan tidligst få virkning  

 fra det tidspunkt, hvor kassen har modtaget en skriftlig ansøgning om  

 optagelse.
Optagelse kan dog tidligst få virkning fra arbejdets første dag.
 Stk. 2.  Det er en betingelse for optagelse på baggrund  

 af lønarbejde, værnepligt, kommunalt hverv som borgmester, rådmand eller  

 udvalgsformand eller medlemskab af Folketinget, regeringen eller  

 Europaparlamentet, at kassen har modtaget skriftlig ansøgning om optagelse  

 senest 5 uger efter, at arbejdet, værnepligten, hvervet eller medlemskabet  

 har fundet sted.
 Stk. 3.  Det er en betingelse for optagelse på baggrund  

 af en erhvervsmæssig uddannelse, at kassen har modtaget skriftlig ansøgning  

 om optagelse senest 2 uger efter uddannelsens afslutning.
 Stk. 4.  Når særlige forhold har medført, at kassen har  

 modtaget den skriftlige ansøgning om optagelse med forsinkelse, kan  

 direktøren for Arbejdsløshedsforsikringen tillade, at optagelsen får virkning  

 fra det tidspunkt, hvor kassen under normale forhold ville have modtaget  

 ansøgningen.
 Stk. 5.  Direktøren for Arbejdsløshedsforsikringen kan  

 bestemme, at der gennem en kasses vedtægt åbnes mulighed for, at optagelsen  

 kan få virkning fra et tidspunkt, der ligger forud for ansøgningen om  

 optagelse, hvis der for visse faggrupper er særlige vanskeligheder med at  

 søge om optagelse i umiddelbar forbindelse med, at arbejdet påbegyndes.
Dokumentation § 9.  I tilknytning til ansøgningen om optagelse skal  

 ansøgeren udfylde en særlig blanket, der er udarbejdet eller godkendt af  

 Direktoratet for Arbejdsløshedsforsikringen.
 Stk. 2.  Kassen skal ved optagelse på baggrund af  

 lønarbejde påse, at lønarbejdet er dokumenteret ved lønsedler eller anden  

 dokumentation fra arbejdsgiveren.
 Stk. 3.  Kassen skal ved optagelse på baggrund af  

 kommunalt hverv som borgmester, rådmand eller udvalgsformand eller medlemskab  

 af Folketinget, regeringen eller Europaparlamentet påse, at hvervet eller  

 medlemskabet er dokumenteret ved lønsedler.
Øvrige bestemmelser § 10.  Kassen kan ikke stille krav om, at den, der  

 søger optagelse i kassen, indmelder sig i en faglig organisation.
 § 11.  Der udarbejdes en vejledning til  

 bekendtgørelsen.
 § 12.  Bekendtgørelsen træder i kraft den 1. januar  

 1997 og finder anvendelse på personer, der søger om optagelse med virkning  

 fra 1. januar 1997 eller senere.
 Stk. 2.  Samtidig ophæves Direktoratet for  

 Arbejdsløshedsforsikringens bekendtgørelse nr. 1144 af 20. december 1995, som  

 ændret ved bekendtgørelse nr. 580 af 24. juni 1996 om optagelse i en  

 arbejdsløshedskasse for lønmodtagere med tilhørende vejledning nr. 204 af 20.  

 december 1995, som ændret ved vejledning nr. 106 af 24. juni 1996.
