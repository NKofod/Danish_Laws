 I medfør af § 3, stk. 2, § 15, stk. 2, og § 44, stk. 2, i lov om  

 lægemidler, jf. lovbekendtgørelse nr. 452 af 10. juni 1992, fastsættes:
§ 1.  Denne bekendtgørelse omfatter vitamin- og  

 mineralpræparater til human brug, hvis aktive indholdsstoffer udelukkende er  

 vitaminer og/eller mineraler i mængder, der væsentligt overstiger det normale  

 døgnbehov hos voksne mennesker, og som udelukkende er bestemt til Stk. 2.  Vitamin- og mineralpræparater omfattet af stk.  

 1 er lægemidler, jf. § 1, stk. 1, i lov om lægemidler.
 § 2.  Vitamin- og mineralpræparater er ikke omfattet  

 af § 5, § 6, stk. 3, § 22 og § 31, stk. 2, 1. og 2. punktum, i lov om  

 lægemidler.
 § 3.  Virksomheder, der detailforhandler vitamin- og  

 mineralpræparater, samt ikke-autoriserede behandleres indkøb, opbevaring,  

 fordeling og udlevering af vitamin- og mineralpræparater til brug i praksis,  

 er ikke omfattet af §§ 8 og 9 i lov om lægemidler.
 Stk. 2.  Sundhedsstyrelsen kan fastsætte regler om den  

 omgang med vitamin- og mineralpræparater, der er nævnt i stk. 1.
 § 4.  For registrering af et vitamin- og  

 mineralpræparat skal følgende betingelser være opfyldt:
 § 5.  Sundhedsstyrelsen kan indhente en indstilling  

 fra Registreringsnævnet, jf. § 34 i lov om lægemidler, i sager om vitamin- og  

 mineralpræparaters optagelse i og slettelse af specialitetsregistret.
 § 6.  Overtrædelse af regler, udstedt i medfør af § 3,  

 stk. 2, straffes med bøde.
 § 7.  Bekendtgørelsen træder i kraft den 1. oktober  

 1992.
 Stk. 2.  Bekendtgørelse nr. 342 af 30. juni 1978 om  

 undtagelse fra lov om lægemidler af visse vitamin- og mineralpræparater,  

 bekendtgørelse nr. 55 af 7. februar 1983 om forbrugerpakninger til  

 lægemidler, omfattet af bekendtgørelse nr. 342 af 30. juni 1978 om undtagelse  

 fra lov om lægemidler af visse vitamin- og mineralpræparater samt vejledning  

 nr. 44 af 31. januar 1980 om vitamin- og mineralpræparater ophæves.
 Stk. 3.  En rettighedshaver til et vitamin- og  

 mineralpræparat, som den 1. oktober 1992 lovligt forhandles til forbrugerne i  

 medfør af bekendtgørelse nr. 342 af 30. juni 1978 om undtagelse fra lov om  

 lægemidler af visse vitamin- og mineralpræparater, skal inden den 1. april  

 1993 ansøge Sundhedsstyrelsen om registrering af det pågældende præparat  

 efter reglerne i nærværende bekendtgørelse.
Stk. 4.  En rettighedshaver til et vitamin- og  

 mineralpræparat, som den 1. oktober 1992 lovligt forhandles til forbrugerne i  

 medfør af bekendtgørelse nr. 342 af 30. juni 1978 om undtagelse fra lov om  

 lægemidler af visse vitamin- og mineralpræparater, og som inden den 1. april  

 1993 ansøger om registrering, kan - uanset stk. 2 - lovligt forhandle  

 præparatet, der er omfattet af ansøgningen, til forbrugerne efter hidtil  

 gældende regler indtil den 1. oktober 1995, medmindre det inden da optages i  

 Sundhedsstyrelsens specialitetsregister.
Afslår Sundhedsstyrelsen  

 ansøgningen, kan præparatet dog ikke lovligt forhandles her i landet fra 3  

 måneder efter det tidspunkt, hvor afslaget er kommet frem til ansøgeren.
