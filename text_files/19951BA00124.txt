Nr BSF 124 Forslag til folketingsbeslutning om de ældres frie valg af plejehjem og  

 oprettelse af frie plejehjem Fremsat af Else Winther Andersen (V) Erik Larsen (V) Karen Højte Jensen  

 (KF) Bendt Bendtsen (KF) den 9. april 1996 Folketinget opfordrer regeringen til at fremsætte lovforslag om de ældres  

 frie valg af plejehjem efter følgende principper:
 - Pengene skal følge de ældre og andre plejekrævende personer, som skal  

 have frit valg med hensyn til plejehjem.
- Kommunerne skal fortsat foretage visitation til plejehjem.
Men fremover  

 skal der gælde et frit valg.
Hvis de ældre ønsker at benytte andre tilbud end  

 de offentlige, skal kommunen dække udgifterne til den ældres valg af en  

 »friinstitution« med 85 pct. af udgifterne pr. plejehjemsplads på  

 kommunens egne plejehjem.
 - Der skal kunne oprettes frie plejehjem på vilkår, der svarer til, hvad  

 der er gældende for oprettelse af friskoler.
Bemærkninger til forslaget De ældre og andre plejekrævende personer skal have frit valg.
De skal ikke  

 umyndiggøres.
I dag har tanken om frit valg vundet indpas i samfundet.
Forældre kan få  

 undervist deres børn i den skole, de vil.
Patienter kan vælge det hospital,  

 som passer dem bedst.
De ældres frie valg har man i høj grad overset.
Men de ældre har også  

 evnen og retten til at bestemme over eget liv.
De ældre har brug for tryghed og valgfrihed, hvilket ikke automatisk opnås  

 ved offentlige løsninger.
Forslagsstillerne ønsker mangfoldighed i de tilbud,  

 der gives de ældre.
Udgiften til driften af de frie plejehjem skal finansieres af offentlig  

 ydelse og egenbetaling.
Som en naturlig konsekvens af dette skal kommunens  

 betaling aldrig kunne overstige den reelle udgift.
Det forudsættes i øvrigt,  

 at vilkårene i lov om pensionsudbetaling på plejehjem skal være gældende også  

 for de ældre, der vælger et frit plejehjem.
