Et udstykningsfirma annoncerede med prisen for byggegrunde eksklusiv  

 omkostninger til byggemodning, uanset at firmaet var bekendt med deres omfang  

 og de udgjorde et betydelig beløb.
Forbrugerombudsmanden udtalte, at  

 opgivelse af kontantprisen på en grund er urimeligt mangelfuld, såfremt den  

 ikke indeholder omkostningerne til byggemodning, idet disse var meget  

 betydelige i forhold til salgssummen.
3. Oplysning om omkostninger ved byggemodning Et udstykningsfirma annoncerede med, at prisen på byggegrunde ved kontant  

 betaling lå fra 79.800 kr. + byggemodning.
Det blev oplyst i annoncen, at de  

 månedlige nettoydelser inklusive byggemodning androg ca. 1.260 kr., og at  

 skattefradraget var ca. 13.000 kr.
 Efter at der var kommet en klage over annonceringen, oplyste firmaet, at  

 der ved salg af grunde blev udfærdiget en slutseddel, som indeholdt en  

 bestemmelse om, at omkostningerne ved byggemodningen, der skulle betales  

 kontant, og som i 1978 var fastsat til 61.000 kr., omfattende de sædvanlige  

 arbejder, der afholdes i forbindelse med byggemodning af et  

 udstykningsområde.
Forbrugerombudsmanden udtalte, at efter hans opfattelse burde en annonce  

 om salg af fast ejendom, hvor der blev opgivet en kontantpris, for ikke at  

 være urimeligt mangelfuld også omfatte oplysning om de anslåede udgifter ved  

 byggemodning af grunden.
Det blev ved vurderingen af, hvilke krav der i  

 medfør af markedsføringslovens § 2, stk. 1, kunne stilles til en sådan  

 annonce, tillagt betydning, at byggemodningsudgifterne var meget betydelige i  

 forhold til salgssummen, og at firmaet i annoncen ved oplysning om de  

 månedlige nettoydelser havde ladet byggemodningsudgifterne indgå heri.
 Firmaet tog henstillingen til efterretning og indrettede sin annoncering i  

 overensstemmelse hermed.
 (* 1) Offentliggjort i Forbrugerombudsmandens Årsberetning 1977-1978, side  

 87, nr. 3.
