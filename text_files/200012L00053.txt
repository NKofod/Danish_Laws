Fremsat den 11. oktober 2000 af  

 arbejdsministeren (Ove Hygum) Forslag til Lov om ændring af lov om  

 arbejdsløshedsforsikring m.v.
(Nedsættelse af medlemsbidraget) § 1 I lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000, foretages følgende  

 ændringer:
 1. § 77, stk. 2 og 3, affattes således:
 »Stk. 2. Bidraget til arbejdsløshedsforsikringen  

 udgør på årsbasis 4,8 gange dagpengenes størrelse,  

 jf. §§ 47 og 70, jf. dog stk. 3.
 Stk. 3. Bidraget til arbejdsløshedsforsikringen  

 fastsættes på årsbasis for følgende grupper  

 således:
 1)	Medlemmer under 25 år, der deltager i eller har modtaget og  

 igen skal modtage tilbud om uddannelse efter § 32 a i lov om en aktiv  

 arbejdsmarkedspolitik, og som under uddannelsen modtager  

 uddannelsesgodtgørelse eller godtgørelse efter lov om  

 godtgørelse ved deltagelse i erhvervsrettet voksen- og efteruddannelse  

 eller elevstøtte efter lov om arbejdsmarkedsuddannelser, skal  

 indbetale bidrag på 1,8 gange dagpengenes størrelse, jf.  

 §§ 47 og 70.
 2)	Medlemmer, der er på overgangsydelse eller på  

 seniorydelse efter lov om seniorydelse, skal indbetale bidrag på 0, 61  

 gange dagpengenes størrelse, jf. §§ 47 og 70.
 3)	Medlemmer, som er fyldt 60 år før den 1. juli 1999, og  

 som ikke er overgået til efterløn, skal indbetale bidrag  

 på 6,04 gange dagpengenes størrelse, jf. §§ 47 og 70.
 4)	Medlemmer, som er fyldt 60 år før den 1. juli 1999, og  

 som modtager efterløn, jf. dog nr. 5, skal indbetale bidrag på  

 2,42 gange dagpengenes størrelse, jf. §§ 47 og 70. Medlemmer, som  

 modtager efterløn efter § 75 d, stk. 3, 2. pkt., § 75  

 d, stk. 5, § 75 e, stk. 2, 2. pkt., eller § 75 e,  

 stk. 4, skal indbetale bidrag på 0, 61 gange dagpengenes  

 størrelse, jf. §§ 47 og 70.
 5)	Medlemmer, som er overgået til efterløn fra  

 overgangsydelse, skal indbetale bidrag på 0, 61 gange dagpengenes  

 størrelse, jf. §§ 47 og 70.«.
§ 2 Loven træder i kraft den 1. januar 2001.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969/70, FF. sp.  

 3222, 3605 og 4473, tillæg A sp. 2369, tillæg B sp. 673,  

 tillæg C sp. 321) er senest bekendtgjort ved lovbekendtgørelse  

 nr. 712 af 19. juli 2000.
 Det foreslås, at  

 arbejdsløshedsforsikringsbidraget nedsættes med 1,2 gange  

 dagpengenes højeste beløb for henholdsvis fuldtidsforsikrede og  

 deltidsforsikrede.
 Forslaget fremsættes som led i udmøntningen  

 af aftalen mellem regeringen, Socialistisk Folkeparti og Enhedslisten om  

 bl.a. forbedringer af personlige tillæg, varmetillæg mv. for  

 pensionister med små indkomster ved siden af pensionen og  

 nedsættelse af bidraget til arbejdsløshedsforsikringen.  

 Omlægningen finansieres ved, at personfradraget for personer over 18  

 år fastholdes uændret fra 2000 til 2001.
 Aftalen indebærer følgende forbedringer af de  

 personlige tillæg, herunder også varmetillæg:
 Indførelse af et helbredstillæg, som giver  

 dækning af en del af pensionisters udgifter til medicin og en  

 række øvrige helbredsrelaterede udgifter efter faste regler.
 En lempelse af beregningen af den personlige  

 tillægsprocent samt fremtidig satsregulering af  

 aftrapningsintervallet.
 En ændret regulering af beløbsgrænser  

 for varmetillæg, således at varmetillæggene følger  

 udviklingen i energipriserne.
 En præcisering af, at kommunerne skal yde  

 varmetillæg til udgifter til varmt vand.
 For pensionister med små indkomster vil  

 ændringerne af reglerne om de personlige tillæg, herunder  

 også varmetillæg, give sikkerhed for, at tillæg til medicin  

 og en række øvrige helbredsrelaterede udgifter samt varme  

 udmåles efter ensartede regler i alle landets kommuner.
Ud over forbedringerne for pensionister indebærer  

 aftalen også, at der sker en generel nedsættelse af  

 medlemsbidragene til arbejdsløshedsforsikringen svarende til 1,2 gange  

 dagpengenes størrelse.
Formålet hermed er at øge  

 tilskyndelsen til at forsikre sig mod ledighed.
Nedsættelsen vil for  

 langt de fleste forsikrede modsvare effekten af, at personfradraget  

 fastholdes uændret i 2001.
 For modtagere af pensionstillæg, kontanthjælp  

 og introduktionsydelse samt udeboende SU-modtagere forhøjes de  

 pågældende satser med 768 kr. årligt for at kompensere for,  

 at personfradraget fastholdes uændret i 2001. Disse grupper vil  

 således opleve en større stigning i bruttoydelsen end ellers,  

 men en omtrent uændret stigning i nettoydelsen i forhold til  

 situationen uden denne pakke.
 For flertallet af danskerne vil der således ikke ske  

 nævneværdige ændringer af den disponible indkomst som  

 følge af fastfrysningen af personfradraget.
Som led i aftalen sker der endvidere en forbedring af  

 ordningen med befordringsrabat til studerende, således at der  

 også kan ydes befordringsrabat til studerende i op til 1 år  

 efter, at de har opbrugt deres SU-klip.
Der stilles dog krav om, at de  

 pågældende skal være studieaktive.
 Der indføres endvidere en ny  

 forlængelsesmulighed i sygedagpengeloven, således at  

 sygedagpengene kan forlænges med 3 måneder, hvis kommunen  

 vurderer, at der er behov for at afklare arbejdsevnen gennem aktive tilbud.  

 Og med yderligere 3 måneder, hvis der ikke er skabt tilstrækkelig  

 afklaring af arbejdsevnen inden for de første 3 måneder.
 Endelig får kommunerne pligt til, parallelt med  

 servicelovens regelsæt, at yde økonomiske og  

 socialpædagogiske fripladser i skolefritidsordningerne.
Økonomiske konsekvenser for det offentlige Den forslåede nedsættelse af medlemsbidraget  

 medfører en årlig mindreindtægt på ca. 1,7 mia.kr.  

 brutto.
Det svarer til ca. 1 mia. kr. netto, når der er taget hensyn  

 til, at medlemsbidraget er fradragsberettiget.
 Nedsættelsen af medlemsbidraget betyder for  

 fuldtidsforsikrede, at medlemsbidraget reduceres med 708 kr. i 2001 i forhold  

 til det fremsatte finanslovforslag for 2001. For deltidsforsikrede er  

 reduktionen af medlemsbidraget 468 kr.
Administrative konsekvenser for det offentlige Forslaget har ingen administrative konsekvenser for det  

 offentlige.
Administrative og økonomiske konsekvenser for  

 erhvervslivet Forslaget har ingen administrative og økonomiske  

 konsekvenser for erhvervslivet.
Miljømæssige konsekvenser Forslaget har ingen miljømæssige  

 konsekvenser.
Administrative konsekvenser for borgerne Forslaget har ingen administrative konsekvenser for  

 borgerne.
Ligestillingsmæssige konsekvenser Forslaget har ingen ligestillingsmæssige  

 konsekvenser.
Forholdet til EU-retten Forslaget indeholder ikke EU-retlige aspekter.
Høringer Forslaget har ikke været udsendt til høring  

 inden fremsættelsen.
Vurdering af konsekvenser af lovforslag Positive konsekvenser/  

 mindreudgifter Negative konsekvenser/merudgifter Økonomiske konsekvenser for stat, kommuner og   

 amtskommuner Ingen Mindreindtægt på 1,7 mia.kr. i hvert af  

 årene 2001-2004 Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ingen EU-retlige aspekter Bemærkninger til lovforslagets  

 enkelte bestemmelser Til § 1 Med forslaget sker der en generel nedsættelse af det  

 obligatoriske bidrag til arbejdsløshedsforsikringen for alle  

 medlemsgrupper med faktoren 1,2 gange højeste dagpenge efter § 47  

 (fuldtidsforsikrede) henholdsvis § 70 (deltidsforsikrede).  

 Højeste dagpenge udgør pr. januar 2001 588 kr. for  

 fuldtidsforsikrede og 392 kr. for deltidsforsikrede.
 Der foretages endvidere i § 77, stk. 3, nr. 1,  

 en konsekvensændring som følge af, at godtgørelse ved  

 deltagelse i arbejdsmarkedsuddannelser med virkning fra 1. januar 2001 ikke  

 længere fremgår af lov om arbejdsmarkedsuddannelser, men er  

 overført til den lov om godtgørelse ved deltagelse i  

 erhvervsrettet voksen- og erhvervsuddannelse, der træder i kraft samme  

 dato.
Det forslås endelig, at den gældende  

 § 77, stk. 3, nr. 3, ophæves.
Der er tale om en  

 overgangsbestemmelse for medlemmer, som fylder 60 år den 1. juli 1999  

 eller senere, og som modtager efterløn eller har fået udstedt et  

 efterlønsbevis.
Bestemmelsen er efter sit indhold uden betydning fra  

 2001, fordi den omhandlede medlemsgruppe herefter omfattes af bestemmelsen i  

 stk. 2. Der er således tale om en redaktionel ændring.
Til § 2 Det foreslås, at loven træder i kraft den 1.  

 januar 2001.
Bilag Lovforslaget sammenholdt med gældende lov Gældende formulering Lovforslaget § 1 § 77 Stk. 1. - - - 1. § 77, stk. 2 og 3, affattes således:
 Stk. 2. Bidraget til arbejdsløshedsforsikringen  

 udgør på årsbasis 6 gange dagpengenes størrelse,  

 jf. §§ 47 og 70, jf. dog stk. 3.
 »Stk. 2. Bidraget til arbejdsløshedsforsikringen  

 udgør på årsbasis 4,8 gange dagpengenes størrelse,  

 jf. §§ 47 og 70, jf. dog stk. 3.
 Stk. 3. Bidraget til arbejdsløshedsforsikringen  

 fastsættes på årsbasis for følgende grupper  

 således:
 Stk. 3. Bidraget til arbejdsløshedsforsikringen  

 fastsættes på årsbasis for følgende grupper  

 således:
 1)	Medlemmer under 25 år, der deltager i eller har modtaget og  

 igen skal modtage tilbud om uddannelse efter § 32 a i lov om en aktiv  

 arbejdsmarkedspolitik, og som under uddannelsen modtager  

 uddannelsesgodtgørelse eller godtgørelse efter lov om  

 godtgørelse ved deltagelse i erhvervsrettet voksen- og efteruddannelse  

 eller elevstøtte efter lov om arbejdsmarkedsuddannelser, skal  

 indbetale bidrag på 3 gange dagpengenes størrelse, jf.  

 §§ 47 og 70.
 1)	Medlemmer under 25 år, der deltager i eller har modtaget og  

 igen skal modtage tilbud om uddannelse efter § 32 a i lov om en aktiv  

 arbejdsmarkedspolitik, og som under uddannelsen modtager  

 uddannelsesgodtgørelse eller godtgørelse for tab af  

 indtægt eller arbejdsmulighed eller elevstøtte efter lov om  

 arbejdsmarkedsuddannelser, skal indbetale bidrag på 1,8 gange  

 dagpengenes størrelse, jf. §§ 47 og 70.
 2)	Medlemmer, der er på overgangsydelse eller på  

 seniorydelse efter lov om seniorydelse, skal indbetale bidrag på 1,81  

 gange dagpengenes størrelse, jf. §§ 47 og 70.
 2)	Medlemmer, der er på overgangsydelse eller på  

 seniorydelse efter lov om seniorydelse, skal indbetale bidrag på 0, 61  

 gange dagpengenes størrelse, jf. §§ 47 og 70.
 3)	Medlemmer, som fylder 60 år den 1. juli 1999 eller senere, og  

 som modtager efterløn, jf. dog nr. 6, eller som har fået udstedt  

 efterlønsbevis, skal i 1999 indbetale bidrag på 4 gange og i  

 2000 på 5 gange dagpengenes størrelse, jf. §§ 47 og 70. Fra  

 2001 betales bidrag efter stk. 2.
 3)	Medlemmer, som er fyldt 60 år før den 1. juli 1999, og  

 som ikke er overgået til efterløn, skal indbetale bidrag  

 på 6,04 gange dagpengenes størrelse, jf. §§ 47 og 70.
 4)	Medlemmer, som er fyldt 60 år før den 1. juli 1999, og  

 som modtager efterløn, jf. dog nr. 5, skal indbetale bidrag på  

 2,42 gange dagpengenes størrelse, jf. §§ 47 og 70. Medlemmer, som  

 modtager efterløn efter § 75 d, stk. 3, 2. pkt., § 75  

 d, stk. 5, § 75 e, stk. 2, 2. pkt., eller § 75 e,  

 stk. 4, skal indbetale bidrag på 0, 61 gange dagpengenes  

 størrelse, jf. §§ 47 og 70.
 5)	Medlemmer, som er fyldt 60 år før den 1. juli 1999, og  

 som modtager efterløn, jf. dog nr. 6, skal indbetale bidrag på  

 3,62 gange dagpengenes størrelse, jf. §§ 47 og 70. Medlemmer, som  

 modtager efterløn efter § 75 d, stk. 3, 2. pkt., § 75  

 d, stk. 5, § 75 e, stk. 2, 2. pkt., eller § 75 e,  

 stk. 4, skal indbetale bidrag på 1,81 gange dagpengenes  

 størrelse, jf. §§ 47 og 70.
 5)	Medlemmer, som er overgået til efterløn fra  

 overgangsydelse, skal indbetale bidrag på 0, 61 gange dagpengenes  

 størrelse, jf. §§ 47 og 70.«.
 6)	Medlemmer, som er overgået til efterløn fra  

 overgangsydelse, skal indbetale bidrag på 1,81 gange dagpengenes  

 størrelse, jf. §§ 47 og 70.
