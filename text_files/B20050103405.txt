Bekendtgørelse  

 om forsøgsordninger efter lov om en aktiv  

  

 beskæftigelsesindsats I medfør af § 116 i lov om en aktiv  

 beskæftigelsesindsats, jf. lovbekendtgørelse nr. 685 af 29. juni 2005,  

 fastsættes:
Udvidet indsats for nyledige (AF- Storstrøm og AF- Sønderjylland) § 1.  

  

 Beskæftigelsesministeren har givet tilladelse til, at AF-region Storstrøm og  

 AF-region Sønderjylland gennemfører et forsøg, hvorefter regionerne kan give  

 halvdelen af alle nyledige, der modtager dagpenge efter lov om  

 arbejdsløshedsforsikring mv. § 55, en fremrykket og intensiveret indsats  

 med  

 målrettet jobsøgning og aktivering tidligt i ledighedsforløbet.
 Stk. 2.  

  

 Arbejdsmarkedsstyrelsen fastsætter, hvorledes målgruppen nyledige afgrænses.
Stk. 3.  

  

 Halvdelen  

 af alle de nyledige, som i forsøgsperioden har bopæl i en af  

 forsøgsregionerne,  

 er omfattet af forsøget.
Ledige, der i forsøgsperioden flytter til en  

 forsøgsregion, bliver ikke omfattet af forsøget.
Ledige, der flytter fra en  

 forsøgsregion og til en region, der ikke er med i forsøget, er herefter ikke  

 længere omfattet af forsøget.
 Stk. 4.  

  

 Ledige, der  

 er midlertidigt hjemsendt pga. vejrlig, eller indgår i en  

 arbejdsfordelingsordning,  

 er ikke omfattet af forsøget.
 Stk. 5.  

  

 Deltagerne  

 i forsøget udvælges via tilfældig selektion af cpr-numre.
 Stk. 6.  

  

 Forsøgstilladelsen indebærer, at der uanset § 34 i lov om en aktiv  

 beskæftigelsesindsats ingen begrænsninger er for varigheden af tilbud om  

 vejledning og opkvalificering efter kapitel 10, for de ledige, der er  

 omfattet  

 af forsøget.
 Stk. 7.  

  

 Ledige kan  

 i perioden fra den 1. november 2005 til den 28. februar 2006 visiteres til  

 forsøget.
Digitale samtaler i forbindelse med deltagelse i  

 Digital Jobklub (AF - Storkøbenhavn) § 2.  

  

 Beskæftigelsesministeren har  

 givet AF-Storkøbenhavn tilladelse til en forsøgsordning, hvorefter  

 individuelle  

 digitale samtaler i forbindelse med deltagelse i en Digital Jobklub kan  

 godkendes som individuel samtale.
Det er en forudsætning, at der også altid  

 anvendes digitalt kamera ved afholdelse af samtalen.
Stk. 2.  

  

 Forsøgstilladelsen indebærer, at de individuelle samtaler, som under  

 kontaktforløbet skal afholdes i medfør af § 16, stk. 1, i lov om en  

 aktiv beskæftigelsesindsats kan afholdes digitalt for personer, der er  

 omfattet  

 af lovens § 2, nr. 1 og 2, og som deltager i en Digital Jobklub.
De  

 individuelle  

 digitale samtaler er omfattet af lovens øvrige bestemmelser om individuelle  

 samtaler.
Stk. 3.  

  

 Kan  

 personen på grund af tekniske vanskeligheder ikke få elektronisk kontakt med  

 AF  

 på det tidspunkt, som er fastsat for en digital individuel samtale, skal  

 personen straks og uden unødigt ophør kontakte Arbejdsformidlingen på anden  

 vis  

 og oplyse herom.
Sker det ikke, vil det blive betragtet som udeblivelse, og  

 der  

 skal ske underretning til arbejdsløshedskassen/kommunen.
 Stk. 4.  

  

 Er  

 Arbejdsformidlingen på baggrund af den lediges fremtoning, opførsel m.v.  

 under  

 en digital individuel samtale i tvivl om den lediges rådighed, skal AF  

 indkalde  

 den ledige til individuel samtale for at vurdere, om der skal ske  

 indberetning  

 til arbejdsløshedskassen/kommunen.
 Stk. 5.  

  

 Tilladelsen  

 har virkning fra den 1. december 2004 til den 30. november 2005.
Ikrafttræden § 3.  

  

 Bekendtgørelsen træder i kraft  

 den 1. november 2005.
 Stk. 2.  

  

 Samtidig ophæves bekendtgørelse  

 nr. 1162 af 30. november 2004 om forsøgsordninger efter lov om en aktiv  

 beskæftigelsesindsats.
