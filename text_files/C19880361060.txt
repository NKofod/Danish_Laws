B-vejledning I forbindelse med den fastsatte teknisk-administrative nedsættelse af  

 arbejdstiden pr. 1. januar 1989 med 1 time fra 39 timer til 38 timer pr. uge  

 har direktoratet gennemgået arbejdsløshedsforsikringslovens regelsæt med  

 henblik på at få fastslået, for hvilke af arbejdsløshedsforsikringslovens  

 regler arbejdstidsnedsættelsen får konsekvenser.
A.
Arbejdstidsnedsættelsen vil medføre følgende regelændringer:
 1. Belægning af dagpengekort, jf. § 2, stk. 4 i  

 Arbejdsdirektoratets bekendtgørelse nr. 646 af 21. december 1983 om  

 supplerende dagpenge, som ændret ved bekendtgørelse nr. 529 af 13. august  

 1987.
(Emnenr. 3.31136, 3.3131 og 3.3133) Dagpengekortet vil fremover skulle belægges med 38/5 = 7,6 time pr. dag.
 Belægningen for feriedage vil fremover være 38/6 = 6,3 time pr. dag.
 Ændringen er af teknisk art og vedrører kun fuldtidsforsikrede medlemmer.
 Der er udsendt en ændringsbekendtgørelse herom.
2. Dokumenteret fravær, jf. § 16, stk. 4 i  

 Direktoratet for Arbejdsløshedsforsikringens bekendtgørelse nr. 685 af 8. oktober 1986 om  

 fremgangsmåden ved beregning af arbejdsfortjenesten for lønmodtagere.
(Emnenr. 3.312) I tilfælde hvor det ikke er muligt at fastslå, hvor mange timer et medlem  

 ville have været beskæftiget på dage, hvor der forekommer dokumenteret  

 fravær, indgår fraværet ved dagpengeberegningen med 7,6 timer pr. dag for  

 fuldtidsforsikrede.
 Der er udsendt en ændringsbekendtgørelse herom.
 3. Den særlige mindsteudbetalingsregel, jf. § 9, stk.  

 1, 2. pkt. i Arbejdsdirektoratets bekendtgørelse nr. 646 af 21. december 1983  

 om supplerende dagpenge, som ændret ved bekendtgørelse nr. 529 af 13. august  

 1987.
(Emnenr. 3.31136, 3.3131 og 3.3133) Arbejdstidsnedsættelsen vil medføre, at dagpenge i en uge, hvor der har  

 været sygdom, kursusdeltagelse, ferie, eller hvor der er sket overgang til  

 efterløn, bortfalder, hvis de udgør et mindre beløb end dagpenge for 7,6  

 timer.
 Der er udsendt en ændringsbekendtgørelse herom.
4. Omregningssats, jf.
Arbejdsdirektoratets  

 bekendtgørelse nr. 138 af 31. marts 1982 om fastsættelse af omregningssats,  

 som ændret ved bekendtgørelse nr. 746 af 6. november 1986.
(Emnenr. 3.3131) Omregningssatsen vil blive justeret som følge af arbejdstidsnedsættelsen.
 Der er udsendt en ændringsbekendtgørelse herom.
 Det bemærkes, at der er udsendt rundskrivelse om en ekstraordinær  

 justering af omregningssatsen for de efterlønsmodtagere, der er omfattet af  

 lovens § 116, stk. 5.
5. Feriedagpenge, jf.
Direktoratet for  

 Arbejdsløshedsforsikringens bekendtgørelse nr. 97 af 30. januar 1987 om  

 udbetaling af feriedagpenge.
 (Emnenr. 3.3132).
 Arbejdstidsnedsættelsen vil først få virkning fra et senere tidspunkt end  

 1. januar 1989, og der vil i forbindelse hermed blive udsendt en  

 ændringsbekendtgørelse.
6. Sanktion, jf.
Direktoratet for  

 Arbejdsløshedsforsikringens cirkulære af 19. februar 1987, pkt.
III om  

 retningslinier for idømmelse af sanktion.
(Emnenr. 3.25, 3.314, 3.316, 3.324 og 3.326) Direktoratets cirkulære vil blive ændret, således at der fremover  

 tilkendes en effektiv karantæne svarende til en uges fuld normal arbejdstid  

 for fuldtidsbeskæftigede i tilfælde, hvor forseelsen må vurderes som uagtsom.
 7. Optagelsesbetingelserne, jf.  

 arbejdsløshedsforsikringslovens §§ 41 og 67.
(Emnenr. 3.21) Spørgsmålet vil blive afklaret, men en eventuel ændring af reglerne vil  

 kræve en lovændring.
 8. Efterløn, jf. arbejdsløshedsforsikringslovens § 75  

 c, stk. 2.
(Emnenr. 3.32) Der har været fremsat lovforslag om ændring.
Lovforslaget er genfremsat i  

 efteråret 1988. (L 56).
B.
Arbejdstidsnedsættelsen vil ikke medføre regelændringer på følgende  

 områder, men ændringer i kassernes administration:
1. Timeoverførsel, jf.
Arbejdsløshedsforsikringslovens  

 § 59, stk. 2 og Arbejdsdirektoratets cirkulærer af 26. juni 1979 og 10.  

 december 1979 om overførsel af overskydende timer.
(Emnenr. 3.3131) Der vil efter arbejdstidsnedsættelsen blive tale om overførsel af timer,  

 der ligger over en ugentlig arbejdstid på 38 timer.
 Opmærksomheden henledes på, at hvor der er tale om, at et  

 arbejdsløshedskassemedlem arbejder mere end 38 timer i en uge som led i en  

 arbejdstidsnedsættelsesordning, skal der ikke finde timeoverførsel sted.
 Det forudsættes, at det drejer sig om en arbejdstidsnedsættelsesordning,  

 hvorom der foreligger en aftale mellem parterne, og at den fornødne  

 dokumentation herfor kan fremlægges.
 2. Arbejdsophør for deltidsansatte, jf.  

 arbejdsløshedsforsikringslovens § 63, stk. 1, nr. 2.
(Emnenr. 3.31135) Til orientering kan direktoratet oplyse, at der ikke skal idømmes  

 karantæne i tilfælde, hvor en deltidsansat i forbindelse med  

 arbejdstidsnedsættelsen ikke ønsker genansættelse på mindre tid, hvis  

 medlemmet vælger at tage afskedigelsen til efterretning og således ikke  

 ønsker at tage imod tilbudet om genansættelse på forringede vilkår.  

 Arbejdsophøret anses i så fald for fyldestgørende begrundet.
C.
Arbejdstidsnedsættelsen vil ikke medføre ændringer på følgende  

 områder:
 1. Mindsteudbetalingsreglen, jf. § 9 i  

 Arbejdsdirektoratets bekendtgørelse nr. 646 af 21. december 1983 om  

 supplerende dagpenge, som ændret ved bekendtgørelse nr. 529 af 13. august  

 1987.
(Emnenr. 3.31136, 3.3131) 2. Efterløn (200 timers arbejde), jf.  

 arbejdsløshedsforsikringslovens § 75c.
(Emnenr. 3.32) Direktoratet har ikke fundet, at efterlønsmodtagerens ret til arbejde i  

 begrænset omfang, d.v.s. 200 timer inden for et kalenderår, bør ændres i  

 forbindelse med arbejdstidsnedsættelsen pr. 1. januar 1989.
3. Arbejdskravet, jf.
Direktoratet for  

 Arbejdsløshedsforsikringens bekendtgørelse nr. 451 af 11. oktober 1985 om  

 beregning af arbejdskravet, som ændret ved bekendtgørelse nr. 633 af 17.  

 september 1987.
(Emnenr. 3.3112) Ifølge § 1, stk. 6 i direktoratets bekendtgørelse nr. 633 af 17. september  

 1987 er det fastsat, at arbejdskravet opgøres som henholdsvis 26  

 (fuldtidsforsikrede) eller 17 (deltidsforsikrede) gange fagets fulde,  

 sædvanlige arbejdstid på beregningstidspunktet.
 Arbejdstidsnedsættelsen medfører derfor ikke ændringer i det bestående  

 regelsæt, idet der heri er taget højde for spørgsmålet omkring  

 arbejdstidsnedsættelser.
 4. Sociale pensioner, jf.  

 arbejdsløshedsforsikringslovens §§ 64, 74 og 75b, stk. 6.
(Emnenr. 3.3134 og 3.3219) Der gælder samme regler, som anført under pkt. 3, arbejdskravet.
