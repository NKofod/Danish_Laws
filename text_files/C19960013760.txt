 Denne vejledning er udarbejdet i tilknytning til Trafikministeriets  

 bekendtgørelse om vejtransport af farligt gods.
 Vejledningen giver retningslinier for køretøjets ejer/bruger om proceduren  

 i forbindelse med ansøgning om ADR-attest eller national godkendelsesattest  

 til køretøjer og tanke til vejtransport af farligt gods.
 De nærmere bestemmelser om ADR-attest og nationale godkendelsesattester  

 fremgår af Trafikministeriets bekendtgørelse om vejtransport af farligt gods.
 Vejledningen finder ikke anvendelse for godkendelse af køretøjer, der  

 tilhører de danske væbnede styrker.
1. ADR-attest Ansøgning om ADR-attest sendes til Færdselsstyrelsen Adelgade 13 1304 København K.
 Ansøgning om ADR-attest skal indeholde følgende oplysninger:
 * Navn, adresse og telefonnummer for køretøjets (registrerede)  

 ejer/bruger.
* Køretøjets mærke, type, registreringsnummer og stelnummer.
Såfremt  

 køretøjet endnu ikke er registreret, indsendes oplysning om  

 registreringsnummer, når køretøjet er blevet registreret.
* Hvilke stoffer (klasse, FN-nr. og pkt., jf.
ADR-konventionens  

 betegnelser) køretøjet ønskes godkendt til.
 * Ved hvilket synssted køretøjet ønskes fremstillet til syn.
 For køretøj med tank skal tillige medsendes dokumentation for, at tanken  

 er godkendt af Beredskabsstyrelsen, jf. afsnit 3 nedenfor om godkendelse af  

 tank.
 Færdselsstyrelsen orienterer herefter såvel ansøger som Statens  

 Bilinspektion om, hvilke randnumre i ADR-konventionen der skal kontrolleres  

 ved syn.
 Køretøjet kan derpå fremstilles til syn ved Statens Bilinspektion.
 Færdselsstyrelsen fremsender ADR-attesten til køretøjets ejer/bruger, når  

 der er indgået meddelelse fra Statens Bilinspektion om, at køretøjet er  

 blevet synet og godkendt.
2. National godkendelsesattest (til  

 registreringspligtig traktor eller til påhængskøretøj hertil) 2.1. National godkendelsesattest til registreringspligtig traktor Anmodning om national godkendelsesattest til registreringspligtig traktor  

 fremsættes ved henvendelse til Statens Bilinspektion.
 Statens Bilinspektion udfærdiger national godkendelsesattest med angivelse  

 af køretøjsdata og de stofgrupper eller fareklasser (klasse og pkt., jf.  

 ADR-konventionens betegnelser) godkendelsen skal omfatte.
 Når traktoren er blevet synet og godkendt, herunder at det er  

 kontrolleret, at køretøjet opfylder de relevante randnumre, påtegner Statens  

 Bilinspektion den nationale godkendelsesattest med godkendelsesdato, stempel  

 og underskrift.
2.2. National godkendelsesattest til påhængskøretøj med tank til  

 registreringspligtig traktor Ansøgning om national godkendelsesattest til påhængskøretøj med tank til  

 registreringspligtig traktor sendes til Beredskabsstyrelsen jf., afsnit 3  

 nedenfor om godkendelse af tank.
Beredskabsstyrelsen udfærdiger national godkendelsesattest med angivelse  

 af tankdata og de stoffer (klasse og pkt., jf.
ADR-konventionens  

 betegnelser), som køretøjet må transportere, samt oplysning om de randnumre,  

 der skal kontrolleres ved syn, og om termin for periodisk prøvning og  

 tæthedskontrol af tanken.
 Køretøjet kan derpå fremstilles til syn ved Statens Bilinspektion.
 Når køretøjet er blevet synet og godkendt, herunder at det er  

 kontrolleret, at køretøjet opfylder de relevante randnumre, og at tankens  

 identitet stemmer overens med de angivne tankdata, påtegner Statens  

 Bilinspektion den nationale godkendelsesattest med køretøjsdata,  

 godkendelsesdato, stempel og underskrift.
3. Godkendelse af tank (fast tank, aftagelig tank  

 eller beholderbatteri) Ansøgning om godkendelse af tank til transport af farligt gods sendes til Beredskabsstyrelsen Datavej 16 3460 Birkerød Tryktanke skal, før der søges om godkendelse fra Beredskabsstyrelsen, være  

 konstruktionsgodkendt i henhold til Arbejdstilsynets bestemmelser herom.
 Tryktanke er tanke, hvori der transporteres stoffer hørende til klasse 2,  

 eller som fyldes eller tømmes ved hjælp af en luftart ved et tryk større end  

 0,1 bar overtryk.
Ansøgning om konstruktionsgodkendelse sendes til Direktoratet for Arbejdstilsynet Landskronagade 33 2100 København Ø Ansøgning til Beredskabsstyrelsen om godkendelse af tank skal indeholde  

 følgende oplysninger:
 * Navn, adresse og telefonnummer for køretøjets (registrerede)  

 ejer/bruger.
 * Hvad der ansøges om (f.eks. godkendelse af ny tank, godkendelse af  

 overflytning til andet chassis eller udvidelse af stofliste).
 * Hvilken type godkendelse, der ansøges om (national godkendelsesattest  

 eller tankgodkendelse til brug ved ansøgning om ADR-attest).
 * Tankens fabrikat, fabrikationsnummer og fremstillingsår.
* Hvilke stoffer (klasse, FN-nr. og pkt., jf.
ADR-konventionens  

 betegnelser), der ønskes transporteret i tanken.
 Med ansøgningen skal tillige fremsendes følgende dokumentationsmateriale:
 * Tegninger, der viser tankens hoveddimensioner og ruminddeling samt  

 godstykkelse for svøb, skvulpeplader, mellembunde og endebunde samt  

 eventuelle forstærkninger, placering og dimensioner.
 * Materiale, der viser beregningsmetode og relevante beregningsværdier for  

 svøb, skvulpeplader, mellembunde, endebunde og bærende elementer.
 * Styklister og specifikationer for obligatorisk udstyr.
 * Attester for svejsekontrol, trykprøvning og eventuel periodisk prøvning.
 * Når der er tale om en tryktank: Arbejdstilsynets  

 konstruktionsgodkendelse samt attest for fremstillingskontrol af den  

 pågældende tank.
 Dokumentationsmaterialet må fremsendes i original eller bekræftet kopi.
 Beredskabsstyrelsen kan forlange yderligere dokumentationsmateriale  

 fremsendt, hvis det eventuelt skønnes nødvendigt for behandling af  

 ansøgningen.
Ansøgningen og de medfølgende bilag skal være affattet på dansk, norsk  

 eller svensk.
Er et dokument affattet på et andet sprog, kan der kræves en  

 oversættelse til dansk bekræftet af en translatør eller på anden godkendt  

 måde.
3.1. Tankgodkendelse til brug ved ansøgning om ADR-attest Såfremt tanken og dens udstyr kan godkendes til de ønskede stoffer,  

 fremsender Beredskabsstyrelsen meddelelse herom til ansøger.
3.2. National godkendelsesattest Såfremt tanken og dens udstyr kan godkendes til de ønskede stoffer,  

 udfærdiger Beredskabsstyrelsen den nationale godkendelsesattest, jf. pkt.  

 2.2. ovenfor.
