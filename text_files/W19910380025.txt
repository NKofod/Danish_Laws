 En norsk statsborger, der var bosat i Danmark og omfattet af det  

 norske forsikringssystem, afmønstrede norsk skib i Oslo den 19.
 marts 1990. Den 26. marts 1990 ledigmeldte pågældende sig på  

 arbejdsformidlingen i Danmark, men blev ikke af arbejdsformidlingen gjort  

 opmærksom på sine rettigheder i henhold til Nordisk Overenskomst.
 Pågældende havde herefter arbejde i Danmark fra 2. april - 13. juni  

 1990 og fra 2. juli - 12. oktober 1990.
 Ankenævnet fandt, at pågældende kunne overflyttes til dansk  

 arbejdsløshedsforsikring i forbindelse med overtagelse af det første  

 arbejdsforhold, jfr. art. 4 sammenholdt med art. 8 i Nordisk Overenskomst.
 Nævnet lagde til grund, at pågældende i forbindelse med tilbagekomsten  

 til Danmark henvendte sig på arbejdsformidlingen, og at han fik en mangelfuld  

 vejledning, der førte til, at han ikke blev indmeldt i en  

 arbejdsløshedskasse, idet han ved henvendelsen til arbejdsformidlingen ikke  

 blev henvist til rette sted, samt at han påbegyndte arbejde den 2. april 1990  

 af over 4 ugers varighed.
Nævnet fandt, at direktoratets bekendtgørelse nr. 499 af 19. august  

 1988 alene omhandler optagelse i en arbejdsløshedskasse i medfør af reglerne  

 i arbejdsløshedsforsikringslovens § 41 og § 67, men ikke den situation, at en  

 person - der i øvrigt opfylder betingelserne i Nordisk Overenskomst om  

 ydelser ved arbejdsløshed - ønsker at blive overflyttet til den danske  

 forsikring efter i en periode at have været omfattet af forsikringen i et af  

 de øvrige nordiske lande.
Dette betyder, at indmeldelsen kunne ske i  

 forbindelse med forløbet i april 1991.
 Et medlem, der var norsk statsborger, havde været bosat i Danmark siden  

 1988.
Medlemmet havde i de seneste år sejlet som matros, senest ombord på et  

 norsk skib, og som følge heraf havde han været omfattet af det norske  

 forsikringssystem.
Han afmønstrede i Oslo den 19. marts 1990.
Ved henvendelse til det norske trygdekontor i forbindelse med  

 afmønstringen meddelte kontoret, at der ikke kunne udbetales dagpenge, da  

 medlemmet var bosat i Danmark.
Trygdekontoret oplyste i den forbindelse, at  

 dagpenge skulle udbetales i Danmark.
Medlemmet henvendte sig derfor den 26. marts 1990 til Arbejdsformidlingen  

 i Svendborg, hvor han ikke blev gjort opmærksom på sine rettigheder i henhold  

 til Nordisk Overenskomst om ydelser ved arbejdsløshed, herunder ret til  

 overflytning af kvalifikationsperioder fra et nordisk land til et andet.
Da  

 han ikke var medlem af en dansk arbejdsløshedskasse, blev han henvist til  

 bistandskontoret.
 Medlemmet har efter den 19. marts 1990 haft beskæftigelse i perioden 2.  

 april - 13. juni 1990 på M/S Energi og i perioden 2. juli - 12. oktober 1990  

 hos et malerfirma.
 I marts 1991 blev medlemmet bekendt med de særlige regler vedrørende  

 arbejdsløshedsforsikring i Norden og henvendte sig til Malersvendenes  

 Arbejdsløshedskasse.
 Medlemmet blev indmeldt her på grund af arbejde som maler.
 Medlemmet klagede over arbejdsformidlingens mangelfulde vejledning, der  

 efter medlemmets opgørelse har påført ham et tab på ca. 53.000 kr.
 Direktoratet lagde til grund, at idet medlemmet pr. 19. marts 1990, hvor  

 han ophørte med at arbejde i Norge, ligeledes ophørte med at være omfattet af  

 den norske folketrygde, ansås 8 ugers fristen for påbegyndelse af de i  

 artikel 4 i Nordisk Overenskomst nævnte 4 ugers sammenhængende arbejde at  

 løbe fra den 19. marts 1990.
 Direktoratet fandt derfor, at medlemmet ville kunne optages i en dansk  

 arbejdsløshedskasse på baggrund af arbejdet på M/S Energi, og at han ville  

 kunne medregne sine forsikrings- og arbejdsperioder fra Norge.
 Direktoratet lagde til grund, at medlemmet den 3. april 1990 påbegyndte  

 fuldtidsbeskæftigelse og herefter var ansat til den 13. juni 1990, og at han  

 således opfyldte kravet om arbejde i overenskomstens artikel 4.
Direktoratet bemærkede, at der i artikel 8 i Nordisk Overenskomst ikke  

 stilles krav om, at anmodning om optagelse i arbejdsløshedskassen skal ske  

 inden for 8 ugers fristen.
Medregning af forsikringsperioder er således alene  

 betinget af, at de 4 ugers arbejde påbegyndes inden 8 ugers fristen.
 Af § 6 i direktoratets bekendtgørelse nr. 499 af 19. august 1988 om  

 optagelse i en statsanerkendt arbejdsløshedskasse for lønmodtagere fremgår  

 imidlertid, at optagelse tidligst kan få virkning fra det tidspunkt, hvor  

 arbejdsløshedskassen har modtaget en skriftlig anmodning om optagelse.
 Medlemmet ville derfor først kunne optages i den danske  

 arbejdsløshedskasse med virkning fra den dato, hvor han første gang rettede  

 henvendelse til arbejdsløshedskassen, hvilket ifølge det oplyste var et  

 tidspunkt i begyndelsen af marts måned 1991. Medlemmet ville herefter kunne  

 få udbetalt arbejdsløshedsdagpenge, hvis han opfyldte  

 arbejdsløshedsforsikringslovens almindelige betingelser for ret til dagpenge.
 I klagen anførte medlemmet, at han kræver fuld optagelse og dagpengeret  

 fra den 23. marts 1990 - første gang han henvendte sig på  

 arbejdsformidlingskontoret.
 Medlemmet har endvidere anført, at han havde kontaktet Dansk  

 Sø-Restaurationsforening i forbindelse med beskæftigelsen på M/S Energi, men  

 at forbundet intet havde oplyst ham om hans rettigheder i henhold til Nordisk  

 Overenskomst.
Direktoratet bemærkede ved sagens oversendelse til ankenævnet, at  

 medlemmet ikke - under påberåbelse af mangelfuld vejledning fra  

 arbejdsformidlingens side - kunne blive optaget i en arbejdsløshedskasse,  

 hvis de almindelige optagelsesbetingelser ikke var opfyldt.
Hvis  

 arbejdsformidlingens mangelfulde vejledning havde påført medlemmet et  

 økonomisk tab, henviste direktoratet derfor medlemmet til at anlægge sag ved  

 de civile domstole.
 Direktoratet meddelte endvidere, at direktoratet på baggrund af medlemmets  

 oplysning om, at han ved henvendelse til Dansk Sø-Restaurationsforening  

 (efter afskedigelsen den 13. juni 1990) fik oplyst, at han ikke kunne blive  

 optaget i arbejdsløshedskassen, har rettet henvendelse til Funktionærernes og  

 Tjenestemændenes Fælles-Arbejdsløshedskasse, hvor Dansk  

 Sø-Restaurationsforening er medlem.
 Funktionærernes og Tjenestemændenes Fælles-Arbejdsløshedskasse oplyste, at  

 forbundet ikke har noget arbejdsløshedskassekontor, men at  

 arbejdsløshedskassen dog accepterer, at forbundet udleverer  

 optagelsesbegæringer, der herefter videreekspederes til Funktionærernes og  

 Tjenestemændenes Fælles-Arbejdsløshedskasse, hvor Dansk  

 Sø-Restaurationsforening er medlem.
 Funktionærernes og Tjenestemændenes Fælles-Arbejdsløshedskasse oplyste  

 endvidere, at kassen havde gjort forbundene opmærksom på, at al vejledning om  

 arbejdsløshedskasseforhold skulle ske på kassens regionskontor og ikke i  

 forbundene - netop for at undgå fejlagtig eller mangelfuld vejledning.  

 Forbundene havde således ingen kompetence i arbejdsløshedskassespørgsmål.
 Direktoratet var derfor af den opfattelse, at medlemmets henvendelse til  

 Dansk Sø-Restaurationsforening ikke kunne sidestilles med en anmodning om  

 optagelse i arbejdsløshedskassen.
 Direktoratet fastholdt derfor, at medlemmets optagelse tidligst kunne få  

 virkning fra det tidspunkt i marts 1991, hvor han rettede henvendelse til  

 Malersvendenes Arbejdsløshedskasse med anmodning om optagelse.
 Ankenævnet fandt, at medlemmet, der havde været omfattet af den norske  

 lovgivning om arbejdsløshedsforsikring indtil den 19. marts 1990, kunne  

 overflyttes til den danske forsikring i forbindelse med hans overtagelse af  

 arbejde på M/S Energi inden 8 uger efter udtræden af den norske  

 arbejdsløshedsforsikring, jf. artikel 4 sammenholdt med artikel 8 i den  

 Nordiske Overenskomst af 12. november 1985 om ydelser ved arbejdsløshed.
 Ankenævnet lagde til grund, at medlemmet i forbindelse med tilbagekomsten  

 til Danmark henvendte sig på arbejdsformidlingen, og at han fik en mangelfuld  

 vejledning, der førte til, at han ikke blev indmeldt i en  

 arbejdsløshedskasse, idet han ved henvendelsen til arbejdsformidlingen ikke  

 blev henvist til rette sted, samt at medlemmet påbegyndte arbejde den 2.  

 april 1990 af over 4 ugers varighed.
Ankenævnet fandt, at direktoratets bekendtgørelse nr. 499 af 19. august  

 1988 alene omhandler optagelse i en arbejdsløshedskasse i medfør af reglerne  

 i arbejdsløshedsforsikringslovens § 41 og § 67, men ikke den situation, at en  

 person - der iøvrigt opfylder betingelserne i Nordisk Overenskomst om ydelser  

 ved arbejdsløshed - ønsker at blive overflyttet til den danske forsikring  

 efter i en periode at have været omfattet af forsikringen i et af de øvrige  

 nordiske lande.
Dette betød, at indmeldelsen kunne ske i forbindelse med  

 forløbet i april 1990.
 Ankenævnet ændrede således Direktoratet for Arbejdsløshedsforsikringens  

 afgørelse.
