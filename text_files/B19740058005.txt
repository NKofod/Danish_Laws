 I medfør af § 1, stk. 1 og 2, § 7, § 8 og § 16, i lov nr. 595 af 22.  

 december 1972 om administration af Det europæiske økonomiske Fællesskabs  

 forordninger om markedsordninger for landbrugsvarer m.v. fastsættes:
 § 1.  Virksomheder, der producerer sukker eller  

 sukkerprodukter omfattet af Det europæiske økonomiske Fællesskabs  

 markedsordning for sukker, skal anmelde sig for toldvæsenet.
 § 2.  Toldvæsenet fastsætter nærmere  

 kontrolforanstaltninger vedrørende de i § 1 nævnte virksomheders produktion,  

 lager og afsætning og kan bl.a. bestemme, at der skal føres et særligt  

 regnskab om disse forhold, og at virksomhedernes produktion skal opbevares i  

 lokaler godkendt af toldvæsenet.
Stk. 2.  Toldvæsenet har til enhver tid ret til at  

 foretage eftersyn i de i § 1 nævnte virksomheder og til at efterse  

 varebeholdninger, forretningsbøger, øvrigt regnskabsmateriale og  

 korrespondance m.v.
Det påhviler virksomheden at yde den bistand, der er  

 nødvendig for foretagelsen af de nævnte eftersyn.
 § 3.  Aflevering af angivelser om produktion m.v. og  

 indbetaling af afgifter vedrørende sukker, henholdsvis sukkerprodukter i  

 overensstemmelse med Fællesskabets regler herom skal ske til toldvæsenet.
Stk. 2.  Betales skyldig afgift ikke rettidigt, skal der  

 betales 1 pct. i månedlig rente for hver påbegyndt måned efter senest  

 rettidige indbetalingsdag.
Rentebeløbet fastsættes altid til mindst 10 kr.
 Stk. 3.  Skyldige afgifts- og rentebeløb, der ikke  

 betales efter toldvæsenets påkrav, kan inddrives ved udpantning.
§ 4.  Ved ansøgning om eksportlicens, jfr. §§ 1 og 8,  

 i landbrugsministeriets bekendtgørelse nr. 520 af 9. oktober 1974 om  

 administration af Det europæiske økonomiske Fællesskabs markedsordninger for  

 landbrugsvarer, frugt og gartneriprodukter m.v. skal ansøgeren med hensyn til  

 sukker, som ikke er omfattet af en virksomheds maksimumkvote, og som i  

 markedsordningen benævnes C sukker, afgive skriftlig erklæring om, at  

 sukkeret er fremstillet af en virksomhed, der fuldt ud har udnyttet  

 produktionsretten inden for sin maksimumkvote.
Erklæringen skal angive det  

 produktionsår, hvori sukkeret er fremstillet.
Stk. 2.  Såfremt licensansøgningen vedrører sukker  

 fremstillet her i landet, skal den i stk. 1 nævnte erklæring tillige være  

 attesteret af toldvæsenet.
For sukker fremstillet i andre medlemslande skal  

 erklæringen ledsages af anden fyldestgørende dokumentation.
§ 5.  Overtrædelser af § 1 og § 2, stk. 2, sidste  

 punktum straffes med bøde.
Afgivelse af urigtige oplysninger i henhold til §  

 4 samt overtrædelse af de i medfør af bekendtgørelsen meddelte forskrifter  

 straffes ligeledes med bøde, med mindre højere straf er forskyldt, jfr. § 16  

 i lov nr. 595 af 22. december 1972 om administration af Det europæiske  

 økonomiske Fællesskabs forordninger om markedsordninger for landbrugsvarer  

 m.v.
 § 6.  Bekendtgørelsen træder i kraft ved  

 bekendtgørelse i Lovtidende.
 Landbrugsministeriet, den 3. december  

 1974.
 Niels Anker Kofoed.
 /Erik Mortensen.
