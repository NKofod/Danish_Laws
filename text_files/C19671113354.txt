 Efter stedfunden brevveksling med økonomiministeriet, Foreningen af  

 fængselsinspektører m.fl., Dansk fængselsforening og Dansk fængselsforbund  

 fastsætter direktoratet herved med virkning fra den 1. september 1967  

 følgende regler for ydelse af godtgørelse til personale, der deltager i  

 faglige kurser, herunder instruktionskurser på statshospitalerne, kurser på  

 fængselsvæsenets centralskole og andre kurser i uddannelsesøjemed.
 1. Kost og logi ydes i forbindelse med kurset (f.eks.  

 ved at staten betaler herfor gennem kursusafgift el.lign).
 Der ydes i disse tilfælde:
a.
Godtgørelse af transportudgifter mellem hjemsted og kursussted.
b.
Time- og dagpenge for hen- og tilbagerejsen til kurset.
c.
Den i henhold til lønningslovens § 98, stk. 10 til enhver tid fastsatte  

 godtgørelse - pr. 1. april 1967 kr. 3,75 - pr. kursusdag.
 Deltagerne kan ikke vælge at oppebære time- og dagpenge under opholdet på  

 kursusstedet mod selv at afholde udgiften til logi og forplejning.
 2. Kost og logi ydes ikke i forbindelse med kurset.
 Til deltagere, der tager ophold på kursusstedet, ydes - foruden  

 godtgørelse for transportudgifter efter almindelige regler - fuld  

 udstationeringsgodtgørelse under kurset, herunder for hen- og tilbagerejsen.
Til deltagere, der dagligt rejser frem og tilbage mellem hjemsted og  

 kursussted, og således ikke oppebærer kost og/eller logi, ydes den i henhold  

 til lønningslovens § 98, stk. 10, til enhver tid fastsatte godtgørelse - pr.  

 1. april 1967 kr. 3,75 - pr. dag.
Herudover kan der ydes godtgørelse af  

 udgifter til offentlige befordringsudgifter, dog ikke sporvognspenge, således  

 at der ikke ydes godtgørelse for transportudgifter med et større beløb end de  

 faktisk afholdte udgifter.
Der kan ikke ydes timepenge for rejsetiden.
 3. Logi ydes i forbindelse med kurset.
 Såfremt der stilles et værelse gratis til disposition, kan nattillæg ikke  

 ydes.
 4. Forplejning ydes helt eller delvis i forbindelse  

 med kurset.
 I disse tilfælde sker fradrag i udstationeringsgodtgørelsen i  

 overensstemmelse med reglerne i det til enhver tid gældende cirkulære om  

 særlige ydelser udfærdiget i henhold til lønningslovens § 98 (pr. 1. april  

 1967 økonomiministeriets cirkulære af 27. april 1967).
 Når der kun oppebæres nedsatte dagpenge, sker fradrag dog efter reglerne i  

 cirkulære om fradrag for naturalydelser i henhold til § 36 i ovennævnte lov  

 (pr. 1. april 1967 økonomiministeriets cirkulære af 30. marts 1967).
 5. Kontering af udgifter.
 Udgifter i forbindelse med kurser på centralskolen afholdes af skolens  

 konto 14 »Uddannelse af personale«. (Kontoplan 47-3).
 Kursusafgifter, gebyrer o.lign. (herunder også afgifter, der indbefatter  

 kost og/eller logi) samt udgifter til materialer m.v., afholdes af konto 14-4  

 »Uddannelse af personale i øvrigt«. (Kontoplan 47-5).
 Alle andre udgifter i henhold til foranstående afholdes af konto 11  

 »Rejser og befordring«. (Kontoplan 45-1).
 Til samtlige inspektører.
