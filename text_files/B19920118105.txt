I henhold til § 5, § 8, § 20, stk. 2, § 37, stk. 2, § 73 og § 84 i lov om arbejdsmiljø, jf. lovbekendtgørelse nr. 616 af 18. december 1985, som ændret ved lov nr. 220 af 22. april 1987, lov nr. 380 af 13. juni 1990, lov nr. 273 af 8. maj 1991, lov nr. 373  

 af 20. maj 1992 og lov nr. 474 af 24. juni 1992, fastsættes:
Område § 1.  Bekendtgørelsen gælder for arbejde for en  

 arbejdsgiver, jf. lov om arbejdsmiljø § 2 og § 3. Bekendtgørelsen gælder ikke  

 for arbejde, der udføres i den ansattes hjem, bortset fra reglerne i § 21 om  

 sikkerhedsudvalgets rådgivende virksomhed, jf. bekendtgørelse nr. 322 af 22.  

 juni 1977 om begrænsninger i anvendelsen af lov om arbejdsmiljø på arbejde,  

 som udføres i den ansattes hjem.
 Stk. 2.  Bestemmelserne i kapitel 11 om samarbejde  

 mellem flere arbejdsgivere, der lader arbejde udføre på samme arbejdssted,  

 gælder også for arbejde, der ikke udføres for en arbejdsgiver.
 Organisation for sikkerheds- og  

 sundhedsarbejde m.v.
 § 2.  I virksomheder med 10 ansatte eller derover skal  

 arbejdet for sikkerhed og sundhed organiseres gennem en  

 sikkerhedsorganisation.
 Stk. 2.  I virksomheder, hvor de ansatte udelukkende -  

 eller hovedsagelig er beskæftiget med kontorarbejde eller andet  

 administrativt arbejde, skal arbejdet for sikkerhed og sundhed dog først  

 organiseres, når der i virksomheden er beskæftiget 20 ansatte eller derover.
 § 3.  For arbejde, der helt eller delvis udføres på  

 midlertidige eller skiftende arbejdssteder uden for virksomhedens faste  

 arbejdssted, skal sikkerheds- og sundhedsarbejdet organiseres efter reglerne  

 i § 2 med de ændringer som følger af § 27, § 25 og § 46.
 Stk. 2.  Hvor flere arbejdsgivere lader arbejde udføre  

 på samme arbejdssted, skal sikkerheds- og sundhedsarbejdet tillige  

 organiseres efter reglerne i kapitel 11.
 § 4.  Ved kontorarbejde eller andet administrativt  

 arbejde og ved arbejde i butikker, herunder supermarkeder, stormagasiner og  

 lign., medregnes ved organiseringen af sikkerheds- og sundhedsarbejdet efter  

 § 2 kun ansatte, der er beskæftiget 10 timer eller derover ugentligt.
§ 5.  Hvor der ikke skal oprettes  

 sikkerhedsorganisation efter bekendtgørelsen, skal arbejdsgiveren sørge for,  

 at samarbejdet om sikkerhed og sundhed kan finde sted.
Samarbejdet udføres  

 ved personlig kontakt mellem arbejdsgiveren, eventuelle arbejdsledere og  

 øvrige ansatte på virksomheden.
 Stk. 2.  Arbejdsgiveren skal sørge for at give de  

 ansatte alle nødvendige oplysninger af betydning for sikkerhed og sundhed og  

 skal give de ansatte adgang til at fremsætte forslag vedrørende sikkerhed og  

 sundhed på arbejdsstedet.
 Stk. 3.  Arbejdsgiveren skal sørge for, at de ansatte  

 høres ved planlægning og indførelse af ny teknologi, herunder om konsekvenser  

 for sikkerhed og sundhed ved salg af udstyr, personlige værnemidler og  

 tekniske hjælpemidler m.v.
Sikkerhedsgruppen § 6.  I virksomheder, bortset fra de i § 2, stk. 2,  

 nævnte, er arbejdslederen og sikkerhedsrepræsentanter for hver afdeling eller  

 hvert arbejdsområde sikkerhedsgruppe for den pågældende afdeling eller det  

 pågældende arbejdsområde.
 Stk. 2.  Afdelinger eller arbejdsområder med 1-9 ansatte  

 kan organiseres i en fælles sikkerhedsgruppe eller tilsluttes en i øvrigt  

 eksisterende gruppe.
 Stk. 3.  Afdelinger eller arbejdsområder, hvor de  

 ansatte udelukkende eller hovedsagelig er beskæftiget med kontorarbejde eller  

 andet administrativt arbejde, kan uanset antallet af ansatte organiseres i en  

 fælles sikkerhedsgruppe eller tilsluttes en i øvrigt eksisterende gruppe.
 Stk. 4.  Hvor de i stk. 2 og 3 nævnte afdelingers art  

 eller arbejdsområders størrelse eller geografiske beliggenhed gør det  

 hensigtsmæssigt, skal der dog oprettes flere sikkerhedsgrupper.
Stk. 5.  Hvor arbejdet mere regelmæssigt foregår i  

 holddrift, skal der for hvert skiftehold oprettes en sikkerhedsgruppe.
Flere  

 afdelinger eller arbejdsområder kan organiseres i en fælles gruppe, jf. stk.  

 2 og 3.
 § 7.  I virksomheder, der er omfattet af § 2, stk. 2,  

 er en arbejdsleder og sikkerhedsrepræsentanten sikkerhedsgruppe for  

 virksomheden.
Stk. 2.  I virksomheder, der er omfattet af stk. 1, og  

 hvor der er beskæftiget flere end 50 ansatte, skal der normalt oprettes flere  

 sikkerhedsgrupper.
Det samme gælder, hvor arbejdets art eller  

 arbejdsstedernes geografiske opdeling og beliggenhed gør dette  

 hensigtsmæssigt.
 § 8.  For arbejde, der er omfattet af § 3, stk. 1,  

 skal der oprettes sikkerhedsgrupper efter bestemmelserne i § 6, og § 7 med de  

 ændringer, som følger af §§ 28 og 29, §§ 36, stk. 1 og 37 og §§ 47, stk. 1 og  

 48, stk. 1.
Opgaver, pligter og rettigheder § 9.  Sikkerhedsgruppen skal arbejde for at løse  

 afdelingens eller arbejdsområdets sikkerheds- og sundhedsproblemer.
Hvis  

 arbejdsleder eller sikkerhedsrepræsentant ikke samtidig er til stede i  

 afdelingen eller arbejdsområdet, varetager den tilstedeværende gruppes  

 opgaver og pligter.
Foranstaltninger, der foretages i den andens fravær, skal  

 hurtigst muligt meddeles denne.
Stk. 2.  Sikkerhedsgruppen skal kontrollere, at  

 arbejdsforholdene sikkerheds- og sundhedsmæssigt er fuldt forsvarlige, og at  

 arbejdet, arbejdsprocesser og -metoder er tilrettelagt og bliver udført  

 forsvarligt.
Gruppen skal herunder kontrollere, at stoffer og materialer kun  

 anvendes ved arbejdsprocesser og metoder, der effektivt sikrer de  

 beskæftigede mod ulykker og sygdomme.
Den skal ligeledes kontrollere, at der  

 gives effektiv oplæring og instruktion, og at maskiner, redskaber og andre  

 tekniske hjælpemidler m.v. er indrettet og anvendes på en sikkerheds- og  

 sundhedsmæssig fuldt forsvarlig måde.
Stk. 3.  Sikkerhedsgruppen skal påvirke den enkelte til  

 en adfærd, der fremmer egen og andres sikkerhed og sundhed.
Gruppen skal  

 herunder orientere de ansatte om de bestemmelser, der er fastsat til at  

 fremme sikkerhed og sundhed.
 Stk. 4.  Sikkerhedsgruppen skal deltage i planlægningen  

 af afdelingens sikkerheds- og sundhedsarbejde, herunder deltage i vurderingen  

 af afdelingens sikkerheds- og sundhedsforhold, jf. § 4, stk. 2., i  

 bekendtgørelse nr. 1182 af 18. december 1992 om arbejdets udførelse.
Stk. 5.  Sikkerhedsgruppen skal deltage i undersøgelse  

 af ulykker, forgiftninger, sundhedsskader samt tilløb hertil og anmelde dem  

 til arbejdgsgiveren eller dennes repræsentant.
Sikkerhedsgruppen skal have  

 adgang til de lister og de beskrevne hændelsesforløb i rapporter over  

 arbejdsulykker på virksomheden, der udarbejdes efter § 22, nr. 3, i  

 bekendtgørelse nr. 1182 af 18. december 1992 om arbejdets udførelse i  

 overensstemmelse med Arbejdsministeriets bekendtgørelse nr. 236 af 2. maj  

 1973 om anmeldelse af arbejdsulykker m.v. til arbejdstilsynet for så vidt  

 angår de ulykker m.v., der indtræffer i afdelingen eller arbejdsområdet.
 Stk. 6.  Sikkerhedsgruppen skal virke som kontaktled  

 mellem de ansatte og sikkerhedsudvalget og holde udvalget underrettet om  

 arbejdsmiljømæssige problemer og forelægge eventuelle forslag til  

 forbedringer for udvalget.
 Stk. 7.  Sikkerhedsgruppen skal høres forinden eventuel  

 henvendelse til særligt sagkyndige om bistand til virksomheden ved løsning af  

 sikkerheds- og sundhedsspørgsmål.
§ 10.  Sikkerhedsgruppen skal imødegå risici i  

 forbindelse med de i § 9 nævnte arbejdsmiljømæssige spørgsmål.
Hvis risikoen  

 ikke kan imødegås på stedet, skal gruppen indberette forholdet til  

 sikkerhedsudvalgets formand eller virksomhedens ledelse.
 Stk. 2.  Hvor der ikke er tid til at underrette  

 sikkerhedsudvalgets formand eller virksomhedens ledelse, og gruppen skønner,  

 der er en overhængende betydelig fare for de ansattes sikkerhed og sundhed,  

 som den ikke selv kan afværge, kan gruppen standse arbejdet eller  

 arbejdsprocessen i det omfang, det er nødvendigt for at afværge faren.  

 Gruppen skal omgående melde standsningen til sikkerhedsudvalgets formand  

 eller virksomhedens ledelse og afgive forklaring om, hvorfor den var  

 nødvendig.
 § 11.  Sikkerhedsgruppen skal samarbejde med  

 bedriftssundhedstjenesten og løbende informere denne på fælles områder.
 § 12.  For arbejde, omfattet af § 3, stk. 1, gælder  

 bestemmelserne i §§ 9-11 med de ændringer som følger af § 30, § 47, stk. 2 og  

 § 48, stk. 2.
Sikkerhedsrepræsentanten § 13.  I virksomheder, der er omfattet af § 2, skal de  

 ansatte vælge en sikkerhedsrepræsentant til at indtræde i sikkerhedsgruppen  

 eller -grupperne, jf. §§ 6 og 7.
 Stk. 2.  Valg af sikkerhedsrepræsentant foretages af  

 samtlige ansatte i virksomheden, afdelingen eller arbejdsområdet, jf. dog §  

 4.
 Stk. 3.  Reglerne for tillidsmandsvalg inden for  

 pågældendes eller tilsvarende overenskomstområde gælder normalt for  

 valgbarhed og valgenes gyldighed.
Stk. 4.  Valget gælder for 2 år, eller indtil  

 sikkerhedsrepræsentantens arbejdsfunktion i virksomheden, afdelingen,  

 arbejdsområdet eller skifteholdet ophører.
Genvalg kan finde sted.
 Stk. 5.  Sikkerhedsrepræsentanten er beskyttet mod  

 afskedigelse eller anden forringelse af sine forhold på samme måde som  

 tillidsmænd inden for vedkommende eller tilsvarende faglige område.
 Stk. 6.  Uoverensstemmelser om sikkerhedsrepræsentantens  

 valg, valgbarhed og beskyttelse, herunder spørgsmål om hvilke regler der  

 finder anvendelse og om brud på eller fortolkning af reglerne, afgøres ved  

 fagretlig behandling, jf. § 22 i lov nr. 317 af 13. juni 1973 om  

 arbejdsretten.
 § 14.  For arbejde, omfattet af § 3, stk. 1, skal der  

 vælges sikkerhedsrepræsentant til at indtræde i sikkerhedsgruppen eller  

 grupperne efter bestemmelserne i § 13 med de ændringer som følger af § 31, §  

 38 og § 49.
Arbejdslederen § 15.  Arbejdslederen skal deltage i samarbejdet om  

 sikkerhed og sundhed og indgå i sikkerhedsgruppen.
Stk. 2.  Hvis flere arbejdsledere kan komme i  

 betragtning til samme sikkerhedsgruppe, skal de imellem sig forhandle om,  

 hvem der skal indgå i gruppen.
Kan de ikke blive enige, udpeger  

 arbejdsgiveren gruppens arbejdslederrepræsentant.
 Stk. 3.  Såfremt en arbejdsleder i sikkerhedsgruppen  

 afskediges efter udløbet af en eventuel prøvetid, og det af en af parterne  

 gøres gældende, at afskedigelsen er begrundet i sikkerhedsmæssige forhold,  

 kan hans ansættelsesforhold i opsigelsesperioden ikke afbrydes, før  

 spørgsmålet har været undergivet organisationsmæssig forhandling efter  

 reglerne inden for det pågældende overenskomstområde eller behandlet i  

 overensstemmelse med funktionærlovens regler om forhandling og mægling.  

 Forhandlingen og mæglingen skal fremmes mest muligt.
Sikkerhedsudvalget § 16.  I virksomheder, der er omfattet af § 2, og hvor  

 der er beskæftiget 20 ansatte eller derover, skal virksomhedens sikkerheds-  

 og sundhedsarbejde planlægges og koordineres af et sikkerhedsudvalg, jf. dog  

 § 4.
 Stk. 2.  Er der i virksomheden oprettet en eller to  

 sikkerhedsgrupper, består sikkerhedsudvalget af sikkerhedsgruppen eller  

 -gruppernes medlemmer og virksomhedens leder eller en af denne udpeget  

 ansvarlig repræstant.
 Stk. 3.  Er der mere end 2 sikkerhedsgrupper, vælger  

 sikkerhedsrepræsentanterne imellem sig 2 medlemmer, og arbejdslederne i  

 sikkerhedsgrupperne vælger imellem sig 2 medlemmer til udvalget, hvori  

 virksomhedeslederen eller en ansvarlig repræsentant for denne indtræder.
Stk. 4.  Udvalgets medlemmer vælges for 2 år.
Genvalg  

 kan finde sted.
Der vælges suppleanter til udvalget efter samme regler som  

 for valg til sikkerhedsudvalget.
Hvis arbejdsleder eller  

 sikkerhedsrepræsentant afgår som medlem af sikkerhedsgruppen, afgår den  

 pågældende som medlem af udvalget.
 § 17.  Formand for udvalget er virksomhedens leder  

 eller dennes ansvarlige repræsentant.
§ 18.  På større virksomheder kan der oprettes flere  

 sikkerhedsudvalg.
Hvis der er oprettet flere udvalg, skal der, hvor  

 virksomhedens struktur taler herfor, dannes et hovedsikkerhedsudvalg, som  

 skal planlægge og koordinere de enkelte udvalgs arbejde for sikkerhed og  

 sundhed.
 Stk. 2.  Medlemmer til hovedsikkerhedsudvalget udpeges  

 og vælges af og blandt sikkerhedsudvalgenes medlemmer efter samme  

 retningslinier som valg til sikkerhedsudvalg.
 § 19.  For arbejde, der er omfattet af § 3, stk. 1,  

 gælder ved oprettelse af sikkerhedsudvalg bestemmelserne §§ 16-18 med de  

 ændringer som følger af § 32, stk. 2, § 39 og § 50.
Opgaver, pligter og rettigheder § 20.  Sikkerhedsudvalget skal planlægge, lede og  

 koordinere sikkerheds- og sundhedsarbejdet og alle foranstaltninger, der kan  

 få væsentlig betydning for sikkerhed og sundhed på virksomheden.
Udvalget  

 skal registrere virksomhedens arbejdsmiljøproblemer og rådgive ved løsning af  

 arbejdsmiljømæssige spørgsmål.
 Stk. 2.  Sikkerhedsudvalget skal kontrollere  

 virksomhedens sikkerheds- og sundhedsarbejde og sørge for, at  

 sikkerhedsgrupperne orienteres og vejledes om arbejdet.
Stk. 3.  Sikkerhedsudvalget skal sørge for, at årsagerne  

 til ulykkestilfælde, forgiftninger og sunhedsskader og tilløb hertil  

 undersøges og foranledige gennemført foranstaltninger, der hindrer  

 gentagelser.
Udvalget skal een gang om året udarbejde en samlet oversigt over  

 ulykker, forgiftninger og sundhedsskader i virksomheden.
Sikkerhedsudvalget  

 skal have adgang til de lister og de beskrevne hændelsesforløb i rapporter  

 over arbejdsulykker på virksomheder, der udarbejdes efter § 22, nr. 3, i  

 bekendtgørelse nr. 1182 af 18. december 1992 om arbejdets udførelse i  

 overensstemmelse med Arbejdsministeriets bekendtgørelse nr. 236 af 2. maj  

 1973 om anmeldelse af arbejdsulykker m.v. til arbejdstilsynet.
Stk. 4.  Udvalget skal holde sig orienteret om de  

 bestemmelser for sikkerhed og sundhed, der er fastsat for at beskytte de  

 ansatte.
Udvalget skal opstille principper for tilstrækkelig og nødvendig  

 oplæring og instruktion, tilpasset arbejdsforholdene på virksomheden og sørge  

 for, at der føres en stadig kontrol med overholdelse af  

 sikkerhedsforskrifter.
 Stk. 5.  Udvalget skal foranledige en samordning af  

 arbejdet for sikkerhed og sundhed med andre virksomheder, når der udføres  

 arbejde på samme arbejdssted.
 Stk. 6.  Sikkerhedsudvalget skal samarbejde med  

 bedriftssundhedstjenesten og løbende informere denne på fælles områder.
 Stk. 7.  Sikkerhedsudvalget eller  

 hovedsikkerhedsudvalget skal sørge for, at der udarbejdes en plan over  

 sikkerhedsorganisationens opbygning med oplysning om, hvem der er medlemmer  

 af udvalgene og, at denne sendes til den stedlige arbejdstilsynskreds.  

 Udvalget skal endvidere sørge for, at de ansatte på virksomheden bliver  

 bekendt med, hvem der er medlemmer af udvalget samt den pågældende  

 sikkerhedsgruppe.
 Stk. 8.  Sikkerhedsudvalget skal høres forinden eventuel  

 henvendelse til særligt sagkyndige om bistand til virksomheden ved løsning af  

 sikkerheds- og sundhedsspørgsmål.
§ 21.  Sikkerhedsudvalget rådgiver virksomheden ved  

 løsning af arbejdsmiljømæssige spørgsmål.
Udvalget skal herunder deltage i  

 virksomhedens planlægning og vurdering af sikkerheds- og sundhedsforholdene  

 efter § 4, stk. 2 i bekendtgørelse nr. 1182 af 18. december 1992 om arbejdets  

 udførelse.
Stk. 2.  Når sikkerhedsudvalget rådgiver virksomheden,  

 og virksomheden ikke følger rådet, skal dette begrundes i et efterfølgende  

 møde, som afholdes inden 3 uger.
Det samme gælder normalt, når udvalget giver  

 flere indstillinger om samme sag.
Daglig leder § 22.  Sikkerhedsudvalget sørger for, at der bliver  

 udpeget en daglig leder af sikkerhedsarbejdet, som kan handle på udvalgets  

 vegne.
Er der ikke ansat en sikkerhedsleder specielt til dette arbejde, skal  

 arbejdsgiveren efter drøftelse med sikkerhedsudvalget blandt udvalgets  

 medlemmer udpege en leder.
Stk. 2.  Den daglige leder skal holder  

 sikkerhedsudvalget orienteret om sikkerheds- og sundhedsarbejdet og inddrage  

 udvalget i løsning af problemer, der opstår mellem møderne.
Arbejdsgiveren  

 skal meddele den stedlige arbejdstilsynskreds, hvem der er daglig leder af  

 sikkerhedsarbejdet.
Møder § 23.  Sikkerhedsudvalget skal holde ordinært møde  

 mindst een gang i kvartalet.
Udvalget skal holde ekstraordinære møder, når  

 der indtræffer alvorlige ulykker, alvorlige forgiftninger eller andre  

 sundhedsskader eller tilløb hertil samt, når der i øvrigt er behov herfor.  

 Ekstraordinære møder afholdes, hvis formanden skønner det nødvendigt, eller  

 mindst 2 udvalgsmedlemmer fremsætter begæring herom.
 Stk. 2.  Sikkerhedsudvalget skal herudover mindst to  

 gange årligt holde møde med samtlige sikkerhedsgrupper.
Stk. 3.  Der skal indkaldes til ordinære møder i god  

 tid.
Medlemmerne og øvrige ansatte skal gøres bekendt med dagsordenen senest  

 10 dage før mødet.
 Stk. 4.  I sikkerhedsudvalgets møder deltager, foruden  

 de egentlige medlemmer, lederen af det daglige sikkerhedsarbejde samt efter  

 behov medlemmer af bedriftssundhedstjenesten og lignende.
Stk. 5.  Der skal udarbejdes referat af  

 sikkerhedsudvalgets møder.
Referatet sendes til sikkerhedsorganisationens  

 medlemmer, virksomhedens ledelse, tillidsmænd samt til samarbejdsudvalget.  

 Arbejdstilsynet skal efter anmodning gøres bekendt med referatet.
Arbejdsgiveren § 24.  Arbejdsgiveren skal sørge for, at samarbejdet  

 om sikkerhed og sundhed kan finde sted.
 Stk. 2.  I virksomheder, hvor der ikke er oprettet  

 sikkerhedsudvalg, skal arbejdsgiveren sørge for, at de opgaver, som hører  

 under udvalget, effektivt varetages i samarbejde med sikkerhedsgruppen eller  

 -grupperne.
 Stk. 3.  Arbejdsgiveren skal sørge for, at de ansatte  

 ved skiftehold og ved overarbejde, hvor der ikke er sikkerhedsgruppe til  

 stede, har mulighed for at tilkalde en ansvarlig repræsentant for  

 virksomheden.
 Stk. 4.  Arbejdsgiveren skal sørge for, at medlemmerne  

 af sikkerhedsgrupperne, sikkerhedsudvalget og den daglige leder af  

 sikkerheds- og sundhedsarbejdet får den tid til rådighed til at varetage  

 deres pligter i sikkerhedsarbejdet, der er rimelig i forhold til den  

 pågældende virksomheds art og dens sikkerheds- og sundhedsmæssige standard.
 Stk. 5.  Arbejdsgiveren skal give medlemmerne af  

 sikkerhedsudvalget og sikkerhedsgrupperne samt den daglige leder af  

 sikkerhedsarbejdet, lejlighed til at erhverve sig den fornødne viden om eller  

 uddannelse i sikkerheds- og sundhedsmæssige spørgsmål.
Stk. 6.  Arbejdsgiveren skal sørge for, at der stilles  

 de nødvendige midler til rådighed for sikkerheds- og sundhedsarbejdet, og  

 afholder herunder udgifterne ved sikkerhedsrepræsentantens hverv og godtgør  

 tab af indtægt, udgifter og indtægtstab i forbindelse med nødvendig  

 deltagelse i sikkerhedskurser m.v.
Det samme gælder for arbejdslederens  

 nødvendige deltagelse i sikkerhedskurser m.v.
 Stk. 7.  Uoverensstemmelser om de i stk. 7 nævnte  

 forhold, herunder spørgsmål om, hvilke regler der finder anvendelse og om  

 brud på eller fortolkning af reglerne, afgøres ved fagretlig behandling, jf.  

 § 22 i lov nr. 317 af 13. juni 1973 om arbejdsretten.
 Stk. 8.  Arbejdsgiveren har pligt til at gøre  

 sikkerhedsorganisationens medlemmer bekendt med påbud, som arbejdstilsynet  

 skriftligt afgiver.
 Stk. 9.  Arbejdsgiveren skal ved henvendelse til særligt  

 sagkyndige om bistand ved løsning af virksomhedens sikkerheds- og  

 sundhedsspørgsmål, give disse adgang til alle nødvendige oplysninger af  

 betydning for sikkerhed og sundhed.
Arbejde på midlertidige og skiftende  

 arbejdssteder uden for § 25.  Bestemmelserne i dette kapitel gælder for  

 arbejde, der helt eller delvis udføres på midlertidige eller skiftende  

 arbejdssteder uden for virksomhedens faste arbejdssted.
 Stk. 2.  Undtaget er:
 § 26.  Sikkerhedsarbejdets opbygning og funktion m.v.  

 sker efter bestemmelserne i kap. 2-7 med de fravigelser og tilføjelser, som  

 følger af reglerne i dette kapitel.
Organisation af sikkerheds- og sundhedsarbejde § 27.  Ansatte, der er beskæftiget med arbejde, der er  

 omfattet af dette kapitel, medregnes ved organiseringen af sikkerheds- og  

 sundhedsarbejdet på virksomhedens faste arbejdssted, jf. § 2.
 Stk. 2.  Ved arbejde uden for virksomhedens faste  

 arbejdssted, hvor der på samme arbejdssted er beskæftiget 5 ansatte eller  

 derover, skal sikkerheds- og sundhedsarbejdsarbejdet tillige organiseres på  

 dette arbejdssted.
Sikkerhedsgruppen § 28.  Såfremt de ansatte ikke er omfattet af en  

 eksisterende sikkerhedsgruppe, jf. §§ 6 og 7, skal der oprettes en  

 sikkerhedsgruppe specielt for de udearbejdende.
 Stk. 2.  Ved arbejde uden for virksomhedens faste  

 arbejdssted, hvor der på samme arbejdssted er beskæftiget 5 ansatte eller  

 derover, skal der tillige oprettes sikkerhedsgruppe på dette arbejdssted.
 § 29.  Hvor arbejdets organisation ved udearbejdet gør  

 det naturligt, kan der oprettes flere sikkerhedsgrupper.
 § 30.  Sikkerhedsgrupper, der er oprettet efter § 28,  

 stk. 1, har de opgaver, pligter og rettigheder, som er fastsat i §§ 9, 10 og  

 11, men har normalt ingen opsøgende funktion på de midlertidige eller  

 skiftende arbejdssteder.
Sikkerhedsrepræsentant § 31.  Ved arbejde, der er omfattet af dette kapitel,  

 skal de ansatte vælge sikkerhedsrepræsentant til at indtræde i  

 sikkerhedsgruppen eller -grupperne, jf. §§ 28 og 29.
 Stk. 2.  Fordelingen og antallet af  

 sikkerhedsrepræsentanter skal tilpasses den arbejdsmæssige udvikling.
Sikkerhedsudvalg § 32.  Ved arbejde, der er omfattet af dette kapitel,  

 skal sikkerheds- og sundhedsarbejdet planlægges og koordineres af et  

 sikkerhedsudvalg, når der sammenlagt i virksomheden og ved arbejdet uden for  

 virksomhedens faste arbejdssted er beskæftiget 20 ansatte eller derover.
 Stk. 2.  Medlemmer af sikkerhedsgrupper, der er oprettet  

 efter § 28, stk. 2, har ikke valgret og er ikke valgbare til  

 sikkerhedsudvalget.
Bygge- og anlægsarbejde, der udføres på et  

 midlertidigt arbejdssted § 33.  Bestemmelserne i dette kapitel gælder for  

 bygge- og anlægsarbejde, der udføres på et midlertidigt arbejdssted med  

 ansatte, der er antaget til at udføre det pågældende arbejde.
 § 34.  Sikkerhedsarbejdets opbygning og funktion m.v.  

 sker efter bestemmelserne i kap. 2-7 med de fravigelser og tilføjelser, der  

 følger af reglerne i dette kapitel.
Organisation af sikkerheds- og sundhedsarbejde § 35.  Ansatte, der er beskæftiget med arbejde, der er  

 omfattet af dette kapitel, medregnes ikke ved organiseringen af sikkerheds-  

 og sundhedsarbejdet på virksomhedens faste arbejdssted, jf. § 2.
 Stk. 2.  Ved arbejde, der er omfattet af dette kapitel  

 eller ved arbejde omfattet af dette kapitel og kapitel 8, skal arbejdet for  

 sikkerhed og sundhed organiseres, når der på samme arbejdssted er beskæftiget  

 5 ansatte eller derover.
Sikkerhedsgruppen § 36.  Ved arbejde, som nævnt i § 35, stk. 2, skal der  

 oprettes sikkerhedsgruppe, hvis der på samme arbejdssted er beskæftiget 5  

 ansatte eller derover.
 Stk. 2.  Sikkerhedsgruppen har de opgaver, pligter og  

 rettigheder, der er fastsat i §§ 9-11.
 § 37.  Hvor arbejdets organisation gør det naturligt,  

 kan der oprettes flere sikkerhedsgrupper.
Sikkerhedsrepræsentanter § 38.  Ved arbejde, som nævnt i § 35, stk. 2, og hvor  

 der beskæftiges 5 ansatte eller derover på samme arbejdssted, skal de ansatte  

 vælge en sikkerhedsrepræsentant til at indtræde i sikkerhedsgruppen, jf. §  

 36.
 Stk. 2.  Fordeling og antallet af  

 sikkerhedsrepræsentanter skal tilpasses arbejdets organisation og den  

 arbejdsmæssige udvikling.
Sikkerhedsudvalg § 39.  Direktøren for arbejdstilsynet kan i det  

 enkelte tilfælde bestemme, at der ved arbejde, der er omfattet af dette  

 kapitel, oprettes sikkerhedsudvalg, hvor der er beskæftiget 20 ansatte eller  

 derover, specielt antaget til dette arbejde, på samme arbejdssted.
 Stk. 2.  Medlemmerne af sikkerhedsgrupper, der er  

 oprettet efter § 36, har valgret og er valgbare til det i stk. 1 nævnte  

 sikkerhedsudvalg og til sikkerhedsrådet, jf. § 58.
 § 40.  Hvor der ikke i medfør af § 39, stk. 1 er  

 oprettet sikkerhedsudvalg, men hvor der på virksomhedens faste arbejdssted er  

 oprettet sikkerhedsudvalg, skal dette udvalg planlægge, lede og koordinere  

 sikkerheds- og sundhedsarbejdet for de midlertidige arbejdssteder, der er  

 omfattet af dette kapitel.
 Stk. 2.  Er der intet sikkerhedsudvalg, skal  

 arbejdsgiveren varetage sikkerhedsudvalgets opgaver.
 § 41.  Medlemmer af sikkerhedsgrupper, der er oprettet  

 efter § 36, har ikke valgret og er ikke valgbare til sikkerhedsudvalg på  

 virksomhedens faste arbejdssted.
 § 42.  Hvor der er enighed mellem arbejdsgiveren,  

 arbejdsledere og de ansatte, kan sikkerhedsarbejdet organiseres efter  

 reglerne i kapitel 8.
Arbejde med lastning og losning af skibe § 43.  Bestemmelserne i dette kapitel gælder for  

 arbejde med lastning og losning af skibe og alt arbejde i forbindelse hermed,  

 hvor arbejdet overvejende udføres af havnearbejdere.
 Stk. 2.  Ved havnearbejde forstås i dette kapitel  

 enhver, der udelukkende eller hovedsagelig er beskæftiget med lastnings- og  

 losningsarbejde, uanset om den pågældende er ansat som løsarbejder, eller  

 ansættelsesforholdet er mere fast.
 § 44.  Sikkerhedsarbejdets opbygning, funktion m.v.  

 sker efter bestemmelserne i kap. 2-7 med de fravigelser og tilføjelser, der  

 følger af reglerne i dette kapitel.
§ 45.  Arbejdstilsynet kan forlange, at der foretages  

 en opdeling i havneområder.
Opdelingen skal godkendes af arbejdstilsynet.
Organisation af sikkerheds- og sundhedsarbejde § 46.  Ved arbejde, der er omfattet af dette kapitel,  

 skal arbejdet for sikkerhed og sundhed organiseres uanset antallet af  

 ansatte.
 Stk. 2.  Ansatte, der er beskæftiget med arbejde, der er  

 omfattet af dette kapitel, skal ikke medregnes ved organiseringen af  

 sikkerheds- og sundhedsarbejdet på virksomhedens faste arbejdssted, jf. § 2.
Sikkerhedsgruppen § 47.  Arbejdslederen i virksomheden og  

 sikkerhedsrepræsentanten for hvert havneområde er sikkerhedsgruppe for den  

 pågældende virksomheds arbejde i havneområdet.
 Stk. 2.  Sikkerhedsgruppen for havneområdet har de  

 opgaver, pligter og rettigheder, som er fastsat i §§ 9, 10 og 11, men har  

 normalt ingen opsøgende funktion på de enkelte arbejdssteder.
 § 48.  Ved arbejde på det enkelte arbejdssted er  

 arbejdslederen sammen med lugemanden eller den, der udfører tilsvarende  

 funktion som sikkerhedsmand, sikkerhedsgruppe på dette sted.
 Stk. 2.  Sikkerhedsgruppen på det enkelte arbejdssted  

 har de opgaver, pligter og rettigheder, som er fastsat i § 9, stk. 1-4 og  

 stk. 5, 7 og 9, §§ 10 og 11. Gruppen skal virke som et kontaktled mellem de  

 ansatte på det enkelte arbejdssted og sikkerhedsgruppen for havneområdet, jf.  

 § 47.
Sikkerhedsrepræsentanter § 49.  Ved arbejde, der er omfattet af dette kapitel,  

 skal havnearbejderne vælge en sikkerhedsrepræsentant for hvert havneområde  

 til at indtræde i sikkerhedsgruppen eller -grupperne, jf. § 47.
 Stk. 2.  Ved arbejde på det enkelte arbejdssted er  

 lugemanden eller den, der udfører tilsvarende funktion som sikkerhedsmand,  

 sikkerhedsrepræsentant og skal indtræde i sikkerhedsgruppen, jf. § 48.
Stk. 3.  Sikkerhedsrepræsentanten i havneområdet vælges  

 normalt for 2 år ad gangen.
Genvalg kan finde sted.
Valget er gyldigt, når  

 resultatet senest 8 dage efter valget er meddelt til arbejdsgiveren og  

 virksomhedens ledelse.
 Stk. 4.  Sikkerhedsrepræsentanten for havneområdet og på  

 det enkelte arbejdssted er beskyttet mod afskedigelse og anden foringelse af  

 sine forhold på grund af udførelse af sit hverv som sikkerhedsrepræsentant.
 Stk. 5.  Uoverensstemmelser efter stk. 4 afgøres ved  

 fagretlig behandling, jf. § 22 i lov nr. 317 af 13. juni 1973 om  

 arbejdsretten.
Sikkerhedsudvalg § 50.  Ved arbejde, der er omfattet af dette kapitel,  

 skal sikkerheds- og sundhedsarbejdet planlægges og koordineres af et  

 sikkerhedsudvalg, der består af medlemmer af havneområdets eller  

 havneområdernes sikkerhedsgrupper og virksomhedens leder eller en af denne  

 udpeget ansvarlig repræsentant.
 Stk. 2.  Er der i havneområderne oprettet 2 eller flere  

 sikkerhedsgrupper, vælger sikkerhedsrepræsentanterne og arbejdslederne i  

 sikkerhedsgruppen imellem sig hvert et medlem til udvalget.
 Stk. 3.  Bestemmelserne i § 18 om hovedsikkerhedsudvalg  

 gælder ikke for arbejde, der er omfattet af dette kapitel.
Samarbejde mellem flere arbejdsgivere, og  

 andre på samme arbejdssted § 51.  Bestemmelserne i dette kapitel gælder for  

 arbejde på et arbejdssted, hvor flere arbejdsgivere lader arbejde udføre.
 Stk. 2.  Bestemmelserne gælder også for arbejde, der  

 ikke udføres for en arbejdsgiver.
 § 52.  Flere arbejdsgivere, der lader arbejde udføre  

 på samme arbejdssted, og alle, der er beskæftiget på dette, skal samarbejde  

 om at skabe sikre og sunde arbejdsforhold for alle beskæftigede.
 § 53.  De, der arbejder på et arbejdssted, hvor flere  

 arbejdsgivere lader arbejde udføre, skal rette sig efter de regler, der  

 gælder for virksomhedernes samarbejde, jf. §§ 52 og 55, foruden de regler,  

 der gælder for det arbejde, de skal udføre.
 Stk. 2.  De, der arbejder på en fremmed virksomheds  

 område, skal rette sig efter de regler om sikkerhed og sundhed, der gælder  

 for denne virksomhed, foruden efter de regler, der gælder for det arbejde, de  

 skal udføre.
 § 54.  Arbejdslederen skal deltage i samarbejdet om  

 sikkerhed og sundhed, jf. §§ 52 og 55.
Bygherren § 55.  Ved bygherren forstås den, for hvis regning  

 anlægs-, nybygnings-, ombygnings- eller vedligeholdelsesarbejde foretages.
 Stk. 2.  Bygherren kan overdrage sine pligter efter  

 dette kapitel til en koordinator.
 Stk. 3.  Ved bygge- og anlægsarbejde, hvor to eller  

 flere arbejdsgivere samtidig på samme arbejdssted beskæftiger flere end 10  

 personer, skal bygherren afgrænse og koordinere de foranstaltninger til  

 fremme af de beskæftigedes sikkerhed og sundhed i fællesområderne, der skal  

 udføres af de enkelte arbejdsgivere på arbejdsstedet.
Stk. 4.  Inden arbejdet sættes i gang, skal bygherren  

 sørge for, at der med de enkelte arbejdsgivere træffes aftale om, hvem det  

 påhviler at tilvejebringe og vedligeholde sikkerhedsforanstaltningerne i  

 fællesområderne.
Den samme forpligtelse har den arbejdsgiver, der lader dele  

 af sit arbejde udføre af andre.
 Stk. 5.  Medens arbejdet er i gang, skal bygherren  

 koordinere de foranstaltninger til fremme af sikkerhed og sundhed i  

 fællesområderne, der skal udføres af arbejdsstedets arbejdsgivere.
De enkelte arbejdsgivere på pladsen § 56.  Den enkelte arbejdsgiver på arbejdsstedet skal  

 sørge for, at de foranstaltninger for fællesområderne, som er aftalt med  

 bygherren eller andre, jf. § 55, stk. 4, tilvejebringes og vedligeholdes,  

 samt føre et effektivt tilsyn hermed.
 Sikkerhedsmøder m.v.
 § 57.  Byggherren skal koordinere virksomhedernes  

 sikkerheds- og sundhedsarbejde, jf. § 55, stk. 5, ved sikkerhedsmøder samt  

 ved personlig kontakt på arbejdsstedet.
 Stk. 2.  I møderne deltager bygherren, arbejdsgiverne  

 eller disses repræsentanter, sikkerhedsgrupperne på arbejdsstedet, jf. § 28,  

 stk. 2 og § 36.
Stk. 3.  Ordinære sikkerhedsmøder skal holdes mindst een  

 gang om måneden, f.eks. i forbindelse med byggemøder.
Ekstraordinære møder  

 holdes, når der indtræffer alvorlige ulykker, alvorlige forgiftninger eller  

 andre sundhedsskader eller tilløb hertil, samt når der i øvrigt er behov  

 herfor.
Ordinære møder skal berammes i god tid i forvejen.
Stk. 4.  Bygherren indkalder til sikkerhedsmøderne og  

 sørger for, at der udarbejdes referat af mødet.
Referatet sendes til  

 mødedeltagerne, alle arbejdsledere, alle de beskæftigede virksomheder, alle  

 sikkerhedsgrupper samt eventuelle tillidsmænd.
Sikkerhedsråd § 58.  Ved bygge- og anlægsarbejde, hvor der i en  

 periode på 4 uger eller derover sammenlagt er beskæftiget flere end 100  

 ansatte, skal der oprettes sikkerhedsråd, medmindre arbejdstilsynet skønner,  

 at sikkerhedsarbejdet kan koordineres ved sikkerhedsmøder efter § 57.
Stk. 2.  Sikkerhedsrådet består af bygherren samt  

 repræsentanter for arbejdsstedets sikkerhedsrepræsentanter, arbejdsgivere og  

 arbejdsledere.
Arbejdsstedets sikkerhedsrepræsentanter vælger imellem sig 2  

 medlemmer, og arbejdsgiverne og arbejdslederne vælger imellem sig hvert eet  

 medlem til sikkerhedsrådet, hvori bygherren indtræder som formand.
 Stk. 3.  Hvor der er oprettet sikkerhedsråd, overtager  

 rådet sikkerhedsmødernes funktion og opgaver.
 Stk. 4.  Møder i sikkerhedsrådet afholdes efter samme  

 retningslinier som sikkerhedsmøder, jf. § 57, stk. 3. Sikkerhedsrådet skal  

 endvidere afholde møde med samtlige sikkerhedsgrupper mindst een gang i  

 kvartalet.
Bemyndigelse § 59.  Direktøren for arbejdstilsynet kan fastsætte  

 nærmere regler om antallet af sikkerhedsgrupper og deres indbyrdes  

 afgrænsning efter §§ 6-8, § 29 og § 37.
 Dispensationer m.v.
 § 60.  Direktøren for arbejdstilsynet kan for fag og  

 faglige områder eller enkelt virksomheder, hvor særlige forhold foreligger,  

 tillade afvigelser fra enkelte bestemmelser i bekendtgørelsen, når det  

 skønnes rimeligt og fuldt forsvarligt og i det omfang det er foreneligt med  

 direktiv 89/391/EØF af 12. juni 1989 om iværksættelse af foranstaltninger til  

 forbedring af arbejdstagerens sikkerhed og sundhed under arbejdet.
 Stk. 2.  Tilsynskredsen kan med de begræsninger der  

 følger af stk. 1, for virksomheder eller arbejdssteder, hvor det skønnes  

 rimeligt og forsvarligt, tillade afvigelser fra bestemmelserne i §§ 16, 18,  

 23 og 58.
Klageadgang § 61.  Arbejdstilsynets afgørelse efter  

 bekendtgørelsen kan påklages efter lov om arbejdsmiljø, § 81.
Straf § 62.  Medmindre højere straf er forskyldt efter lov  

 om arbejdsmiljø eller anden lovgivning, straffes med bøde eller hæfte den,  

 der Stk. 2.  Er en overtrædelse, begået af et aktieselskab,  

 andelsselskab el. lign., kan der pålægges selskabet som sådant bødeansvar.
Er  

 overtrædelsen begået af staten, en kommune eller et kommunalt fællesskab, der  

 er omfattet af § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.
 Ikrafttræden m.v.
 § 63.  Bekendtgørelsen træder i kraft den 1. januar  

 1993.
Stk. 2.  Sikkerhedsrepræsentanter, der er valgt før  

 bekendtgørelsens ikrafttræden fortsætter valgperioden ud.
Tvivlsspørgsmål om  

 retsstillingen for disse sikkerhedsrepræsentanter afgøres ved fagretlig  

 behandling, jf. § 22 i lov nr. 317 af 13. juni 1973 om arbejdsretten.
 Stk. 3.  Samtidig ophæves bekendtgørelse nr. 392 af 10.  

 august 1978 om virksomhedernes sikkerheds- og sundhedsarbjde.
Arbejdsministeriet, den 18. december  

 1992 Knud Erik Kirkegaard / Henrik Grove Indholdsfortegnelse Kapitel 1. Område § 1 Kapitel 2. Organisation for sikkerheds- og sundhedsarbejde §§ 2-5 Kapitel 3. Sikkerhedsgruppen §§ 6-12 Opgaver, pligter og rettigheder §§  

 9-12 Kapitel 4. Sikkerhedsrepræsentanten §§ 13-14 Kapitel 5. Arbejdslederen § 15 Kapitel 6. Sikkerhedsudvalget §§ 16-23 Opgaver, pligter og rettigheder §§  

 20-21 Daglig leder § 22 Møder § 23 Kapitel 7. Arbejdsgiveren § 24 Kapitel 8. Arbejde på midlertidige og skiftende arbejdssteder uden for  

 virksomhedens faste arbejdssted §§ 25-31 Sikkerhedsgruppen §§ 28-30  

 Sikkerhedsrepræsentanter § 31 Sikkerhedsudvalg § 32 Kapitel 9. Bygge- og anlægsarbejde, der udføres på et midlertidigt  

 arbejdssted med ansatte, der er antaget til at udføre det pågældende arbejde  

 §§ 33-42 Organisation af sikkerheds- og sundhedsarbejde § 35  

 Sikkerhedsgruppen §§ 36-37 Sikkerhedsrepræsentanter § 38 Sikkerhedsudvalg §§  

 39-42 Kapitel 10. Arbejde med lastning og losning af skibe §§ 43-50 Organisation  

 af sikkerheds- og sundhedsarbejde § 46 Sikkerhedsgruppen §§ 47-48  

 Sikkerhedsrepræsentanter § 49 Sikkerhedsudvalg § 50 Kapitel 11. Samarbejde mellem flere arbejdsgivere og andre på samme  

 arbejdssted §§ 51-58 Bygherren § 55 De enkelte arbejdsgivere på pladsen § 56  

 Sikkerhedsmøder m.v. § 57 Sikkerhedsråd § 58 Kapitel 12. Bemyndigelse § 59 Kapitel 13. Dispensationer m.v. § 60 Kapitel 14. Klageadgang § 61 Kapitel 15. Straf § 62 Kapitel 16. Ikrafttræden m.v. § 63 (*) Bekendtgørelsen indeholder bestemmelser, der gennemfører Rådets  

 direktiv 89/391/EØF af 12. juni 1989, som er offentliggjort i EF-Tidende af  

 29. juni 1989.
