Beretning afgivet af Europaudvalget den 19.  

 februar 1999 Beretning om større åbenhed i den danske  

 EU-beslutningsproces m.v.
Europaudvalget har drøftet, hvordan man kan skabe  

 mere åbenhed om EU-sager, således at den løbende debat i  

 den danske befolkning herom kan foregå på et sagligt grundlag.  

 Samtidig er det en målsætning at forbedre kvaliteten af  

 behandlingen af EU-sager i Folketinget.
Det gælder såvel de  

 notater, Folketinget modtager, som behandlingen i Europaudvalget, i  

 fagudvalgene og i Folketinget som helhed.
Samtidig skal Europaudvalgets  

 centrale rolle som det organ, hvori regeringen forelægger sit  

 forhandlingsoplæg, fastholdes, da Folketingets indflydelse på den  

 danske Europapolitik ellers ville blive svækket.
 Baggrunden for drøftelserne har bl.a.  

 været:
 De forslag, der fremsættes nedenfor,  

 indebærer, at et vigtigt forslag til EU-lovgivning fremtidig kan blive  

 genstand for tre behandlinger i Folketinget:
 Drøftelserne i Europaudvalget er mundet ud i  

 nedenstående overvejelser og konkrete forslag om forbedringer på  

 5 områder:
I.    Fagudvalgenes og MEP´ernes medvirken II.   Åbne Europaudvalgsmøder III.  Den skriftlige information fra regeringen IV.  Komitéprocedure V.   Grøn- og hvidbøger.
 I det omfang de konkrete forslag involverer regeringen, er  

 beretningen ligesom tidligere beretninger om procedurer udtryk for en aftale  

 mellem regeringen og Europaudvalget.
 Beretningen træder i kraft den 1. marts 1999.
I.
Fagudvalgenes og MEP´ernes medvirken Fagudvalgenes rolle Europaudvalget har drøftet, hvorledes Folketingets  

 indflydelse på beslutningsprocessen i forbindelse med EU-sager og  

 befolkningens interesse for sagerne kan styrkes gennem en mere aktiv  

 medvirken fra fagudvalgene.
I alle fagudvalgene har man ligeledes  

 drøftet dette spørgsmål og har truffet beslutning om,  

 hvorledes det pågældende udvalg vil behandle EU-sagerne.
Det har  

 allerede ført til en større involvering i EU-sagerne.
En  

 høringsrunde foretaget i sommeren 1998 på foranledning af  

 Udvalget for Forretningsordenen har vist, at der i fagudvalgene er interesse  

 for at øge engagementet yderligere.
Høringssvarene viser  

 samtidig, at der er så store forskelle på, i hvilket omfang  

 EU-sagerne berører de forskellige fagudvalgs interesseområder,  

 at der ikke kan opstilles én bestemt model for, hvorledes fagudvalgene  

 skal behandle EU-sagerne, og hvorledes samspillet mellem fagudvalget og  

 Europaudvalget skal foregå.
Det må fortsat være sådan, at  

 mandatgivning og orientering om forhandlingssituationen i forbindelse med  

 afstemninger i Ministerrådet foregår i et lukket møde i  

 Europaudvalget.
Samtidig må man finde frem til en fornuftig  

 arbejdsdeling, således at fagudvalgene får en vigtig og  

 gennemskuelig rolle i processen.
Europaudvalget lægger op til, at  

 fagudvalgene primært drøfter forslagene i den tidlige fase, hvor  

 der er størst mulighed for at påvirke regeringens forhandlinger  

 under sagens behandling i Ministerrådsregi.
Hvis fagudvalget tager  

 sagen op på det tidlige tidspunkt, er der også bedst mulighed for  

 at etablere et uformelt samarbejde med danske medlemmer af  

 Europa-Parlamentet, jf. nedenfor.
Høringsrunden og en gennemgang af fagudvalgenes  

 forskellige praksis viser, at fagudvalgenes behandling af et konkret  

 kommissionsforslag bl.a. kan bestå i, at Involveringen af en bredere kreds end Europaudvalgets  

 medlemmer behøver ikke nødvendigvis foregå på  

 møder i fagudvalget, men kan ske ved, at ordføreren på et  

 bestemt fagområde drøfter sagen med sit partis  

 repræsentant i Europaudvalget, tager den op på et  

 gruppemøde eller drøfter den med sit politiske bagland,  

 interesseorganisationer, vælgere m.v.
I den forbindelse kan der  

 også komme offentlig debat om sagen.
Det følger af ovenstående, at der ikke er  

 grundlag for at fastsætte ensartede regler om, at fagudvalget skal  

 udtale sig om eller afgive indstilling til Europaudvalget om alle de sager,  

 det har behandlet.
Indstillinger, som blot siger, at et bestemt parti kan  

 tilslutte sig ministerens holdning, mens et andet parti vil redegøre  

 for sin stilling i Europaudvalget, er uden praktisk værdi.
Det, som er  

 gavnligt for den offentlige debat og for Europaudvalgets efterfølgende  

 behandling, er, hvis fagudvalget (eller partier i fagudvalget) udtaler sig om  

 det substantielle indhold i et bestemt forslag - baseret på den  

 ekspertise, der er til stede i fagudvalget, og på den politiske  

 holdning, partierne bag udtalelsen står for.
Det må som nævnt være op til det enkelte  

 fagudvalg at bestemme, hvordan behandlingen i de konkrete tilfælde skal  

 finde sted.
Det er set fra Europaudvalgets synspunkt ønskeligt, at  

 EU-sager sættes på dagsordenen for et møde i fagudvalget,  

 således at medlemmerne får mulighed for at tage dem op.  

 Europaudvalget vil anmode fagudvalgene om, at det som et minimum  

 tilkendegives, hvilke sager udvalget har behandlet, og hvilken dato  

 behandlingen fandt sted.
Dette kan ske gennem en simpel indtastning i  

 Folketingets Udvalgsaktsystem (FTU) under det pågældende forslags  

 KOM-nummer.
Hvis udvalgets behandling af sagen giver anledning til, at  

 udvalget eller partier i det fremkommer med en skriftlig udtalelse,  

 registreres den ligeledes under KOM-nummeret og indgår i den  

 efterfølgende behandling af sagen.
Ovenstående lægger som nævnt op til en  

 arbejdsdeling, således at fagudvalget først og fremmest  

 beskæftiger sig med sagen i den tidlige fase, mens Europaudvalget  

 først og fremmest beskæftiger sig med sagen, når den er  

 moden til beslutning i Ministerrådet.
Dette er imidlertid ikke til  

 hinder for, at Europaudvalget også kan tage en sag op på et  

 tidligere tidspunkt, ligesom det ikke er til hinder for, at fagudvalget  

 også kan beskæftige sig med den i den sene fase.
Folketingets EU-konsulent, der har en selvstændig og  

 uafhængig rådgivningsfunktion, vil kunne inddrages i  

 fagudvalgenes arbejde med EU-sager efter de enkelte fagudvalgs eget  

 ønske og behov.
EU-konsulenten vil i givet fald kunne udarbejde  

 lettilgængelige EU-noter m.v. om de væsentligste EU-forslag, som  

 udvalget skønnes interesseret i at få særligt belyst,  

 hurtigt efter forslagets fremkomst.
Endvidere vil EU-konsulenten efter  

 ønske fra udvalget kunne medvirke ved udarbejdelsen af udtalelsen fra  

 udvalget (jf. ovenfor). Ordningen må i givet fald indføres under  

 hensyntagen til en prioritering af ressourceforbruget.
Folketingets EU-Oplysning vedr. information om EU-sager  

 udsender bl.a. faktablade og en elektronisk nyhedsoversigt til offentligheden  

 om EU-sagerne og deres behandling i Folketinget.
Dette materiale kan tillige  

 indgå i fagudvalgenes arbejde, men kan ikke erstatte regeringens  

 informationsforpligtelse over for Folketinget eller Folketingets bearbejdning  

 af sagerne.
Forholdet til de danske medlemmer af Europa-Parlamentet Igennem de senere år har Europa-Parlamentet  

 fået større indflydelse, og med ikrafttrædelsen af  

 Amsterdamtraktaten får Parlamentet gennem proceduren med fælles  

 beslutningstagning medbestemmelsesret inden for endnu flere områder af  

 EU-lovgivningen.
Regeringen har i sommeren 1998 indledt regelmæssige  

 møder med de danske medlemmer af Europa-Parlamentet, hvortil den  

 også inviterer medlemmerne af Europaudvalget.
I forlængelse heraf har Europaudvalget  

 drøftet, hvordan samarbejdet mellem Folketinget og de danske medlemmer  

 af Europa-Parlamentet (MEP´erne) kan styrkes.
De danske medlemmer af  

 Europa-Parlamentet kan have glæde af på et tidligt tidspunkt i  

 processen - helst før der udpeges rapporteur vedrørende det  

 pågældende forslag - at blive bekendt med de problemer, forslaget  

 kan give i en dansk sammenhæng, og med de holdninger, der eksisterer  

 til det i danske politiske kredse.
Fagudvalgene og Europaudvalget kan  

 på den anden side drage nytte af de erfaringer, de danske medlemmer af  

 Europa-Parlamentet har fra behandlingen i Parlamentet.
På baggrund af ovenstående vil det være  

 hensigtsmæssigt at styrke samarbejdet på det uformelle plan.  

 Samarbejdet vil stadig først og fremmest finde sted inden for de  

 enkelte partier, idet de danske medlemmer af Europa-Parlamentet jo ikke  

 optræder som en dansk delegation i Parlamentet, men har et direkte  

 mandat fra vælgerne, idet de er valgt af de forskellige politiske  

 partier og bevægelser, der stiller op til valgene til  

 Europa-Parlamentet.
En vis udbygning af samarbejdet mellem Folketingets  

 organer og de danske medlemmer af Europa-Parlamentet som sådan kan  

 imidlertid godt finde sted, uden at det krænker de grænser, der  

 må være mellem to selvstændige parlamenter, som har hver  

 deres kompetence og hver deres opgave: Mens Europa-Parlamentet primært  

 dels er medlovgiver sammen med Ministerrådet, dels kontrollerer  

 Europa-Kommissionen, retter Folketingets virke sig primært mod den  

 danske Europapolitik.
Overvejelserne har ført til, at Europaudvalget  

 på to områder vil stille forslag om en ændring af  

 Folketingets forretningsorden, som gør det muligt på en mere  

 smidig måde at inddrage de danske medlemmer af Europa-Parlamentet i  

 Folketingets arbejde.
Det kan foregå:
Det sidste forslag er beskrevet nærmere nedenfor i  

 afsnit II.
Med hensyn til det første forslag foreslås  

 følgende:
Danske medlemmer af Europa-Parlamentet kan fremsende  

 forslag eller ændringsforslag, som behandles i Europa-Parlamentet, til  

 det relevante fagudvalg i Folketinget, ligesom de kan fremsende udkast til  

 egne ændringsforslag og udkast til spørgsmål til den  

 danske minister.
Danske medlemmer af Europa-Parlamentet, der måtte  

 ønske at følge sådanne henvendelser op ved  

 personligt fremmøde i udvalget, kan allerede efter de gældende  

 regler for deputationer gøre dette.
Europaudvalget vil i en  

 drøftelse med udvalgsformændene lægge op til, at der  

 aftales en ordning, hvorefter fagudvalgene behandler sådanne skriftlige  

 eller mundtlige henvendelser fra MEP´erne.
Det indebærer ikke, at  

 MEP´erne får ret til at deltage i almindelige udvalgsmøder, og  

 de kan ikke kalde en minister i samråd eller deltage under et  

 sådant samråd, ligesom de ikke direkte kan stille skriftlige  

 udvalgsspørgsmål til en minister   men måske inspirere  

 udvalget til at gøre det.
Fagudvalget bør sætte en  

 sådan henvendelse på dagsordenen og træffe beslutning om,  

 hvordan man i det konkrete tilfælde vil behandle den, f.eks. ved at De danske medlemmer af Europa-Parlamentet, der har rejst  

 sagen, orienteres om, hvorledes udvalget har behandlet den.
 Hvis der på det senere tidspunkt, hvor sagen  

 behandles i Europaudvalget, fra danske medlemmer af Europa-Parlamentet er  

 ønske om en tilsvarende kontakt til Europaudvalget - og dette ikke kan  

 foregå på et af de åbne Europaudvalgsmøder, hvori de  

 danske medlemmer af Europa-Parlamentet deltager med taleret - har de en  

 tilsvarende ret til at få deres henvendelse behandlet i  

 Europaudvalget.
II. Åbne Europaudvalgsmøder Med henblik på at opnå en større grad  

 af åbenhed i den danske EU-beslutningsproces foreslås der  

 gennemført en ændring af Folketingets forretningsorden, som  

 gør det muligt - som supplement til de traditionelle, lukkede  

 Europaudvalgsmøder - at holde åbne udvalgsmøder, hvor der  

 er adgang for offentligheden, herunder presse og tv, og hvor en større  

 kreds kan deltage.
 Ordningen med åbne Europaudvalgsmøder skal  

 tages op til vurdering, når den har virket et år.
A. Åbne Europaudvalgsmøder Nedenfor er skitseret, hvorledes et åbent  

 Europaudvalgsmøde kan tilrettelægges.
Tid og sted Møderne afholdes normalt på en bestemt ugedag  

 i Europaudvalgets mødelokale og indkaldes efter behov.
Dagsorden Dagsordenen fastsættes af Europaudvalget, idet det  

 tilstræbes, at der på en bestemt mødedag kun behandles  

 EU-forslag, som vedrører én minister.
Sagerne sættes  

 på dagsordenen på et så tidligt tidspunkt, at regeringen  

 kan tage hensyn til partiernes meldinger under de drøftelser, der  

 foregår i EU-regi, inden der skal træffes beslutning på et  

 møde i Ministerrådet.
Når det drejer sig om et konkret  

 forslag til en retsakt, sættes sagen normalt først på  

 dagsordenen for et åbent møde, når der foreligger et  

 grundnotat fra regeringen.
 Efter anmodning fra et medlem kan Europaudvalget efter  

 aftale med den pågældende minister træffe beslutning om  

 også at sætte andre aktuelle emner inden for ministerens ressort  

 på dagsordenen for et åbent Europaudvalgsmøde.
Folketingets EU-konsulent kan også bidrage med  

 forslag til drøftelse.
I så fald udarbejdes en EU-note om  

 forslaget og begrundelsen herfor.
Drøftelsen Drøftelsen indledes af ministeren, som kort  

 redegør for de politisk væsentlige punkter i sagen og for  

 regeringens (foreløbige) holdning hertil.
Derefter kan partiernes  

 ordførere og de danske medlemmer af Europa-Parlamentet stille  

 spørgsmål til ministeren, og der kan foregå en politisk  

 drøftelse, hvorunder partierne kan tilkendegive deres  

 (foreløbige) holdning.
Der drages  ikke nogen konklusion af  

 drøftelsen, og der kan ikke træffes beslutning på et  

 åbent Europaudvalgsmøde.
Taletider For hver sag på dagsordenen fastsættes der  

 taletider for ministre, ordførere og andre deltagere.
Offentlighed Møderne er åbne for offentligheden, herunder  

 presse og tv.
Mødet optages på video, og båndene stilles  

 til rådighed for tv-stationer, som ønsker at bringe hele  

 debatten eller uddrag heraf.
Referat De åbne møder optages på bånd, og  

 der udarbejdes et referat af møderne.
Deltagere Ud over medlemmer/stedfortrædere i Europaudvalget  

 kan følgende deltage i drøftelserne på de åbne  

 Europaudvalgsmøder:
 I særlige tilfælde kan Europaudvalget invitere  

 eksperter til at komme med oplæg, besvare spørgsmål og  

 eventuelt deltage i den efterfølgende diskussion.
B.
Lukkede Europaudvalgsmøder Der afholdes som hidtil (normalt fredag) lukkede  

 møder for Europaudvalgets medlemmer og stedfortrædere, hvor  

 regeringen gennemgår sagerne på den kommende uges  

 rådsmøder og herunder forelægger forhandlingsoplæg  

 om forslag af større rækkevidde.
III.
Den skriftlige information fra regeringen Europaudvalget har drøftet de ønsker, der er  

 fremkommet fra folketingsmedlemmer om "færre, men bedre og mere  

 målrettede papirer". I den forbindelse har man samtidig taget hensyn  

 til ønskerne om, at fagudvalgene og de danske medlemmer af  

 Europa-Parlamentet inddrages i beslutningsprocessen på et tidligere  

 tidspunkt.
Det er baggrunden for dette kapitel om ændringer  

 vedrørende regeringens skriftlige information af Folketinget om  

 EU-sager.
Regeringens orientering af Folketinget og forelæggelse af  

 forhandlingsoplæg Der er mellem udvalget og regeringen enighed om, at det  

 system, som har været gældende siden 1973, hvorefter regeringen  

 orienterer om EU-spørgsmål af "væsentlig" betydning, mens  

 den forelægger forhandlingsoplæg, når der er tale om  

 vedtagelser "af større rækkevidde", skal opretholdes, og at  

 regeringens forhandlingsoplæg fortsat skal forelægges på  

 møder i Europaudvalget, som ikke er åbne for offentligheden.
Europaudvalget præciserer, at ordningen  

 indebærer, at regeringen kun orienterer om væsentlige sager, og  

 at den kun forelægger forhandlingsoplæg vedrørende forslag  

 af større rækkevidde.
En koncentration om væsentlige sager  

 vil også være en fordel for den offentlige debat.
 Som et led i bestræbelserne på at mindske  

 antallet af papirer beder Europaudvalget om, at regeringen fremtidig kun  

 fremsender erklæringer til Rådets mødeprotokol én  

 gang i kvartalet som ét dokument (samledokument). Hvis der er behov  

 for hurtigt at orientere om særligt vigtige erklæringer,  

 fremsendes disse særskilt.
Generelt om udformningen af notater Notater, der fremsendes fra regeringen, skal overholde de  

 retningslinjer, der er opstillet i bilag 3 til beretningen fra 1996.  

 Derudover skal notaterne fokusere på det centrale i forslaget og  

 på de eventuelle politiske problemer i en dansk sammenhæng,  

 forslaget kan give anledning til.
Hvor der foreligger generelle beslutninger  

 i den danske Europapolitik - herunder vedtagelser i Folketinget - som er  

 relevante i forhold til notatets emne, bør man i notatet gøre  

 opmærksom herpå.
Notaterne skal give målgruppen  

 (fagudvalget, respektive Europaudvalget) de nødvendige oplysninger.  

 Samtidig skal de være så forståelige, at de danner et godt  

 grundlag for folketingsmedlemmernes beslutninger.
Desuden skal de kunne  

 anvendes i den offentlige debat.
Alle notater - bortset fra samlenotater -  

 som fylder mere end to sider, skal indledes med et kort resumé  

 (maksimalt én side), hvori man nævner forslagets hovedpunkter og  

 de forhold, der i særlig grad berører danske interesser.  

 Regeringen bemærker i denne forbindelse, at resumeet skal opfattes som  

 en service over for læserne, men det erstatter ikke notatet.
Der vil  

 således forekomme oplysninger i notatet, som ikke er medtaget i  

 resumeet.
I alle notater, der vedrører et kommissionsforslag,  

 som er forsynet med KOM-nummer, anføres dette i overskriften.
Notatet  

 registreres i Folketingets Udvalgsaktsystem under dette KOM-nummer,  

 således at man ved søgning på KOM-nummeret kan finde frem  

 til samtlige de papirer, som er tilgået Folketinget vedrørende  

 det pågældende forslag.
Af hensyn til de folketingsmedlemmer, som ønsker at  

 vide, hvad der er sket med et givet forslag, siden Kommissionen fremsatte  

 det, bør det i et senere notat nævnes, hvordan det forholder sig  

 til tidligere fremsendte notater om samme sag.
F.eks. om det erstatter eller  

 supplerer tidligere fremsendte notater.
Hvis et notat er en revideret udgave  

 af et tidligere fremsendt notat, bør det så vidt muligt  

 fremgå tydeligt af notatet - f.eks. ved en streg i margenen - hvilke  

 afsnit der er ændret eller tilføjet i forhold til det tidligere  

 fremsendte.
 Såvel de notater, der fremsendes fra regeringen, som  

 medfølgende bilag overføres samtidig i elektronisk form til  

 Folketinget.
Grundnotater For alle nye direktivforslag, for alle nye grøn- og  

 hvidbøger samt for øvrige kommissionsforslag til retsakter, som  

 regeringen skønner er væsentlige, udarbejder regeringen i  

 henhold til beretningen fra 1996 et grundnotat.
Det samme gælder i  

 henhold til beretningen fra 1996 for forslag til kommissionsdirektiver og  

 kommissionsforordninger, der gennemføres i de såkaldte  

 forskriftsudvalg, og som efter regeringens skøn er væsentlige.  

 Der udarbejdes også grundnotater om væsentlige forslag til  

 kommissionsbeslutninger, der gennemføres i forskriftsudvalg.
I  

 særlige tilfælde, hvor der træffes afgørelser af  

 mere generel betydning, udarbejdes også grundnotater om de sager, der  

 forelægges i de såkaldte forvaltningsudvalg.
Der udarbejdes et grundnotat om hver sag for sig.
Ved udformningen af  

 grundnotatet skal man holde sig for øje, at det skal kunne  

 forstås og anvendes af folketingsmedlemmer.
Grundnotatet udformes  

 primært med henblik på at gøre det muligt for det  

 relevante fagudvalg at behandle sagen.
Det skulle helst også være  

 forståeligt for interesserede borgere, idet grundnotatet også  

 skal kunne tjene som sagligt grundlag i den offentlige debat, så denne  

 ikke kun føres på grundlag af avisreferater.
 Grundnotatet fremsendes så hurtigt som muligt efter  

 Kommissionens fremsættelse af forslaget, og senest 2 måneder  

 efter at forslaget er modtaget i Ministerrådet.
Grundnotater og øvrige notater fremsendes som  

 hovedregel af ressortministeriet til det relevante fagudvalg, samtidig med at  

 de fra Udenrigsministeriet fremsendes til Europaudvalget.
Det nævnes i  

 fremsendelsesskrivelserne, at der er sket en sådan parallel  

 fremsendelse.
Samlenotater Samlenotater omhandlende samtlige sager på  

 rådsmødedagsordenen fremsendes 8 dage før mødet i  

 Europaudvalget.
I samlenotatet præciseres det, hvilke af de optrykte  

 notater der er IV.
Komitéprocedure Regeringens forelæggelse af sager, der skal  

 afgøres i komitéprocedure, foregår i princippet efter  

 samme retningslinjer som for kommissionsforslag, der kommer til afstemning i  

 Ministerrådet, altså forelæggelse til orientering af sager,  

 som er væsentlige, og forelæggelse af forhandlingsoplæg i  

 sager, som er af større rækkevidde.
På grund af de korte tidsfrister, der forekommer i  

 forbindelse med komitébehandlingen, vil man ofte ikke kunne nå  

 at forelægge orienteringssager på et ordinært  

 Europaudvalgsmøde.
I sådanne tilfælde kan regeringens  

 forelæggelse ske skriftligt i form af et notat.
Dette bør  

 fremsendes til Europaudvalget og det relevante fagudvalg så tidligt som  

 muligt, således at såvel Europaudvalget som fagudvalget, hvis det  

 ønsker det, får mulighed for at reagere, f.eks. ved at kalde  

 ministeren i samråd, før der træffes afgørelse i  

 komiteen.
 På forsiden af fremsendelsesskrivelsen skal det  

 fremhæves, at der er tale om en sag, der skal afgøres i  

 komitéprocedure, og datoen for afgørelsen i komiteen skal  

 ligeledes anføres i fremsendelsesskrivelsen.
Sager af større rækkevidde, hvor regeringen  

 skal forelægge forhandlingsoplæg, skal sættes på  

 dagsordenen for et Europaudvalgsmøde.
Kan dette - f.eks. i  

 sommerperioden - ikke ske på et ordinært møde, må  

 der indkaldes til ekstraordinært møde.
Ifølge beretningen fra 1996 skal regeringen  

 forelægge "væsentlige forslag til kommissionsdirektiver og  

 kommissionsforordninger, der gennemføres i de såkaldte  

 forskriftsudvalg". Ordningen udvides til også at gælde for  

 væsentlige kommissionsbeslutninger, der vedtages i forskriftsudvalg.
I  

 særlige tilfælde, hvor der træffes beslutninger af mere  

 generel karakter (f.eks. beslutninger vedrørende  

 "persondatadirektivet") forelægges disse også,  

 når de gennemføres i de såkaldte forvaltningsudvalg.  

 Forelæggelse af sager, der er omfattet af reglerne om  

 komitéprocedure, sker, når sagerne efter regeringens skøn  

 er væsentlige.
Det forudsættes, at nyordningen ikke  

 medfører flere forelæggelser end tidligere, idet der alene er  

 tale om at præcisere den praksis, regeringen har fulgt siden 1996.
V.
Grøn- og hvidbøger Skriftlig orientering Regeringen fremsender alle grøn- og  

 hvidbøger samt de meddelelser fra Kommissionen, hvori denne anmoder om  

 høringssvar, til Folketinget.
 Efter aftale mellem Europaudvalget og regeringen kan  

 også andre sager behandles efter reglerne i dette afsnit.
 Dokumenterne fremsendes af fagministeriet til det  

 relevante fagudvalg, samtidig med at Udenrigsministeriet fremsender dem til  

 Europaudvalget.
 På forsiden af fremsendelseskrivelsen anføres  

 det, hvornår høringsfristen udløber.
 Hvis der forventes at gå mere end en uge fra det  

 tidspunkt, hvor dokumentet er modtaget fra Kommissionen på engelsk, og  

 til det foreligger på dansk, sendes dokumentet først på  

 engelsk, så snart det er modtaget, og senere på dansk, så  

 snart den danske version foreligger.
Regeringen udarbejder grundnotat om det  

 pågældende dokument.
Grundnotatet fremsendes inden for den  

 generelle frist, der gælder for fremsendelse af grundnotater.
Hvis den  

 høringsfrist, der er angivet i dokumentet, er kort, sørger  

 regeringen dog for at fremsende grundnotatet på et så tidligt  

 tidspunkt, at der er tid til den nedenfor nævnte behandling, inklusive  

 eventuel vedtagelse af et svar til Kommissionen.
Behandlingen i Folketinget Der er i Europaudvalget enighed om, at den mulighed for  

 høringer om Kommissionens grøn- og hvidbøger, der er  

 nævnt i beretningen fra 1996, skal anvendes i større  

 udstrækning.
Hvordan det skal ske, må afgøres i det  

 konkrete tilfælde afhængig af grønbogens karakter, men som  

 en model til inspiration kan opstilles følgende:
 Europaudvalget tager under hensyn til dokumentets indhold  

 i samråd med det relevante fagudvalg stilling til, hvilke af  

 nedenstående procedurer for behandlingen i Folketinget der skal  

 anvendes i det konkrete tilfælde:
 I forbindelse med den konkrete høring træffes  

 aftale om, hvorledes den afvikles, men nedenstående kan være et  

 udgangspunkt:
I høringen deltager den relevante minister.  

 Eksperter kan anmodes om at komme med skriftlige og/eller mundtlige  

 oplæg.
Ministeren og eksperterne udspørges af et panel  

 bestående af de ordførere, partierne udpeger i forbindelse med  

 høringen.
Derudover kan følgende deltage i høringen med  

 taleret:
 Andre interesserede kan overvære høringen,  

 idet praktiske forhold dog kan medføre, at antallet af  

 tilhørere må begrænses.
 Presse og tv indbydes til høringen.
 Hvis høringen tyder på, at der vil kunne  

 opnås bred enighed om et svar til Kommissionen, kan svaret formuleres  

 af de i forbindelse med høringen udpegede ordførere og vedtages  

 i Europaudvalget, hvorefter det fremsendes af Europaudvalgets formand.
 Hvis der ikke er enighed om svaret og der alligevel er et  

 ønske om at sende et svar, kan sagen behandles i Folketingssalen  

 på basis af en forespørgsel, hvorunder der er mulighed for at  

 fremsætte et »forslag til vedtagelse« og derigennem få afgjort,  

 om der er flertal for et svar.
 Under alle omstændigheder bør et mindretal,  

 der ønsker det, have mulighed for at få medsendt sin  

 mindretalsudtalelse.
Forslag til ændring af Folketingets forretningsorden I konsekvens af ovenstående vil Europaudvalget  

 foreslå Udvalget for Forretningsordenen, at der gennemføres  

 ændringer i forretningsordenen, som gør det muligt:
Mindretalsudtalelser Dansk Folkepartis medlem af udvalget finder den  

 vedtagne beretning helt utilstrækkelig.
Når Dansk Folkeparti  

 alligevel stemmer for beretningen, er det dels på grund af de meget  

 små fremskridt, der trods alt er i beretningen, og som naturligvis skal  

 anerkendes, dels for at skubbe på for en videreudvikling, som kan skabe  

 reel åbenhed omkring Europaudvalgets arbejde.
 På specielt to områder har Dansk Folkeparti  

 ønsket en anderledes beretning:
Der skal selvsagt være en mulighed for, at  

 regeringen kan bede om lukkede døre i en sag, hvor det er  

 nødvendigt i forhold til den danske forhandlingsposition.
Men i  

 praksis har det vist sig, at dette alene er nødvendigt i så  

 få tilfælde, at det er omsonst at bruge det som begrundelse for  

 at fastholde lukkede møder.
Det vil svare til, at når der er  

 behov for at kunne oversende fortrolige notater til udvalget, skal alle  

 notater være fortrolige.
Alle kan se det uholdbare heri.
Beretningens forslag om, at der afholdes en art  

 temamøder i udvalget, som herefter vil være åbne, kan  

 muligvis gøre, at alle kan se det ufarlige i at åbne også  

 de egentlige Europaudvalgsmøder.
Omvendt er der en risiko for, at kun  

 generelle   og for offentligheden temmelig uinteressante forhold   må  

 diskuteres på disse åbne møder, som derfor vil have ringe  

 interesse hos såvel medlemmer som offentlighed.
Det er derfor  

 afgørende for Dansk Folkeparti, at partierne selv bestemmer,  

 hvornår man ønsker en sag diskuteret på disse åbne  

 møder, således at samråd med en minister når partiet  

 ønsker det   uden indblanding fra de øvrige partier kan ske i  

 åbenhed.
Denne måde at behandle forslagene på vil  

 generelt give folketingsgrupperne en større medindflydelse på  

 EU-politikken, da grupperne traditionelt gennemgår alle forslag, som  

 behandles i Folketingssalen, på gruppemøder.
Egentlig er det jo  

 paradoksalt, at det i praksis er således, at selv »små«  

 lovforslag gennemgås fast i grupperne, mens »store« beslutninger gennem  

 Europaudvalget normalt højst som fast procedure drøftes i en  

 udvalgt kreds af folketingsmedlemmer, som har EU-stoffet som  

 ansvarsområde.
Endelig skal Dansk Folkeparti i forhold til beretningen  

 give udtryk for en skepsis i forhold til de nye regler for medlemmer af  

 Europa-Parlamentet.
Efter Dansk Folkepartis opfattelse er det farligt at  

 »blande« to parlamenter.
Medlemmer af Europa-Parlamentet er valgt til at  

 kontrollere Europa-Kommissionen og til at forholde sig til  

 fælleseuropæisk lovgivning.
Europaudvalget er derimod sat til at  

 kontrollere den danske regering og til at medvirke til at fastlægge den  

 danske regerings EU-politik.
Det er således to forskellige opgaver, de  

 to slags folkevalgte er sat til at varetage.
Dansk Folkeparti har under arbejdet med den nye beretning  

 ønsket en større juridisk kulegravning af problematikken i  

 forhold til medlemmerne af Europa-Parlamentet, ikke alene i forhold til de  

 forholdsvis små skridt, som tages i beretningen i forhold til dette,  

 men i forhold til det, der sættes i gang med beretningen.
Det er  

 således ikke svært at forestille sig, at der fremover vil komme  

 pres på for, at Europa-parlamentarikerne skal kunne blande sig i endnu  

 højere grad i kontrollen af regeringen og fastlæggelsen af den  

 danske EU-politik.
En sådan udvikling vil Dansk Folkeparti skarpt  

 modsætte sig.
 Det Radikale Venstres medlem af udvalget kan  

 tilslutte sig beretningen, som efter partiets opfattelse repræsenterer  

 et skridt på vejen mod større åbenhed i udvalgets arbejde  

 samt inddragelse af en større kreds af folkevalgte.
 Dette vil ske dels gennem øget vægt på  

 behandling i Folketingets fagudvalg, dels gennem deltagelse af de danske  

 Europa-Parlamentsmedlemmer i forskellige faser i drøftelserne af  

 EU-sager.
Vedrørende de danske Europa-Parlamentsmedlemmers  

 stilling ønsker Det Radikale Venstre at knytte nogle supplerende  

 kommentarer til beretningen: For tyve år siden blev det beskrevet i det  

 daværende Markedsudvalgs beretning, at man efter indførelsen af  

 de direkte valg til Europa-Parlamentet så et behov for at informere de  

 danske europaparlamentarikere om forløbet af den danske  

 EU-beslutningsproces.
I beretningen fra 1979 pegede man på  

 fællesmøder mellem medlemmer af Folketingets Markedsudvalg og de  

 danske europaparlamentarikere som en vej til at opnå et højere  

 fælles informationsniveau.
 I den mellemliggende tid er informationsmængden  

 vokset eksplosivt, og der er sket en generel åbning i adgangen til  

 information om EU-stof   også for Europa-Parlamentsmedlemmer.
 Hvad angår selve kontakten til og inddragelsen af de  

 danske europaparlamentarikere i EU-arbejdet i Danmark er der imidlertid ikke  

 sket mange fremskridt siden 1979. Først med nærværende  

 beretning synes der at være en udtrykkelig hensigt om at drage nytte af  

 de erfaringer, de danske medlemmer af Europa-Parlamentet har fra de  

 forskellige sagers behandling i Parlamentet.
Det er Det Radikale Venstres håb, at de muligheder  

 for deltagelse i fagudvalgenes arbejde og i åbne  

 Europaudvalgsmøder, som præsenteres med denne beretning, vil  

 blive benyttet i stort omfang af de danske europaparlamentarikere.
Gennem  

 deres arbejde har de opbygget en viden, der supplerer den viden, der findes i  

 Folketinget, og der er al mulig grund til at udnytte dette.  

 Europaparlamentarikerne kan og skal naturligvis ikke deltage i direkte  

 forhandling om mandat til en minister før et rådsmøde,  

 men bortset herfra bør den ressource, parlamentsmedlemmerne  

 repræsenterer, udnyttes mere, end det hidtil har været  

 tilfældet i Danmark.
Åbne Europaudvalgsmøder bliver ifølge  

 beretningen betegnelsen på en ny type offentlige møder, hvor  

 såvel medlemmer af Folketinget som medlemmer af Europa-Parlamentet kan  

 deltage i drøftelser med en minister.
Efter Det Radikale Venstres  

 opfattelse er der en risiko for, at denne type møder kan blive  

 betragtet som en dårlig erstatning for de ægte - og lukkede -  

 Europaudvalgsmøder.
Ikke desto mindre hilser partiet disse nye møder  

 velkommen.
Der tiltrænges i høj grad åbenhed i  

 EU-processen, og da der ikke er mulighed for at åbne de almindelige  

 Europaudvalgsmøder for offentligheden, kan denne nye mødetype  

 måske være med til at skabe større forståelse i  

 offentligheden for, hvad EU-processen går ud på.
Muligheden for  

 at viderebringe videooptagelser fra mødet må også  

 betragtes som et fremskridt.
Afslutningsvis ønsker Det Radikale Venstre at  

 påpege, at udbyttet af den øgede åbenhed og af den  

 øgede inddragelse af fagudvalgene og medlemmerne af Europa-Parlamentet  

 ikke er givet på forhånd.
Kun såfremt både fagudvalg  

 og folketings- og parlamentsmedlemmer tager de nye muligheder alvorligt og  

 aktivt deltager i udformningen af en ny og udadvendt praksis, vil der komme  

 en bedre forståelse i offentligheden af EU-sammenhænge.
Det er  

 Det Radikale Venstres håb, at det vil lykkes.
Enhedslistens medlem af udvalget vil gerne anbefale  

 beretningen, selv om den på en række punkter ikke  

 imødekommer Enhedslistens egne ønsker, men den er en forbedring  

 eller åbner op for forbedringer i EU-sagsbehandlingen i fagudvalgene og  

 Europaudvalget.
Nedenfor følger vores kommentarer til beretningen.
I.  Fagudvalgenes og MEP ernes medvirken: Vi  

 går ind for, at Folketingets fagudvalg bliver inddraget i EU-sagerne  

 så tidligt som muligt, og med det foreliggende forslag åbnes der  

 også mere op for det.
Men Enhedslisten ville have foretrukket, at  

 regeringen tidligt i processen skulle udvælge de EU-forslag, som den  

 vurderer, den senere skal have forhandlingsmandat til.
Disse EU-forslag  

 skulle så behandles af fagudvalget og Europaudvalget, og der skulle  

 gives et foreløbigt mandat til regeringen.
På denne måde  

 ville både fagudvalget og Europaudvalget komme ind i processen langt  

 tidligere på en forpligtende måde.
Dette forhandlingsmandat kan i  

 sagens natur selvfølgelig ændres undervejs.
Specielt når  

 der lægges op til, at fagudvalgene primært skal ind i den tidlige  

 fase af EU-lovgivningen, er det vigtigt, at der finder en faglig og politisk  

 debat sted i denne fase ud fra, hvad man kan konstatere er substansen og  

 konsekvenserne af EU-forslaget på dette tidspunkt, og hvad regeringens  

 opfattelse er af dette første udspil fra Europa-Kommissionen.
II. Åbne Europaudvalgsmøder: Med  

 hensyn til åbne møder i Europaudvalget ser vi det fremsendte  

 forslag som et skridt i den rigtige retning.
Men det vil afhænge af, at  

 der på de åbne møder er nogle indholdsmæssige  

 fremlæggelser og debatter, som klargør det  

 pågældende EU-forslags konsekvenser, samt at der kommer klare  

 meldinger fra regeringen og de politiske partier om dette.
Vi mener dog  

 fortsat, at det er muligt   og ønskeligt   at størstedelen af  

 de forhandlinger, som p.t. foregår i Europaudvalget, foregår for  

 åbne døre - også i forhold til forhandlingsmandater.
Det  

 er efter vores opfattelse ret få sager, som nødvendiggør  

 lukkede døre eller slukkede mikrofoner af hensyn til fortroligheden i  

 forhold til den danske regerings eller andre landes interesser.
III.
Den skriftlige information fra regeringen:  

 Enhedslisten er enig i, at »  notaterne skal fokusere på det centrale i  

 forslaget og på de eventuelle politiske problemer i en dansk  

 sammenhæng, forslaget kan give anledning til.«  Mange af de notater,  

 som Europaudvalget har fået i årenes løb, har i for  

 høj grad været præget af utilstrækkelige eller  

 overfladiske oplysninger om dette.
Derfor har Enhedslisten - både i  

 1996 og nu her i sommeren 1998 - anmodet om, at notaterne i højere  

 grad indeholdt oplysninger om og vurderinger af EU-forslagenes  

 miljømæssige, sundhedsmæssige,  

 beskæftigelsesmæssige, juridiske, økonomiske og andre  

 konsekvenser.
Vi håber, at det konkrete indhold i fremtidens notater  

 bliver forbedret i forhold hertil.
Vi mener også, at opsummeringen af substansen i de  

 forskellige høringssvar ikke altid har været dækkende.  

 Desuden ville det også være godt, at man hurtigt kunne få  

 adgang til den fulde tekst af høringssvaret, hvis et af  

 Europaudvalgets medlemmer ønskede det.
Vi ønsker altså  

 ikke høringssvarene sendt med ud, men mulighed for hurtigt at kunne  

 rekvirere dem.
I forbindelse med problematikken om notaternes antal og  

 væsentlighedskriteriet kan Enhedslisten godt erklære sig enig i  

 en målsætning om »færre, men bedre og mere målrettede  

 papirer«, som lægger vægt på et  

 væsentlighedskriterium.  Men vi må i samme åndedrag  

 også erkende, at der ikke altid har været samme opfattelse af,  

 hvad der er "væsentligt", i regeringen og i Europaudvalget.  

 Uden at gå ind i en detaildiskussion i dette papir skal det  

 nævnes, at vi flere gange har oplevet, at hvad  

 regeringen/fagministeriet har præsenteret som en »teknisk« sag, har  

 vist sig at have haft klare juridiske, sociale, miljømæssige,  

 økonomiske eller andre konsekvenser, som gjorde, at man efter vores  

 opfattelse ikke kunne rubricere EU-sagen som kun en »teknisk« og ikke en  

 »væsentlig« sag.
Så ud fra denne erkendelse af en til tider  

 forskellig opfattelse af »væsentlighedskriteriet« er vi derfor enig i  

 det, der blev udtrykt af en tidligere udenrigsminister om "Hellere et  

 papir for meget end et papir for lidt til Markedsudvalget", samtidig med  

 at vi også erkender, at dette ikke er en løsning eller garanti  

 som sådan på dette problem.
IV.
Komitéprocedure: Vi kan tilslutte os, at  

 orienteringen om sådanne hastesager, der mange gange ikke kan nå  

 at komme igennem proceduren i Europaudvalget, fremsendes til medlemmerne af  

 udvalget på den nævnte tekniske måde, som er en forbedring  

 af den hidtidige praksis.
V.
Grøn- og hvidbøger: I forbindelse  

 med disse »bøgers« behandling i Folketinget vil vi gå ind for  

 B-modellen, hvor der gennemføres en høring arrangeret i et  

 samarbejde mellem det pågældende fagudvalg og Europaudvalget.
Men  

 ud over medlemmerne af fagudvalget, Europaudvalget, ministre og eksperter  

 synes vi også, det ville være relevant at invitere et udvalg af  

 personer fra de organisationer, som senere vil få tilsendt det forslag  

 til EU-lov, som måtte blive resultatet af de pågældende  

 grøn- og hvidbøger, medmindre disse personer i forvejen er  

 indtænkt i begrebet »eksperter« nævnt ovenfor.
