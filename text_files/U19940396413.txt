En uorganiseret arbejdsgiver, der stammede fra udlandet, havde i 1985  

 underskrevet tiltrædelsesoverenskomst med et fagforbund.
I 1991 blev han  

 indklaget for Arbejdsretten for brud på overenskomsten, men sagen blev  

 forligt bl. a. på vilkår, at et efterbetalingskrav skulle fagretligt  

 behandles.
Han blev senere påny indklaget for Arbejdsretten for ikke at have  

 opfyldt forliget.
Under sagen gjorde han gældende, at han hverken havde  

 forstået, at han havde tiltrådt nogen overenskomst i 1985, eller at han var  

 indgået på noget forlig.
Arbejdsretten fandt efter bevisførelsen, herunder  

 det, der var oplyst om hans arbejde eller ophold her i landet, ikke grundlag  

 for at fastslå, at han ikke var bundet af sine underskrifter på  

 overenskomsten og protokollatet vedrørende forliget, der var bragt i stand  

 ved forhandling mellem forbundet og indklagedes advokat.
 Under denne sag har Landsorganisationen i Danmark for Restaurations- og  

 Bryggeriarbejder Forbundet indklaget Restaurant Kontoret ved Abdualaya Ba,  

 Vissinggade 24, 7100 Vejle, for Arbejdsretten og nedlagt følgende påstande:
 Indklagede, Abdualaya Ba, tilpligtes for manglende efterlevelse af  

 protokollat af 16. marts 1993 at betale en efter rettens skøn fastsat bod til  

 Restaurations- og Bryggeriarbejder Forbundet indeholdende 25.821,79 kroner.
 Indklagede, Abdualaya Ba, tilpligtes straks at medvirke til fagretlig  

 behandling af efterbetalingskrav, jf. protokollat af 16. marts 1993.
 Indklagede har påstået frifindelse mod betaling af 15.821,79 kroner.
 Sagens omstændigheder er følgende:
 Indklagede underskrev den 19. august 1985 en erklæring, hvorved han  

 erklærede sig indforstået med at følge den til enhver tid gældende  

 overenskomst mellem Hotel- og Restaurationspersonalets Samvirke og  

 Arbejdsgiverforeningen af Hoteller og Restauranter med de i erklæringens §§  

 2-5 nævnte tillæg.
Indklagede blev ved klageskrift af 21. oktober 1991 indklaget for  

 Arbejdsretten.
Klagerne nedlagde da følgende påstande:
 Indklagede tilpligtes at anerkende, at tiltrædelsesoverenskomst af 19.  

 august 1985 ikke er lovligt opsagt til bortfald.
 Indklagede tilpligtes at overholde tiltrædelsesoverenskomst af 19. august  

 1985 samt den til enhver tid gældende overenskomst mellem  

 Arbejdsgiverforeningen af Hoteller og Restauranter og Restaurations- og  

 Bryggeriarbejder Forbundet og for overenskomstbrud at betale en efter rettens  

 skøn fastsat bod til Restaurations- og Bryggeriarbejder Forbundet  

 indeholdende 160.296,79 kroner i manglende overenskomstmæssig betaling til  

 Rene Ramon Cromefeldt-Bie, Maibritt June Jensen og Anni Vivi Andersen.
 Indklagede påstod da frifindelse, subsidiært mod betaling af 15.821,79  

 kroner.
 Sagen blev den 16. marts 1993, dagen før den berammede domsforhandling,  

 udenretligt forligt, idet parterne underskrev følgende protokollat:
 »I Arbejdsrettens sag nr. 91.349 er d.d. indgået følgende forlig:
 Abdoulaye Ba anerkender at være forpligtet af tiltrædelsesoverenskomst af  

 19. august 1985, og at denne således ikke er bortfaldet pr. 31. marts 1991.
Parterne er enige om at søge de af sagen omfattede efterbetalingskrav  

 afgjort ved sædvanlig fagretlig behandling, eventuelt faglig voldgift,  

 snarest muligt.
Den af Abdoulaye Ba erkendte del af efterbetalingskravet -  

 kr. 15.821,79 - betales inden 14 dage til Restaurations- og Bryggeriarbejder  

 Forbundet.
Abdoulaye Ba betaler inden 14 dage til Restaurations- og Bryggeriarbejder  

 Forbundet, Thoravej 29-33, 2400 København NV, kr. 10.000 til fuld og endelig  

 afgørelse af bodsspørgsmålet for de af sagen omfattede påstande om  

 overenskomstbrud, således at der herefter alene resterer et  

 efterbetalingskrav.
Klageren hæver sagen for Arbejdsretten.
Forliget er indgået under forudsætning af, at der inden 14 dage fra d.d.  

 betales kr. 25.821,79 til Restaurations- og Bryggeriarbejder Forbundet, jfr.  

 ovenstående.« Indklagede har erkendt, at han har underskrevet protokollatet af 16. marts  

 1993, men han bestrider at have forstået rækkevidden af protokollatet.
Han  

 har endvidere bestridt at have underskrevet tiltrædelsesoverenskomsten af 19.  

 august 1985.
 Der er under domsforhandlingen afgivet forklaring af Abdualaya Ba og  

 faglig sekretær Peter Christensen.
Abdualaya Ba har forklaret, at han er født den 24. december 1949 i  

 Senegal.
Han har boet her i landet siden 1974 og forstod i hvert fald efter  

 5-10 års ophold her dansk.
Han blev fra 1974 til 1977 uddannet som tjener på  

 hotel Australia i Vejle.
Derefter arbejdede han som tjener forskellige steder  

 i Vejle.
Den 6. maj 1985 forpagtede han Kontoret, som han den 31. december  

 1985 købte.
Hans underskrift på tiltrædelsesoverenskomsten var alene hans  

 udtryk for, at han ikke ville underskrive.
Han havde den 19. august 1985  

 travlt, da han var alene om at passe Kontoret.
Mødet med forbundet varede kun  

 5-10 minutter, hvorfor han ikke blev orienteret om overenskomsten.
Han mener  

 ikke, at han den 19. august 1985 også underskrev en lokalaftale.
Han har  

 underskrevet protokollatet af 16. marts 1993, men han har fortrudt  

 underskriften, da han derved bandt sig til tiltrædelsesoverenskomsten af 19.  

 august 1985.
Faglig sekretær Peter Christensen har forklaret, at han i 1985 var  

 afdelingsformand, og at han den 19. august 1985 forhandlede  

 tiltrædelsesoverenskomsten med Abdualaya Ba, som da var helt med på at  

 underskrive lokalaftale og tiltrædelsesoverenskomst.
De blev underskrevet i 2  

 eksemplarer, hvoraf forbundet fik 1 og arbejdsgiveren 1. Det eksemplar,  

 forbundet fik, havde Abdualaya Ba underskrevet.
Han havde arbejdet sammen med  

 Abdualaya Ba i 2 1/2 år.
Han mødte da op til alle generalforsamlinger i  

 forbundet og kendte alt til overenskomster.
Han havde et andet  

 bestyrelsesmedlem med til mødet med Abdualaya Ba den 19. august 1985.  

 Abdualaya Ba passede ikke Kontoret alene, da de i omkring en halv time  

 forhandlede lokalaftale og tiltrædelsesoverenskomst, som Abdualaya Ba ikke  

 havde nogen problemer med at underskrive.
 Arbejdsretten skal udtale:
Efter bevisførelsen må det lægges til grund, at Abdualaya Ba har  

 underskrevet såvel tiltrædelsesoverenskomsten af 19. august 1985 som  

 protokollatet af 16. marts 1993, der blev bragt i stand ved forhandling  

 mellem klagernes daværende procedør og indklagedes advokat.
Da der efter det  

 om Abdualaya Bas ophold og arbejde her i landet oplyste ikke er noget  

 grundlag for at fastslå, at Abdualaya Ba ikke er bundet af de to  

 underskrifter, må klagernes påstande begge tages til følge, således at boden  

 fastsættes til 40.000 kroner, der indeholder det i protokollatet af 16. marts  

 1993 nævnte beløb på 25.821,79 kroner.
T h i k e n d e s f o r r e t Indklagede, Abdualaya Ba, skal inden 14 dage efter denne doms afsigelse  

 betale en bod på 40.000 kroner til Restaurations- og Bryggeriarbejder  

 Forbundet.
 Indklagede, Abdualaya Ba, skal straks medvirke til fagretlig behandling af  

 det i protokollatet af 16. marts 1993 nævnte efterbetalingskrav.
 Indklagede, Abdualaya Ba, skal inden 14 dage efter denne doms afsigelse  

 betale 2.000 kroner i sagsomkostninger til Arbejdsretten.
 (* 1) Henvisninger: Kommentar s. 98, Per Jacobsen s. 43 ff.
