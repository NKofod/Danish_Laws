Landsskatteretskendelse vedr. ophør af selskab herunder  

 fradrag for tab på goodwill Sagen drejer sig om, hvornår et selskab er ophørt med at drive  

 virksomhed, således at goodwill kan anses for opgivet og tabet dermed  

 fratrækkes i indkomsten.
Landsskatterettens afgørelse Skatteforvaltningen har ikke  

 godkendt fradrag for tab på goodwill med 4.486.250 kr.
 Skatteforvaltningen har  

 godkendt afskrivning på goodwill med 555.000 kr.
 Landsskatteretten stadfæster  

 skatteforvaltningens afgørelse.
 Landsskatteretten stadfæster  

 skatteforvaltningens afgørelse.
Sagens oplysninger Investeringsselskabet A A/S  

 (herefter selskabet) drev virksomhed med detailsalg af møbler og  

 boligindretning.  

 Selskabet var medlem af B.
Selskabet er ejet af C A/S, der igen af ejet med  

 75  

 % af D, mens de resterende 25 % er fordelt med 12,5 % til hver af D´s to  

 børn.  

 Såvel D som de to børn var ansat og arbejdede i møbelforretningen.
Selskabet  

 har regnskabsår fra 1. oktober til 30. september.
Møbelforretningen blev  

 oprindeligt erhvervet den 1. juli 1995 med henblik på, at Ds to børn på  

 sigt  

 skulle overtage forretningen.
Den ejendom, hvori møbelforretningen var  

 beliggende, var leaset men blev i 1996 købt af et datterselskab.
Det viste sig, at børnene  

 alligevel ikke var interesseret i at overtage møbelforretningen, hvorefter  

 der  

 blev arbejdet på at afstå denne.
B var interesseret i at blive i området, men  

 det viste sig, at det ikke var muligt at sælge møbelforretningen, idet  

 potentielle købere ikke ville kunne skabe en rentabel forretning, og D  

 besluttede derfor at lukke virksomheden.
 Ved skøde af 9. juli 2001  

 blev ejendommen, hvorfra forretningen blev drevet, solgt til en tredjemand.  

 Det  

 blev i denne anledning aftalt, at størstedelen af lokalerne skulle fraflyttes  

 den 1. august 2001 mens resten skulle fraflyttes den 1. december 2001.  

 Ejendommen hvori forretningen var beliggende var på i alt 6.500 kvm, hvoraf  

 ca.  

 2.000 kvm var lager, mens de resterende 4.000 kvm var forretningslokale.
 I forbindelse med  

 beslutningen om at lukke forretningen blev følgende foretaget:
 I juli måned blev  

 størstedelen af selskabets ansatte opsagt til fratræden den 30. september  

 2001.  

 Herefter varetog D sammen med sine to børn samt to yderlige ansatte  

 afviklingen  

 af virksomheden.
 Den 8. juli blev selskabets  

 medlemskab af B opsagt.
 Selskabet annoncerede med  

 ophørsudsalg i juli måned.
 Den 1. august 2001 fraflyttede  

 møbelforretningen et areal på 2.300 kvm.
 Over 2 måneder blev  

 varelageret reduceret fra normalt ca. 6,8 mio. kr. til 565.000 kr. pr. den  

 30.  

 september 2001.
 Der blev ikke foretaget  

 normalt varekøb til varelageret efter annoncering af ophørsudsalget.
 I enkeltstående tilfælde blev  

 der hjemtaget supplementsvarer efter kundeordre.
 Endelig fraflytning skete den  

 30. november 2001.
Skatteforvaltningens afgørelse Tab på goodwill skal  

 fratrækkes i indkomsten for indkomståret 2002, idet virksomheden først anses  

 for at være ophørt i indkomståret 2002, hvorfor goodwill også først kan anses  

 for opgivet i indkomståret 2002.
Goodwill anses ikke for  

 opgivet ved overdragelsen af ejendommen.
Ejendommen eller ejerskabet heraf er  

 ikke en forudsætning for virksomhedens fortsatte drift.
I indkomståret 2002, som  

 startede den 1. oktober 2001, har virksomheden fortløbende foretaget varesalg  

 i  

 såvel ind- som udland.
Ved starten af indkomståret 2002 var varelageret  

 anført  

 til en værdi af 564.000 kr., og der blev i indkomståret foretaget yderligere  

 varekøb med ca. 270.000 kr.
Vedrørende ekstra varekøb  

 findes bestillingen af en sofa i en anden farve ikke at kunne kategoriseres  

 som  

 ophørsudsalg og realisering af varelager.
Det må formodes, at kunden så har  

 betalt fuld pris.
Under alle omstændigheder anses virksomheden her at have  

 udnyttet den goodwill, som var knyttet til forretningen og  

 forretningskonceptet.
 Der er tillige afholdt  

 diverse omkostninger til løn, herunder kontorpersonale, chauffører og  

 medhjælpere,  

 annoncer, reklamer, repræsentation, rejser, møder, husleje mv. samt  

 almindeligt  

 forekommende administrationsomkostninger og drift af biler.
 Selskabet anses for at have  

 udnyttet den til forretningen tilknyttede goodwill frem til det endelige  

 ophør  

 af forretningen pr. den 30. november 2001. Goodwill anses dermed at have haft  

 en gavnlig effekt for realiseringen af varelager mv. i afviklingsperioden.
 Der er henset til, at  

 selskabet først i indkomståret 2002 realiserer inventar og driftsmidler.  

 Bestemmelsen  

 i afskrivningslovens § 9, stk. 2 medfører, at tab mv. først kan konstateres,  

 når det sidste driftsmiddel er solgt, hvilket herefter anses for  

 ophørstidspunktet.
 Tab på goodwill kan først  

 konstateres tabt i indkomståret 2002, jf. statsskattelovens § 6, litra a og  

 afskrivningslovens § 40.
Selskabets påstand og argumenter Selskabets repræsentant har  

 fremsat påstand om, at tab på 4.486.250 kr. ved opgivelse af goodwill  

 godkendes  

 for indkomståret 2001 som selvangivet.
Skatteforvaltningen henviser  

 til, at der har været efterfølgende varekøb, hvilket er korrekt men dog kun  

 for  

 så vidt angår skaffevarer og supplementvarer, f.eks. hvis der var to  

 reolsektioner, og en kunde for at købe de to sektioner ville have en tredje,  

 indkøbte virksomheden naturligvis en tredje sektion for at kunne sælge de to  

 andre.
Herudover var der før beslutningen om at lukke forretningen indgået  

 købsaftaler, som selskabet selvfølgelig var forpligtet af.
Det anføres videre, at der  

 blev afholdt diverse omkostninger.
Virksomheden har naturligvis afholdt de  

 nødvendige  

 omkostninger for at afvikle forretningen, hvor man dog så vidt muligt har  

 holdt  

 disse omkostninger på et så lavt niveau som muligt.
Det er ikke korrekt når  

 skatteforvaltningen antager, at tabet først kan konstateres, når det sidste  

 driftsmiddel er afhændet.
Der henvises til Skatteretten 2, 3. udgave, side  

 124-125, hvor følgende fremgår:
I  

 tilfælde hvor salg af driftsmidler ikke giver nogen sikker indikation om  

 ophørshensigt f.eks. hvor der er tale om drift af en virksomhed, hvori kun  

 indgår et eller få driftsmidler og disse afhændes, vil det ved afgørelsen af,  

 hvorvidt ophør af virksomhed foreligger, kunne tillægges betydning, hvorvidt  

 den erhvervsdrivende tilkendegiver en hensigt til at fortsætte med drift af  

 virksomheden. Forfatterne lægger således op  

 til, at hensigten med den videre drift af virksomheden også skal have  

 betydning  

 for, om der er tale om ophør.
I denne sag, hvor ejeren har opgivet at finde  

 en  

 køber til forretningen, og hvor selskabet helt klart igennem annoncering om  

 ophørsudsalg, opsigelse af medarbejdere, opsigelse af samarbejde med B, har  

 tilkendegivet at ophøre, er tabet af goodwill allerede konstateret på dette  

 tidspunkt.
Selskabet opnår efter dette  

 beslutningstidspunkt aldrig en konstaterbar værdi på goodwillen andet end 0  

 kr.  

 At afviklingen strækker sig over 4 måneder, er ikke afgørende for, hvornår  

 ophør og dermed opgivelse af goodwill er konstateret.
Dette synspunkt støttes  

 af Højesteret i TfS 2002.788, hvor en virksomhed med udlejning af tv-udstyr  

 måtte anses for ophørt ved salg af kontraktporteføljen  bortset fra en  

 enkelt  

 kontrakt.
Højesteret indtager således den holdning, at man ikke kan  

 opretholde  

 driftsmiddelsaldoen ved at beholde et driftsmiddel, når det helt klart med  

 salget har været hensigten, at virksomhedens skulle ophøre.
Der henvises  

 endvidere til TfS 2004.116 HR.
 Der kan ikke sættes  

 lighedstegn mellem begrebet ophør i afskrivningslovens § 9 og begrebet  

 opgivelse  

 i afskrivningslovens § 40, stk. 6.
På det tidspunkt, hvor en  

 virksomhed vælger at lukke sin forretning samt bekendtgøre dette, og et salg  

 ikke bliver aktuelt, har virksomheden konstateret og accepteret, at værdien  

 for  

 virksomhedens kundekreds er 0 kr.
Opgivelse i henhold til afskrivningslovens  

 §  

 40, stk. 6 må være det tidspunkt, hvor virksomheden har taget beslutning om  

 at  

 lukke forretningen uden overdragelse til tredjemand.
På dette tidspunkt har  

 virksomheden accepteret, at der ikke opnås nogen værdi for virksomhedens  

 kundekreds.
Det synspunkt støttes af, at det er beslutningstidspunktet, der  

 er  

 retserhvervelsestidspunktet i dansk skatteret.
 Opgivelse i henhold til  

 afskrivningslovens § 40, stk. 6 skal forstås således, at tabet ved opgivelse  

 af  

 goodwill skal medregnes på det tidspunkt, hvor der ikke er tvivl om, at  

 virksomheden har tilkendegivet at forretningen lukkes ved annoncering af  

 ophørsudsalg, opgivelse af lejede lokaler, opsigelse af medarbejdere eller  

 andre tiltag.
 Goodwill anses for opgivet  

 den 9. juli 2001, og det er de konkrete momenter og den fremtidige hensigt på  

 dette tidspunkt, der skal lægges til grund.
 Det skal erindres, at  

 udgangspunktet for afskrivning af goodwill er, at der kan afskrives fra og  

 med  

 det indkomstår, hvor der er indgået endelig aftale om overdragelse, hvilket  

 er  

 en fravigelse fra det almindelige princip i afskrivningsloven om, at  

 afskrivninger er betinget af igangværende erhvervsmæssig benyttelse af  

 aktivet.  

 Derfor må det ligeledes gælde, at opgivelse af goodwill efter  

 afskrivningslovens  

 § 40, stk. 6 er på det tidspunkt, hvor skatteyderen uigenkaldeligt har  

 tilkendegivet,  

 at forretningen lukkes (opgives), hvilket kan ligestilles med en endelig  

 aftale  

 om opgivelse (overdragelse) af goodwill, uanset at virksomheden efterfølgende  

 er under afvikling i en kort periode.
 I TfS 2001.448 LR udtalte  

 Told- og Skattestyrelsen følgende i forbindelse med spørgsmålet om, hvorvidt  

 rettighedsudløb er omfattet af begrebet opgivelse:
Udgangspunktet må udfra en  

 naturlig sproglig forståelse af begrebet opgivelse være, at  

 rettighedsudløb  

 ikke er omfattet af dette.
At opgive noget er kendetegnet ved, at der  

 disponeres i en retning, der tilsigter, at aktivet ikke længere ønskes, men  

 udløb sker uden videre og uden nogen meningstilkendegivelse herom. Hovedanpartshaveren har netop  

 med handling, ophørsudsalg mv. den 9. juli 2001 disponeret i retning af, at  

 aktivet ikke længere ønskes, og derfor er goodwill opgivet på dette  

 tidspunkt.
Goodwill er opgivet på det  

 tidspunkt, hvor det klart er tilkendegivet, at virksomheden ophører og reelt  

 skifter fra at være en aktiv virksomhed til en virksomhed, der kun har til  

 formål at afvikle restlager.
Det påstås herefter, at der er tale om to  

 forskellige virksomheder, idet den oprindelige virksomhed var en etableret  

 møbelforretning under B med et stort udvalg af møbler, tæpper mv.
På det  

 tidspunkt i juli 2001, hvor det blev besluttet, at virksomheden skulle  

 lukkes,  

 skiftede virksomheden til at være et lagerudsalg, der ligeså godt kunne have  

 været afviklet i helt andre lokaler og af andre personer.
Specielt var  

 aktiviteten efter den 30. september af en karakter, der ikke kan sammenlignes  

 med den oprindelige virksomhed som møbelforretning.
Landsskatterettens bemærkninger og begrundelse Ved salg eller opgivelse af  

 goodwill medregnes fortjeneste eller tab ved opgørelsen af den skattepligtige  

 indkomst.
Det fremgår af afskrivningslovens § 40, stk. 6, jf. stk. 1.
Goodwill forstås i  

 skattemæssig henseende som den til en erhvervsvirksomhed knyttede kundekreds,  

 forretningsforbindelser og lignende.
Goodwill kan således kun være knyttet  

 til  

 en virksomhed og ikke til personer, og virksomheden skal være i drift.
Som  

 altovervejende hovedregel kan goodwill ikke overdrages særskilt.
 Da goodwill er meget nært  

 knyttet til eksistensen og driften af den pågældende virksomhed, vil goodwill  

 derfor ikke kunne anses for opgivet, hvis virksomheden fortsat er i drift.  

 Opgivelse af goodwill  virksomhedens kundekreds mv.  forekommer  

 således i  

 forbindelse med ophør af virksomheden, og goodwill er derfor senest opgivet  

 på  

 ophørstidspunktet.
Ved erhvervelse af goodwill  

 fraviges det almindelige princip i afskrivningsloven, hvorefter afskrivninger  

 er betinget af en igangværende erhvervsmæssig benyttelse af aktivet, idet  

 goodwill kan afskrives fra og med det indkomstår, hvori der er indgået  

 endelig  

 bindende aftale om overdragelsen.
Denne fravigelse af det almindelige princip  

 i  

 afskrivningsloven findes ikke umiddelbart at kunne tillægges betydning ved  

 afgørelsen af, hvornår goodwill anses for opgivet, idet fravigelsen fremgår  

 direkte af afskrivningslovens § 40, stk. 1, der alene omhandler erhververens  

 adgang til at afskrive anskaffelsessummen for goodwill.
 Da fremrykningen af  

 afskrivningstidspunktet for erhververen af goodwill ikke kan tillægges  

 betydning  

 ved fastlæggelsen af opgivelsestidspunktet, og da opgivelse af goodwill er  

 knyttet til ophør af virksomhed, må opgivelse af goodwill behandles efter de  

 almindelige regler og principper for ophørsbeskatning.
 På baggrund af det til sagen  

 oplyste om afskedigelse af medarbejdere, salg af ejendom, opsigelse af  

 medlemskaber osv. findes der ikke grundlag for at betvivle, at virksomheden  

 fra  

 medio juli måned 2001 var under afvikling med henblik på endeligt ophør.
Ved starten af indkomståret  

 2002  den 1. oktober 2001  solgte virksomheden imidlertid fortsat  

 møbler til  

 kunder fra forretningsadressen.
Selskabet kan derfor ikke anses for at være  

 ophørt med at drive virksomhed med detailsalg af møbler og boligindretning  

 den  

 30. september 2001 eller tidligere.
Herunder ses der ikke at være tale om et  

 sådant skift af virksomhedstype, at der har været tale om to forskellige  

 virksomheder.
 Selskabet kan herefter ikke  

 anses for at have opgivet goodwill i indkomståret 2001, da den virksomhed,  

 hvortil goodwill var knyttet, ikke var ophørt i indkomståret 2001. Goodwill  

 er  

 derimod opgivet i forbindelse med endeligt ophør af virksomheden i  

 indkomståret  

 2002. Således stadfæstes skatteforvaltningens afgørelse.
