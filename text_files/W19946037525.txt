 I strid med god revisorskik, at revisor ikke havde oplyst i  

 årsregnskab, at over halvdelen af selskabets indskudskapital var tabt, og at  

 der forelå et ulovligt anpartshaverlån, jf.
anpartsselskabslovens §§ 84 og 85a, og at revisor ikke havde sikret  

 sig, at revisionsprotokollater var undeskrevne.
Revisor fandtes endvidere at  

 burde have sikret sig, at der var beregnet renter af ulovlige  

 anpartshaverlån.
Revisor blev pålagt en bøde på 10.000 kr.
Under denne sag har Gregers Frisken ved skrivelse af 10. december 1993  

 anmodet nævnet om at tage stilling til en klage over registreret revisor Jan  

 H.
Juell-Hansen.
Erhvervs- og Selskabsstyrelsen har oplyst, at revisor Jan H.
Juell-Hansen  

 blev optaget i registeret for registrerede revisorer den 3. december 1973.
Det fremgår af sagen, at indklagede siden 1988 har været revisor for 1) Scanstab ApS samt 2) Lorenz Frisken ApS , hvor indklagede har foretaget lovpligtig revision og udarbejdelse af  

 regnskaberne.
1) Scanstab ApS sælger kemikalier og tilsætningsstoffer til  

 gummibranchen.
Omsætningen har været faldende gennem flere år - ifølge  

 indklagede på grund af faldende produktion hos kunderne.
I 1990 prøvede man  

 på at sælge en del af virksomheden, men det endte med, at der pr. 1. januar  

 1991 blev etableret et samarbejde med en person ved navn Steen Noye, således  

 at Scanstab ApS behandlede og fakturerede lagervarer for firmaer, som Steen  

 Noye havde agenturkontrakter med.
Samarbejdet ophørte imidlertid pr. 30. juni  

 1992.
 Selskabets anpartskapital - på nominelt kr. 200.000 - ejes med kr. 182.000  

 af selskabets direktør, Lorenz Frisken - klagerens fader - og med kr. 18.000  

 af klageren.
Det fremgår i øvrigt af sagen, at klagerens fader blev syg i efteråret  

 1992 og var hospitalsindlagt fra januar 1993 i ca. 2 måneder.
Indklagede  

 indkaldte ved skrivelse af 23. februar 1993 - på vegne Lorenz Frisken -  

 klageren til generalforsamling i Scanstab ApS den 16. marts 1993. Det anføres  

 i indkaldelsen bl.a.:
 » Regnskab fra året 1991/92 med samt indkomstopgørelse vedlægges.
 Såfremt du måtte have spørgsmål til regnskabet, ville jeg være glad for at  

 få dem skriftligt i god tid før generalforsamlingen.
 Jeg kan endvidere oplyse at der vil blive gjort seriøse forsøg på at  

 afhænde aktiviteterne i Scanstab ...«.
Indklagede orienterede ved skrivelse af 12. marts 1993 klageren om  

 situationen i Scanstab ApS.
I skrivelsen anførte indklagede bl.a.:
»  VEDR.
SCANSTAB ApS: ...
 Likviditeten er pt. anstrengt.
 Jeg håber vi har en afklaring om fremtiden i løbet af et par  

 måneder«.
Klageren blev indkaldt til ordinær generalforsamling i selskabet den 28.  

 april 1994 ved en skrivelse af 20. marts 1994. Skrivelsen, som klageren  

 angiver først at have modtaget den 21. april 1994, var vedlagt regnskabet for  

 året 1992/93 samt en indkomstopgørelse.
I skrivelsen anførte indklagede  

 bl.a.:
 » Vi håber at DU kan dispensere fra vedtægternes »14 dages  

 varsel«, idet vi gerne vil kunne indsende regnskabet rettidigt, d.v.s.  

 inden 30/4-1994 ».
 Det fremgår af regnskabet, at selskabets egenkapital for 1992/93 var  

 positiv med kr. 27.588. Det anføres i øvrigt, at egenkapitalen året før var  

 positiv med kr. 232.480.
Det fremgår endelig af indkomstopgørelsen (for skatteåret 1994/95,  

 regnskabsår 1992/93), at årets resultat ifølge regnskabet blev et underskud  

 på 204.892 kr.
Vedrørende » akkumulerede underskud »  

 anføres:
2) Lorenz Frisken ApS tegnes af klagerens fader, der er direktør og  

 anpartshaver i selskabet.
I henhold til vedtægterne har ingen anparter »  

særlige rettigheder ».
Indkaldelse til generalforsamling skal ske  

 med 14 dages varsel til de noterede anpartshavere.
I september 1985 overtog anpartsselskabet klagerens reklamevirksomhed  

 ALFABETA REKLAMEPRODUKTION.
Samtidigt indtrådte klageren som anpartshaver i  

 Lorenz Frisken ApS, og det blev besluttet at anvende ALFABETA  

 REKLAMEPRODUKTION som anpartsselskabets binavn.
ALFABETA REKLAMEPRODUKTION  

 blev købt af anpartsselskabet med en goodwill på kr. 200.000. Lorenz Frisken  

 ApS har siden 1985 drevet en del af klagerens reklamevirksomhed, idet  

 klageren samtidig har drevet en personlig virksomhed, som anvendte  

 anpartsselskabets faciliteter.
Klagerens samarbejde med Lorenz Frisken ApS  

 ophørte imidlertid i august 1992.
 Ved skrivelse af 31. august 1992 stillede klageren indklagede flere  

 spørgsmål vedrørende indkomstopgørelsen for Lorenz Frisken ApS for 1991.  

 Indklagede besvarede spørgsmålene ved en skrivelse af 2. september 1992.  

 Klageren stillede imidlertid på ny i skrivelse af 17. september 1992  

 spørgsmål til regnskabet og til en mellemregning med selskabet.
Klageren anmodede i en skrivelse af 28. juni 1993 indklagede om at sende  

 ham en indkaldelse til den forestående generalforsamling i Lorenz Frisken  

 ApS.
I skrivelse af 1. juli 1993 rykkede klageren for selskabets regnskab -  

 med tilføjelse om, at han som anpartshaver var berettiget til at modtage  

 regnskabet nogen tid før generalforsamlingen, hvortil der skulle indkaldes  

 med mindst 14 dages varsel.
Endelig, ved telefax af 22. juli 1993, rykkede  

 klageren på ny for regnskabet og indkaldelsen til generalforsamling i Lorenz  

 Frisken ApS.
Det fremgår af denne skrivelse bl.a.:
 » Jeg føler mig - som også antydet mellem linierne i min skrivelse  

 af 1/7 - vedlagt i kopi - fuldstændigt til grin ... jeg har gennem flere år  

 ledet en virksomhed, som hvert år har givet overskud ... men har ikke - idet  

 man ikke nogensinde før 1992 har »gidet« indkalde mig til  

 generalforsamling i det firma, jeg har ledet - nogensinde haft mulighed for  

 at ytre mig - idet »generalforsamlinger« altid har været afholdt  

 uden at jeg - som daglig leder - har været indkaldt! Hvad også måtte stride  

 mod de for ApS gældende regler.
 Jeg skal hermed - på forhånd - den 21/7 - gøre indsigelse mod, at den  

 generalforsamling, der efter den 21/7 måtte blev indkaldt til - ikke opfylder  

 de regnskabsmæssige forpligtigelser.
 Hvorfor jeg også på forhånd - den 21/7 - må gøre indsigelse mod det  

 regnskab, jeg endnu ikke - 8 dage før aflevering til Selskabsstyrelsen - har  

 modtaget i kopi'.
 Samme dag anmodede indklagede telefonisk klageren om ikke - som varslet -  

 at sende et brev til Erhvervs- og Selskabsstyrelsen.
Klageren bekræftede ved telefax af s.d., at der ikke blev fremsendt brev  

 til Erhvervs- og Selskabsstyrelsen.
I skrivelsen anførte klageren bl.a.:
 » Jeg ser ... frem til - som du satte mig i udsigt - at modtage  

 regnskabet en uges tid før den dag, som du og jeg aftaler til  

 generalforsamlingsdagen ... ».
Ved skrivelse af 30. juli 1993 sendte indklagede klageren regnskabet for  

 Lorenz Frisken ApS for 1992 samt skatteopgørelsen og indkaldte til  

 generalforsamling den 11. august 1993. Det fremgår af sagen, at klageren på  

 generalforsamlingen, der fortsatte den 18. august 1993, konstaterede, at der  

 var udlånt 55.598 kr. til Scanstab ApS.
Efter generalforsamlingen fremsendte  

 indklagede den 20. august 1993 en skrivelse til klagerens advokat, advokat  

 Claus Hooge, hvoraf bl.a. fremgår: »...
 Jeg modtog 2 stk. fax fra jer 18/8-93 om eftermiddagen kort før mødet.
 1. Udarbejdet af GF's 53klagerens53 økonomiske rådgiver, som ikke kan være  

 revisor, med indbyggede krav og en EGENKAPITAL på kr. 24.982.
 2. Krav mod anpartsselskabet på min. kr. 228.000, og derefter vil  

 egenkapitalen være MEGET NEGATIV.
Jeg må på grund af de fremsatte krav fra GF mod anpartsselskabet, trække  

 MIN underskrift tilbage og om nødvendigt fratræde som revisor.
Jeg kan ikke  

 underskrive ET HVILENDE SELSKAB uden aktivitet med NEGATIV/TABT EGENKAPITAL.
Såfremt GF skriftligt trækker sine KRAV tilbage, vil regnskaberne kunne  

 underskrives og indsendes til Erhvervs- og Selskabsstyrelsen.
Vi kan så  

 senere få afklaret anpartsselskabets fremtid ...« .
 Det fremgår af indklagedes revisionspåtegning på årsregnskabet for 1992  

 for anpartsselskabet, dateret 9. september 1993:
» Revisionen har konstateret at der er foretaget udlån i strid med  

 §84 i lov om anpartsselskaber.
Lånet er nu næsten afviklet, og er lovet helt  

 afviklet inden udgangen af året 1993 ».
 Den 5. november 1993 skrev advokat Erik Skaaning på vegne direktør Lorenz  

 Frisken til advokat Claus Hooge bl.a.:
»  Sag: ... Lorenz Frisken ApS ctr.
Gregers Frisken. ...
 Direktør Lorenz Frisken har ønsket at fremhæve, at samarbejdet er foregået  

 helt efter de oprindelige aftaler, indtil Deres klient »fratrådte«.  

 ...
Direktør Lorenz Frisken afviser ganske, at Deres klient skulle have været  

 forhindret i at få regnskabsmæssig indsigt.
Han har stedse fået de  

 oplysninger, han har ønsket. ...
 Deres omtale af selskabets revisor forstår direktør Lorenz Frisken ikke.  

 Jeg kan tilføje, at mine samtaler med revisor kun har givet mig indtryk af et  

 ønske fra hans side om loyal medvirken til et objektivt rigtigt resultat.  

 ...' .
 Lorenz Frisken anførte i øvrigt i en skrivelse af 14. januar 1994 til  

 advokat Erik Skaaning:
» Hele materialet og hele bogføringen for 1992 er blevet nøje  

 gennemgået, hvorved der desværre har vist sig en række bogføringsfejl og  

 fejlposteringer.
Resultatet af gennemarbejdelsen er nedfældet i det  

 medfølgende »korrektionsblad« og viser, at mellemregningskontoen  

 GREGERS FRISKEN - ALFABETA REKLAME har fået en ny saldo, nemlig kr. 21.982,06  

 i nævntes favør...
... GREGERS FRISKEN har altid fået svar på sine relevante spørgsmål.
Hvis  

 GREGERS FRISKEN hævder noget andet, må det bero på hans svigtende hukommelse  

 ...'.
 Klagerens synspunkter kan i alt væsentligt sammenfattes således:
1. Indklagede har - i strid med god revisorskik - i årevis ladet stå til,  

 mens hans kunde - klagerens fader, Lorenz Frisken - via det ene af sine to  

 anpartsselskaber, Scanstab ApS, har sat hele familieformuen over styr.  

 Klageren har herved henvist til, at anpartsselskabets regnskaber viser, at  

 egenkapitalen er faldende, og at resultatet er gået fra at være positivt til  

 negativt f.eks. i 1985/1986 + 71.426,- kr. og i 91/92 med - 123.349 kr.
Dette  

 er oven i købet sket efter et indskud af kr. 80.000, som klagerens fader ikke  

 vil svare på, hvorfra stammer.
Klageren erkender, at indklagede naturligvis  

 ikke kan forhindre, hvad bestyrelsen for selskabet måtte disponere, men man  

 må kunne forvente af en revisor, at han kommer med kritik eller gode råd til  

 bestyrelsen, især når der år efter år konstateres alarmerende underskud.  

 Dette har indklagede ikke levet op til i nærværende sag.
2. Indklagede har - ligeledes i strid med god revisorskik - ikke grebet  

 ind, skønt den samme kunde, klagerens fader, har lånt penge i sit andet  

 anpartsselskab, Lorenz Frisken ApS, for at skyde dem i Scanstab ApS, hvor  

 kapitalen er så godt som forsvundet.
Klageren har herved henvist til, at han  

 på generalforsamlingen for Lorenz Frisken ApS i august 1993 konstaterede, at  

 der - ulovligt - var udlånt kr. 55.598,- til Scanstab ApS, hvilket lån  

 indklagede forsikrede ham om var afviklet.
Klageren har imidlertid  

 efterfølgende via Erhvervs- og Selskabsstyrelsen erfaret, at der i det til  

 styrelsen i september 1993 fremsendte regnskab står, at lånet næsten er  

 afviklet - og først vil blive helt afviklet inden udgangen af 1993, og anført 3. Indklagede har på generalforsamlingen den 11. og 18. august 1993 i  

 Lorenz Frisken ApS ulovligt modarbejdet klageren i dennes ønsker om - som  

 anpartshaver - at få belyst indklagedes og bestyrelsens dispositioner i  

 forbindelse med årsregnskaberne.
Klageren har herved henvist til, at det  

 fremgår af selskabets vedtægter, at ingen anparter har særlige rettigheder,  

 hvorfor flertalsanpartshaveren, klagerens fader, ikke med indklagedes  

 tilslutning har kunnet fastholde, at klageren kun har adgang til at se  

 klagerens mellemregningskonto med selskabet.
I øvrigt afviste indklagede på  

 generalforsamlingen i august 1993 i Lorenz Frisken ApS at besvare klagerens  

 relevante spørgsmål.
 4. Indklagede har ikke tilstrækkeligt - herunder gennem videreførelse  

 og/eller salg af Scanstab ApS - bestræbt sig på at sikre selskabets  

 kreditorer og anpartshavere.
 5. Indklagedes opgørelse af klagerens mellemregningskonto har været  

 behæftet med væsentlige fejl.
6. Indklagede har - i strid med god revisorskik - fremlagt et regnskab for  

 Scanstab ApS med en blank påtegning og fået det godkendt af bestyrelsen til  

 trods for, at egenkapitalen er svundet fra 232.000 kr. til 27.000 kr. i løbet af det  

 seneste regnskabsår, at egenkapitalen på godkendelsestidspunktet er svundet yderligere fra +  

 27.000 kr. til mindst -25.000 kr., at de forhandlinger, der foregår vedrørende eventuel overdragelse/salg af  

 selskabet, indklagede bekendt ikke vil resultere i nævneværdig  

 kapitaltilførsel, at der i regnskabet ikke er taget højde for, at personalet pr. ultimo  

 august 1994 skal have udbetalt minimum 45.000 kr. i fratrædelsesgodtgørelse -  

 uanset om selskabets aktiviteter på dette tidspunkt er solgt eller selskabet  

 er afviklet, samt at poster på aktivsiden vedrørende lån til Lorenz Frisken ApS/køb af  

 Lorenz Frisken ApS anparter er optaget til kurs 100, uanset disse krav  

 eventuelt først skal afgøres efter retssag, idet der er rejst modkrav.
Indklagede har heroverfor anført Ad 1. at han ikke kan hindre direktør Lorenz Frisken i at disponere, og at  

 han ikke har haft indsigt i private økonomiske forhold, samt Ad 2. at indklagede blot modtager regnskaberne, når alle disponeringer er  

 foretaget, og at han kan kun konstatere og sikre, at ulovlige lån afvikles  

 omgående.
 I øvrigt har indklagede anført, at klageren blot fremsætter en række  

 postulater, uden at påvise væsentlige fejl.
 Sagen er efter parternes begæring mundtligt forhandlet på nævnets møde den  

 15. juni 1994, hvor klageren og indklagede gav møde og afgav forklaringer.
Klageren, Gregers Frisken, har bl.a. forklaret, at anpartshaverne  

 i Lorenz Frisken ApS udgøres af Lorenz Frisken samt klageren og hans søster.  

 Klageren modtog indkaldelse til generalforsamlingen i Lorenz Frisken ApS i  

 1993, men generalforsamlingen blev aflyst i sidste øjeblik.
Han har af og til  

 fået tilsendt noget materiale fra Lorenz Frisken vedrørende Lorenz Frisken  

 ApS.
I Scanstab ApS - hvor klageren og Lorenz Frisken er anpartshavere med  

 anparter på henholdsvis 18.000 kr. og 182.000 kr. - har klageren i de sidste  

 2 år modtaget indkaldelse til generalforsamlingen fra indklagede.
Klageren  

 har imidlertid aldrig fået tilsendt en kopi af selskabets regnskaber.
Indklagede, registreret revisor Jan Juell-Hansen, har bl.a.  

 forklaret, at han ikke ved, om klageren - som anpartshaver i Scanstab ApS -  

 tidligere er blevet indkaldt til generalforsamlingerne.
I de seneste år har  

 indklagede stået for indkaldelserne, og klageren er blevet indkaldt i både  

 1992 og 1993. For Lorenz Frisken ApS er regnskabet sendt til selskabets  

 adresse.
Det er korrekt, at regnskabet for Scanstab for 1993 blev udarbejdet  

 ret sent i 1994, således at vedtægternes 14-dages varsel ikke blev overholdt.  

 Det skyldtes navnlig, at indklagede først meget sent fik tilsendt materialet  

 fra Lorenz Frisken.
Dertil kommer, at indklagede havde et større  

 mellemværende med firmaet, hvorfor han ikke ville udarbejde regnskabet, før  

 end dette spørgsmål var afklaret.
Med hensyn til det stigende underskud i  

 Scanstab ApS, har indklagede forklaret, at Lorenz Frisken oprindelig havde en  

 samarbejdspartner, som blev »sparket« ud.
Derefter gik man i gang  

 med at finde en ny samarbejdspartner.
Indklagede tog ingen tiltag til at  

 anbefale Lorenz Frisken at afhænde virksomheden - uanset det stigende  

 underskud - dels under hensyn til forsøget på at finde en anden  

 samarbejdspartner, og dels fordi der var en ansat i virksomheden med et meget  

 langt opsigelsesvarsel, som vanskeliggjorde en afhændelse.
Endelig ønskede  

 Lorenz Frisken ikke at afhænde firmaet.
Indklagede blev i øvrigt først i  

 efteråret 1992 bekendt med, at opsigelsesvarslet for den ansatte var 18  

 måneder, og medarbejderen blev opsagt i januar/februar 1993. Indklagede har  

 gennemgået regnskaberne punkt for punkt med Lorenz Frisken, og der er ingen  

 tvivl om, at Lorenz Frisken har forstået regnskaberne.
De rådgivningsopgaver,  

 som indklagede har haft for Lorenz Frisken ApS og Scanstab ApS har - ud over  

 den lovpligtige revision - i stor udstrækning været med salg for øje.  

 Vedrørende regnskabet for 1992/93 for Scanstab ApS, hvor der under aktiver er  

 anført lån til selskabsdeltagere og ledelse med kr. 34.867, forklarer  

 indklagede, at det må være direktionen, der har haft en mellemregning med  

 selskabet.
Han kan ikke huske, hvorfor mellemregningen ikke er anført i  

 påtegningen om ulovlig anpartshaverlån.
Indklagede har ikke anmodet Lorenz  

 Frisken om at underskrive en fuldstændighedserklæring på regnskabet.
Der er  

 udarbejdet revisionsprotokollater for de seneste 2 år, men indklagede kan  

 ikke huske, om de er underskrevet.
Indklagede kan heller ikke huske, hvorfor  

 det ikke fremgår af en påtegning på regnskaberne, at over halvdelen af  

 egenkapitalen i selskabet var tabt.
Det er måske »smuttet«.
 Disciplinærnævnet skal udtale:
Som valgt revisor for et anpartsselskab er det, jf. årsregnskabslovens §  

 61 g, revisors opgave at revidere årsregnskabet i overensstemmelse med god  

 revisionsskik og herunder foretage en kritisk gennemgang af selskabets  

 regnskabsmateriale og dets forhold i øvrigt.
Det er i øvrigt god revisorskik  

 at analysere et årsregnskab og forelægge resultatet heraf for ledelsen.
 Revisoren er derimod afskåret fra at tage del i ledelsens dispositioner -  

 herunder beslutninger vedrørende indkaldelse til generalforsamlinger - men  

 skal, når revisionen er afsluttet, i revisionsprotokollen omtale svagheder i  

 den regnskabsmæssige forretningsgang samt ulovlige forhold, der også skal  

 angives i revisionspåtegningen på årsregnskabet.
 Nævnet finder på denne baggrund ikke, at indklagede i den foreliggende sag  

 kunne eller burde have hindret direktør Lorenz Frisken i at disponere, som  

 han har gjort.
Med hensyn til klagerens ønske om at få belyst indklagedes og bestyrelsens  

 dispositioner i forbindelse med årsregnskaberne bemærkes, at parterne har  

 divergerende opfattelser af det faktiske forløb.
Der er efter nævnets  

 opfattelse - således som sagen foreligger oplyst - ikke tilstrækkeligt  

 grundlag for at antage, at indklagede i denne forbindelse har handlet i strid  

 med god revisorskik.
Nævnet finder derimod, at indklagede ikke har handlet i overensstemmelse  

 med god revisorskik ved i årsregnskabet for 1992/93 for Scanstab ApS ikke at  

 have oplyst, at over halvdelen af selskabets indskudskapital var tabt, og at  

 der forelå et ulovligt anpartshaverlån, jf. herved anpartsselskabslovens §§  

 84 og 85 a.
Endvidere er der for så vidt angår Lorenz Frisken ApS i balancen  

 ikke særskilt oplyst, at der også for dette selskabs vedkommende var tale om  

 et ulovligt anpartshaverlån.
Fremdeles burde indklagede - i overensstemmelse  

 med god revisorskik - have sikret sig, at der var beregnet renter af de  

 omtalte, ulovlige lån.
 Endelig har indklagede tilsidesat god revisorskik ved ikke at sikre sig,  

 at revisionsprotokollaterne er underskrevet.
 Nævnet finder herefter, at indklagede har forskyldt en bøde i medfør af §  

 11 a, stk. 1, i lov om registrerede revisorer.
 Bøden fastsættes til 10.000 kr.
 Afgørelsen findes at burde offentliggøres, jf. § 11 a, stk. 5, i lov om  

 registrerede revisorer.
Kendelsen kan inden 3 måneder fra dens meddelelse indbringes for  

 Revisornævnet.
Indbringelse af sagen for Revisornævnet har opsættende  

 virkning.
Registreret revisor Jan H.
Juell-Hansen pålægges en bøde på 10.000 kr.
