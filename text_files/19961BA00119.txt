Nr BSF 119 Forslag til folketingsbeslutning om at udarbejde en tids- og handlingsplan  

 vedrørende eventuel etablering af et naturgaslager i Tønder Fremsat af Peter Hansen-Nord (V) Erik Jacobsen (V) Hans Christian Schmidt  

 (V) Eva Møller (KF) Kaj Ikast (KF) Niels Jørgen Langkilde (KF) Jan Køpke  

 Christensen (FP) Ole Donner (DF) den 8. april 1997 Folketinget pålægger regeringen at udarbejde en tids- og handlingsplan for beslutningen om, hvorvidt der skal etableres et naturgaslager i Tønder inden den 1. juli 1997. Planen skal bl.a.
indeholde en frist for, hvornår Dansk Olie og Naturgas A/S skal have indgivet en ansøgning om eventuel etablering af et naturgaslager i Tønder.
Endvidere pålægges miljø- og energiministeren som eneaktionær i DONG at sørge for, at DONG's ansøgning senest indgives inden den 1. september 1997.
Bemærkninger til forslaget Beslutningsforslaget skal ses på baggrund af, at det udmeldte tidsforløb  

 for eventuel etablering af et naturgaslager i Tønder for længst er  

 overskredet.
Konsekvensen af en sådan forhaling af en endelig stillingtagen  

 til et naturgaslager påvirker både den fremtidige erhvervsudvikling i  

 kommunen og borgernes øvrige muligheder for at træffe de nødvendige  

 dispositioner.
Det er helt utilfredsstillende, at miljø- og energiministeren  

 som eneaktionær i Dansk Olie og Naturgas A/S ikke overholder de tidsfrister,  

 som ministeren selv har udmeldt.
Ministeren bør som den første være med til  

 at udvirke, at selskabets omdømme ikke lider skade på grund af handlinger,  

 der kunne have været forberedt bedre.
Skriftlig fremsættelse Peter Hansen-Nord (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om at udarbejde en tids- og  

 handlingsplan vedrørende eventuel etablering af et naturgaslager i  

 Tønder.
(Beslutningsforslag nr.
B 119).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
