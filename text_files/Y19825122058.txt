En radioforretning opkrævede i forbindelse med reparationer et fast  

 beløb for udarbejdelse af et prisoverslag.
Forbrugerombudsmanden udtalte, at  

 såfremt det er forretningens faste praksis at opkræve et sådan gebyr, bør det  

 oplyses til forbrugeren forinden indleveringen til undersøgelse/reparation.
 Betaling for prisoverslag på reparation.
 I en klage over en radioforretnings fremgangsmåde i forbindelse med  

 reparation kom det frem, at forretningen opkrævede et fast beløb for  

 udarbejdelse af prisoverslag på reparation.
 FO udtalte, at der i sådanne tilfælde, hvor det er forretningens faste  

 praksis at opkræve et fast beløb for udarbejdelse af prisoverslag eller  

 lignende, bør gives forbrugeren oplysning herom forinden indlevering af  

 genstanden til undersøgelse/reparation.
 FO henstillede derfor, at forretningens fremgangsmåde indrettedes i  

 overensstemmelse hermed.
 (* 1) Offentliggjort i Forbrugerombudsmandens Årsberetning 1981-1982, side  

 85.
