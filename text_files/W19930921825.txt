Ankestyrelsens principafgørelse O-38-93 om kontanthjælp - forsørgelsesgrundlag - forrevalidering - ungdomsydelse - ung under 23 år Resume:
I et tilfælde, hvor en 20-årig kvinde var i arbejdspraktik i en daginstitution 37 timer om ugen som led i forrevalidering, var hun alene berettiget til kontanthjælp udmålt med den særlige ungetakst for udeboende.
Hun var ikke omfattet af dispensationsreglerne i bistandslovens § 37, stk. 2 om udmåling af kontanthjælp til personer over 23 år.
 Ankestyrelsen var således enig med nævnet i, at reglerne om ungdomsydelsesordningen alene fandt anvendelse, når der ansøgtes omhjælp på grund af ledighed, og der kunne først ydes bruttorevali deringsydelse, når der var fastlagt en erhvervsplan.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 42 og § 49a Vejledninger:
Socialministeriets vejledning nr. 155 af 6. august 1990 om hjælp efter bistandslovens kapitel 10 (§§ 43-45) - Socialministeriets vejledning nr. 144 af 4. juli 1990 om ungdomsydelse m.v. - Sagsfremstilling:
 Sagen vedrørte en 20-årig kvinde, der oprindelig påbegyndte grafisk uddannelse på EFG med efterfølgende praktik.
 Kvinden led af nikkelallergi, og efter få måneders praktik var eksemet så alvorligt, at hun blev tilrådet at stoppe uddannelsen.
Hun rettede herefter henvendelse til kommunen med henblik på at søge revalideringsmæssig bistand til en uddannelse som pædagog.
Hun havde søgt optagelse på seminarium, men var ikke blevet optaget.
Kommunen anerkendte hende som revalidend.
Kommunen fandt imidlertid, at hun i første omgang skulle arbejdsprøves i en daginstitution, før der blev lagt en endelig erhvervsplan.
Kommunen iværksatte herefter arbejdspraktik og kommunen ydede hende projektløn efter reglerne om ungdomsydelse i bistandslovens § 49 a ff.
I forbindelse med anken til Ankenævnet ændrede kommunen sin afgørelsesåledes, at hun fik udmålt hjælp efter kontanthjælpsreglerne i bi standslovens § 37, stk. 2, 2. pkt. med den særlige ungetaktst for udeboende.
 I anken gjorde kvinden gældende, at hun måtte være berettiget til støtte efter reglerne om løntilskud i bistandslovens § 43, stk. 8. Såfremt dette ikke var tilfældet, fandt hun, at hun måtte være be rettiget til støtte efter § 49 a.
Nævnet stadfæstede kommunens afgørelse.
Nævnet lagde ved afgørelsen vægt på, at der var tale om forrevalidering, og at forrevalidering ikke var omfattet af bistandslovens § 49 a.
Efter sagens indankning for Ankestyrelsen forelå det oplyst, at klager havde været i praktik i et halvt år.
Derefter havde kommunen udarbejdet en erhvervsplan med højskoleophold, praktik, og uddannelse på seminarium.
Fra erhvervsplanens iværksættelse havde kommunen udbetalt bruttorevalideringsydelse efter reglerne i bistandslovens § 43, stk. 2, 2. pkt.
 Sagen blev behandlet i principielt møde til afklaring af, hvilket forsørgelsesgrundlag en person under 23 år var berettiget til under forrevalidering.
 Afgørelse:
 Ankestyrelsen fandt, at kvinden i perioden med arbejdspraktik i endaginstitution var omfattet af reglerne om forrevalidering i bi standslovens § 43, stk. 6.
 I forrevalideringsperioden kan der ikke ydes hjælp med bruttoreva lideringsydelsen efter § 43, stk. 2, eller reglerne om løntilskud efter § 43, stk. 8, idet anvendelse af disse regler forudsætter, at der var fastlagt en realistisk erhvervsplan.
Ankestyrelsen var enig med nævnet i, at reglerne om ungdomsydelses ordningen ikke kunne anvendes, når der var truffet beslutning om revalidering.
Ungdomsydelsesreglerne anvendes, når en ung under 25 år søger hjælp alene på grund af ledighed.
Under forrevalidering bevares det hidtidige forsørgelsesgrundlag.
Da kvinden ikke var omfattet af dispensationsreglerne i § 37, stk. 2 om udmåling af kontanthjælp til personer over 23 år, fandtes hun alene at være berettiget til kontanthjælp udmålt med den særlige ungetakst for udeboende.
