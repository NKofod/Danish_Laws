Klage over ventetid på MR-scanning Nævnet fandt grundlag for kritik af en overlæge på neurologisk afdeling for manglende instruks vedrørende bestilling af MR-scanning og andre undersøgelser efter konferencebeslutning.
Det var nævnets vurdering, at der på neurologisk afdeling burde have været en procedure, der sikrede, at den konferencebeslutning, der blev truffet den 27. juli 2005 blev effektueret, og at patienten således blev indkaldt til kontrol indenfor en måned.
 Nævnet fandt i øvrigt ikke grundlag for kritik af de behandlende læger, men fandt, at det havde været hensigtsmæssigt, om 1.reservelæge B den 27. juni 2005 havde udfærdiget en henvisning til supplerende MR-scanning, i stedet for at overlade dette til en kollega i forbindelse med den planlagte konsultation inden for en måned.
