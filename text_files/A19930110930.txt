 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om tilskud til efteruddannelse inden for jordbrugserhvervene, jf.  

 lovbekendtgørelse nr. 318 af 18. maj 1989, som ændret ved lov nr. 283 af 8.  

 maj 1991, foretages følgende ændringer:
 1. § 1 affattes således:
 » § 1.  Landbrugsministeren kan inden for en  

 ramme, der fastsættes på de årlige bevillingslove, yde tilskud til  

 efteruddannelse inden for jordbrugserhvervene.
»Stk. 2.  Tilskud kan ydes dels som kursiststøtte,  

 dels som støtte til planlægnings-, koordinations- og  

 oplysningsvirksomhed.« 2. § 3, stk. 2, affattes således:
» Stk. 2.  Kursiststøtte kan ydes til deltagere i  

 kurser, der har en varighed af mindst 3 sammenhængende undervisningsdage  

 eller omfatter sammenlagt mindst 3 undervisningsdage med samme  

 deltagerkreds.« 3. I § 3 indsættes som stk. 3:
»Stk. 3.  Kursiststøtte kan ydes til deltagere i  

 kurser, der har en varighed af mindre end 3 undervisningsdage, hvis kurserne  

 er obligatoriske.« 4. § 4 affattes således:
 » § 4.  Kursiststøtte ydes til delvis dækning af  

 den egenbetaling, der påhviler kursusdeltageren.
 Stk. 2.  Ved obligatoriske kurser kan der ydes  

 kursiststøtte til fuld dækning af den egenbetaling, der påhviler  

 kursusdeltageren.
Stk. 3.  Støttebeløbet fastsættes af  

 landbrugsministeren.
Kursiststøtten er betinget af, at deltageren har  

 gennemført kursus.« § 2 Landbrugsministeren fastsætter tidspunktet for lovens ikrafttræden.
Givet på Christiansborg Slot, den 22.  

 december 1993 Under Vor Kongelige Hånd og Segl MARGRETHE R.
