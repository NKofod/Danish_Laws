Kvalificering af selskab fra Guernsey om det  

 er et investeringsselskab, samt konvertering af aktieklasse Spørgsmål Svar Ad spørgsmål 1:  

 Ja.
 Ad spørgsmål 2:  

 Ja.
 Ad spørgsmål:  

 Ja.
Beskrivelse af de faktiske forhold Selskabet er  

 registeret på Guernsey  

 som et investeringsselskab ("close-ended  

 investment company") med begrænset ansvar.
Selskabet anses på Guernsey  

 for  

 et selvstændigt skattesubjekt, men er efter særlige skatteregler undtaget fra  

 indkomstskattepligt.
Selskabets  

 kapital er opdelt i aktieklasser og aktierne har ingen pålydende værdi  

 (såkaldte "no-par value" aktier). Selskabets aktier er omsættelige  

 og  

 er noteret på London Stock Exchange.
Selskabet kan, indenfor de  

 lovgivningsmæssige rammer på Guernsey, erhverve egne aktier.
I tilfælde af en  

 likvidation af Selskabet fordeles det samlede likvidationsprovenu  

 forholdsmæssigt mellem de forskellige aktieklasser i forhold til den andel af  

 selskabets samlede kapital, som er indskudt i de respektive aktieklasser, og  

 indenfor de enkelte aktieklasser pro-rata i forhold til ejerandele.
Selskabets  

 ledelsesorganer består af generalforsamlingen og directors.  

 Generalforsamlingen  

 kan udpege og afskedige directors og træffer i øvrigt beslutninger om en  

 række  

 væsentlige forhold, herunder eksempelvis kapitalforhøjelser.
Hver aktie giver  

 som udgangspunkt en stemme, men der er dog mulighed for at udstede stemmeløse  

 aktier (på samme måde som i et dansk anpartsselskab).
Selskabets  

 directors er ansvarlige for selskabets investeringsstrategi og har det  

 overordnede ansvar for den daglige ledelse.
Selskabet har imidlertid indgået  

 en  

 såkaldt "Investment Managemet Agreement" med en investment manager,  

 hvorefter denne forvalter selskabets portofolio af hedge funds.
 Ejere af aktier  

 i Selskabet har som udgangspunkt ikke ret til at få deres aktier indløst af  

 selskabet.
Såfremt aktierne  

 i en eller flere af selskabets aktieklasser i en periode på 12 måneder forud  

 for den 31. december i et givet år gennemsnitligt er blevet handlet til en  

 kurs  

 på London Stock Exchange, der er lavere end 95% af den beregnede  

 gennemsnitlige  

 indre værdi af aktierne i samme periode, er Selskabets director's dog i  

 henhold  

 til selskabets vedtægter forpligtede til på næste generalforsamling at  

 fremsætte forslag om, at selskabet skal fortsætte.
Såfremt forslaget ikke  

 vedtages (med simpel majoritet), er Selskabets directors forpligtede til at  

 fremsætte tilbud om indløsning af aktierne i den eller de pågældende  

 aktieklasse(r) Det følger  

 endvidere af Selskabets vedtægter, at selskabets director's på den  

 generalforsamling,  

 hvor regnskabet for 2015 skal behandles - samt på generalforsamlingen hvert  

 tidende år herefter - tilsvarende er forpligtede til at fremsætte forslag om,  

 at selskabet skal fortsætte.
Såfremt forslaget ikke vedtages (med simpel  

 majoritet), er Selskabets directors forpligtede til at fremsætte forslag om,  

 at  

 selskabet reorganiseres, restruktureres eller likvideres.
Såfremt sådanne  

 forslag heller ikke vedtages er Selskabets directors forpligtede til at  

 fremsætte tilbud indløsning af aktierne.
 Selskabet  

 påtænker at udstede yderligere aktier, og overvejer blandet andet at tilbyde  

 tegning af disse aktier til investorer skattepligtige i Danmark.
Udstedelse af  

 yderligere aktier i de eksisterende aktieklasser ville imidlertid indebære en  

 række ulemper.
Blandt andet ville det forhold, at det indkomne provenu ved  

 udstedelse af yderligere aktier rent praktisk ikke straks kan investeres i  

 hedge  

 funds, kunne medføre, at afkastgraden på de eksisterende aktier påvirkes  

 negativt, idet afkastgraden på disse aktier i så fald delvist ville afhænge  

 af  

 midler, der endnu ikke var investerede.
Med henblik på  

 at undgå disse ulemper vil nye aktier derfor blive udstedt som særlige  

 C-aktier.
Disse C-aktier konverteres automatisk til almindelige aktier i  

 Selskabet på et på forhånd fastlagt tidspunkt, eksempelvis når 85% af det ved  

 tegningen indkomne provenu ved udstedelsen af C-aktierne er investeret.  

 Konverteringsforholdet  

 fastlægges som forholdet mellem indre værdi af de eksisterende aktier på  

 konverteringstidspunktet henholdsvis indre værdi af C-aktierne på  

 konverteringstidspunktet.
De særlige  

 C-aktier vil som udgangspunkt ikke have stemmeret.
Vedtægtsændringer og  

 likvidation vil dog kræve samtykke fra ejerne af C-aktierne." Spørgers eventuelle opfattelse ifølge anmodning og bemærkninger til  

 sagsfremstilling Ad 1:
 Ejerandele i et  

 udenlandsk selskab er omfattede af aktieavancebeskatningsloven, såfremt der  

 er  

 tale om omsættelige ejerandele i et udenlandsk selskab, der efter dansk  

 skatteret må anses for et selvstændigt skattesubjekt, jf. eksempelvis Jan  

 Pedersen, m.fl. i Skatteretten 1, 4. udgave, side 499.
Selskabet kan  

 sidestilles med danske selvstændige skattesubjekter derved, at der er tale om  

 et selskab med selvstændig kapital, at deltagernes hæftelse er begrænset, at  

 selskabets aktier er omsættelige, at selskabets ledelsesorganer består af en  

 generalforsamling og af et antal directors, at deltagernes indflydelse udøves  

 på generalforsamlingen og at et evt. likvidationsprovenu fordeles i forhold  

 til  

 den indskudte kapital.
Hertil kommer, at Selskabet på Guernsey anses for et  

 selvstændigt skattesubjekt.
 Det er på denne  

 baggrund vores opfattelse, at Selskabet også efter dansk skatteret må anses  

 for  

 et selvstændigt skattesubjekt, og at aktier i Selskabet derfor er omfattede  

 af  

 aktieavancebeskatningsloven.
 Ad 2:
Aktieavancebeskatningslovens  

 § 19 finder anvendelse på aktier i såkaldte investeringsselskaber.
Ved  

 investeringsselskaber  

 forstås i henhold til aktieavancebeskatningslovens § 19, stk. 2:
(i) et  

 investeringsinstitut i henhold til Rådets direktiv 85/611/EØF, og (ii) et  

 selskab m.v., hvis virksomhed består i investering i værdipapirer m.v., og  

 hvor  

 andele i selskabet på forlangende af ihændehaverne skal tilbagekøbes for  

 midler  

 af selskabets formue til en kursværdi, der ikke i væsentlig grad er mindre  

 end  

 den indre værdi.
 Selskabet er  

 ikke omfattet af Rådets direktiv 85/611/EØF.
 Da Selskabets  

 virksomhed består i investering i værdipapirer, er det derfor i relation til  

 spørgsmålet om aktieavancebeskatningslovens § 19 afgørende, om betingelsen  

 om,  

 at "...andele i selskaber på forlangende af ihændehaverne skal  

 tilbagekøbes for midler af selskabets formue..." er opfyldt.
 Reglen i  

 aktieavancebeskatningslovens § 19 stammer oprindeligt fra vedtagelsen af L  

 98:  

 Forslag til lov om forskellige skattelove (investeringsselskaber og  

 hedgeforeninger) den 17. maj 2005.
 I relation til  

 betingelsen om tilbagekøb anførtes følgende i de specifikke bemærkninger:
"Det er  

 uden betydning, om kravet om tilbagekøb først kan gøres gældende efter en vis  

 frist.
En bestemmelse i vedtægterne for en hedgeforening om, at indløsning  

 kun  

 kan ske en gang om året opfylder kravet om tilbagekøb på forlangende.
Det gør  

 ikke noget, at fristen er lang, men den må på den anden side ikke være  

 bestemt  

 af uvisse begivenheders indtræden.
F. eks. er en indløsningsret, der er  

 betinget af, at der vedtages en solvent likvidation af selskabet, ikke  

 tilstrækkelig  

 til, at der foreligger en indløsningsret." Som anført  

 ovenfor kan Selskabet i to situationer være forpligtet til at fremsætte  

 tilbud  

 om indløsning af selskabets aktier.
Der er imidlertid i begge situationer  

 tale  

 om en betinget pligt, der alene aktualiseres, såfremt visse uvisse  

 begivenheder  

 indtræder.
 I den ene  

 situation er pligten til at fremsætte tilbud om indløsning således betinget  

 af,  

 at følgende begivenheder indtræder:
- en eller  

 flere af selskabets aktieklasser er i en periode på 12 måneder forud for den  

 31. december i et givet år gennemsnitligt blevet handlet til en kurs på  

 London  

 Stock Exchange, der er lavere end 95% af den beregnede gennemsnitlige indre  

 værdi af aktierne i samme periode, og - det  

 fremsatte forslag om, at selskabet skal fortsætte, vedtages ikke af en simpel  

 majoritet.
 I den anden  

 situation er pligten til at fremsætte tilbud om indløsning betinget af, at  

 følgende begivenheder indtræder:
- det  

 fremsatte forslag om, at selskabet skal fortsætte, vedtages ikke af en simpel  

 majoritet, og - de(t)  

 fremsatte forslag om, at selskabet reorganiseres, restruktureres eller  

 likvideres, vedtages ikke med den fornødne majoritet.
 Da indehavernes  

 ret til at forlange aktierne indløst således i begge situationer er betinget  

 flere uvisse begivenheders indtræden, er det derfor vores opfattelse, aktier  

 i  

 Selskabet ikke er omfattede af aktieavancebeskatningslovens § 19.
 Ad 3:
 Gennemførelse af  

 vedtægtsændringer kan i henhold til praksis blive anset for en afståelse.
Som nævnt  

 ovenfor vil udstedte C-aktier imidlertid automatisk blive konverteret til  

 almindelige aktier i Selskabet, dvs. uden en ændring af Selskabets vedtægter.  

 Betingelserne og tidspunktet for denne konvertering vil være fastlagt ved  

 udstedelsen af C-aktier, og det er således tale om en på forhånd fastlagt  

 konvertering, der udgør en integreret bestanddel C-aktierne.
Allerede af  

 denne  

 årsag er det vores opfattelse, at konvertering af C-aktier til almindelige  

 aktier ikke skatteretligt kan anses for en afståelse.
Dette synspunkt  

 støttes af ligningsrådet bindende forhåndsbeskeder vedrørende såkaldt  

 "glidende  

 generationsskifte" offentliggjort som   


  

 SKM2003.66.LR  


  

 (TfS 2003,229),  


  

 SKM2003.134.LR  


  

 (TfS 2003,314 ) og  


  

 SKM2005.549.LR  


  

 (TfS 2006,104 ). Ligningsrådet blev i disse afgørelser blandt andet anmodet  

 om  

 at tage stilling til, hvor et på forhånd aftalt bortfald af aktieklasser  

 kunne  

 anses for en afståelse.
Ligningsrådet svarede i alle tre tilfælde, at dette  

 ikke var tilfældet.
Resultatet  

 støttes endvidere af skatterådets bindende svar offentliggjort som  


  

 SKM2006.335.SR  


  

 (spørgsmål 4), hvor skatterådet fandt, at en konvertering i forbindelse med  

 en  

 børsnotering til en aktieklasse opgjort efter markedsværdien på de enkelte  

 aktieklasser ikke ville have skattemæssige konsekvenser.
Som nævnt ovenfor  

 vil  

 konverteringsforholdet ved konvertering af C-aktier til almindelige aktier i  

 Selskabet tilsvarende blive opgjort som forholdet mellem indre værdi af de  

 eksisterende  

 aktier på konverteringstidspunktet henholdsvis indre værdi af C-aktierne på  

 konverteringstidspunktet.
 Selv hvis man  

 måtte være af den opfattelse, at konvertering af C-aktier til almindelige  

 aktier skal sidestilles med en ændring af Selskabets vedtægter, er der efter  

 vores opfattelse ikke grundlag for skatteretligt at anse konverteringen for  

 en  

 afståelse, da de i praksis afgørende betingelser for at anse en  

 vedtægtsændring  

 for en afståelse ikke til stede i dette tilfælde.
Konverteringen  

 vil således ikke resultere i en formueforskydning mellem investorerne i  

 Selskabet, idet konverteringsforholdet som nævnt fastlægges som forholdet  

 mellem indre værdi af de eksisterende aktier på konverteringstidspunktet  

 henholdsvis indre værdi af C-aktierne på konverteringstidspunktet.
Formålet  

 med  

 konverteringen er endvidere forretningsmæssigt begrundet og har ikke til  

 formål  

 at foretage en aktuel eller fremtidig indkomstforvridning, og endeligt er  

 investorerne ikke interesseforbundne.
På baggrund af  

 ovenstående er det derfor vores opfattelse, at konvertering af C-aktier til  

 almindelige aktier ikke skatteretligt kan anses for en afståelse." Ved brev af 5.  

 oktober 2006 har rådgiver oplyst følgende:
1. Personlig  

 hæftelse Ingen af  

 deltagerne i Selskabet hæfter personligt for selskabets forpligtelser.
2. Fordeling af  

 udbytte og likvidationsprovenu Selskabets  

 kapital er fordelt på en række aktieklasser.
Fordelingen af selskabets  

 samlede  

 aktiver mellem disse aktieklasser sker efter en særlig formel, som indebærer,  

 at det overskud eller tab, som selskabet måtte opnå eller lide i en given  

 måned, fordeles mellem aktieklasserne i forhold til den andel af selskabets  

 aktiver, som kunne henføres til hver enkelt aktieklasse ved udgangen af den  

 forudgående  

 måned.
Dette gælder dog ikke for gevinster og tab på valuta samt udgifter til  

 afdækning (hedging) af valutarisici, idet disse henføres til den enkelte  

 aktieklasse.
 Ovenstående kan  

 illustreres med følgende eksempel:
Selskabet har  

 ved stiftelsen fået indbetalt en samlet kapital på 150 mio. dollars, og denne  

 kapital er opdelt i to aktieklasser.
Den ene aktieklasse består af aktier  

 udstedt i engelsk pund og har en værdi på 100 mio. dollars, medens den anden  

 aktieklasse består af aktier udstedt i euro og har en værdi på 50 mio.  

 dollars.
I den første  

 måned opnår selskabet et overskud på 3 mio. dollars.
Endvidere kan der  

 konstateres  

 en kursgevinst på 1mio. dollars på engelske pund samt et kurstab på 0,5 mio.  

 dollars på euro.
Overskuddet på 3 mio. dollars vil blive fordelt mellem de to  

 aktieklasser i forhold til den andel af selskabets samlede aktier, som kunne  

 henføres til hver enkelt aktieklasse ved udgangen af den forudgående måned.  

 Da  

 værdien af selskabets samlede aktiver ved stiftelsen var 150 mio. dollars,  

 hvoraf 100 mio. dollars kunne henføres til aktier udstedt i engelske pund,  

 medens 50 mio. dollars kunne henføres til aktier udstedt i euro, vil  

 overskuddet derfor blive fordelt i forholdet 100/150 og 50/150, dvs. 2 mio.  

 dollars vil blive henført til aktierne udstedt i engelske pund, medens 1 mio.  

 dollars vil blive henført til aktierne udstedt i euro.
Kursgevinsten på  

 engelske pund på 1 mio. dollars vil blive henført til aktierne udstedt i  

 engelske  

 pund, medens tabet på euro på 0,5 mio. dollars vil blive henført til aktierne  

 udstedt i euro.
Ud af den første måneds samlede nettoresultat på 3,5 mio.  

 dollars, vil 3 mio. dollars således blive henført til aktierne udstedt i  

 engelske pund, medens 0,5 mio. dollars vil blive henført til aktierne udstedt  

 i  

 euro.
I den anden  

 måned opnår selskabet et overskud på 4 mio. dollars, og der er hverken  

 gevinster eller tab på engelske pund eller euro.
Overskuddet på 4 mio.  

 dollars  

 vil derfor blive fordelt mellem de to aktieklasser i forholdet mellem værdien  

 af selskabets samlede aktiver ved udgangen af den forudgående måned (150 +  

 3,5  

 = 153,5) og den andel af denne værdi, som kan henføres til de to aktieklasser  

 (henholdsvis 103 og 50,5), dvs. i forholdet 103/153,5 henholdsvis 50,5/153,5.
Fordelingen af  

 udbytteudlodninger og likvidationsprovenu vil ske i overensstemmelse med  

 ovenstående  

 fordeling.
For god ordens skyld bemærkes, at Selskabet indtil nu ikke har  

 udbetalt udbytte og heller ikke forventes at gøre det i fremtiden.
3. Regnskab Der udarbejdes  

 særskilt regnskab for Selskabet.
4.  

 Foreningsorganer Selskabets  

 organer består af en generalforsamling ("Generel Meeting") og et  

 ledelsesorgan i form af "Directors". Disse organers kompetence  

 følger  

 dels af de for selskabet gældende selskabsretlige regler dels af selskabets  

 vedtægter.
SKATs indstilling og begrundelse Ad spørgsmål 1:
 Ved vurderingen  

 af om aktierne i Selskabet er omfattede af aktieavancebeskatningsloven, skal  

 det vurderes, om selskabet kan sidestilles med et dansk aktie- eller  

 anpartsselskab.
 Forudsætningen  

 for at anerkende udenlandske juridiske personer som selvstændige  

 skattesubjekter er, at disse kan sidestilles med danske selvstændige  

 skattesubjekter.
 Det følger af  

 selskabsskattelovens § 1, stk. 1, nr. 2, at et udenlandsk selskab m.v. kan  

 sidestilles med et dansk indregistreret selskab, jf. § 1, stk. 1, nr. 1,  

 såfremt ingen af deltagerne i det udenlandske selskab hæfter personligt for  

 selskabets forpligtelser, og selskabet fordeler overskuddet i forhold til den  

 af deltagerne indskudte kapital i selskabet.
 Det er endvidere  

 en betingelse for anvendelsen af selskabsskattelovens § 1, stk. 1, nr. 2, at  

 der er tale om et  

  

 selskab  

  

 , jf bestemmelsens ordlyd og ved vurderingen  

 heraf skal i overensstemmelse med praksis belyses andre forhold omkring det  

 udenlandske selskab end dem, der er anført i lovteksten.
Hæftelse og  

 fordeling af overskud Ifølge  

 vedtægterne og de selskabsretlige regler på Guernsey er selskabsdeltagernes  

 hæftelse begrænset til deres indskud og udbyttet betales til aktionærerne pro  

 rata i forhold til deres indbetalinger på aktierne.
Betingelserne i  

 selskabsskattelovens § 2, stk. 1, nr. 2 er således opfyldt.
Vedr.
Selskabet  

 er yderligere oplyst:
Selskabet er et  

 investeringsselskab.
Selskabet anses på Guernsey for et selvstændigt  

 skattesubjekt,  

 men er efter særlige skatteregler undtaget fra skattepligt.
Selskabets aktier  

 er noteret på London Stock Exchange.
Endvidere gælder, at selskabet ikke i  

 forbindelse med stiftelsen er underlagt de samme kapitalkrav, som gælder i  

 Danmark.
 Aktierne i  

 selskabet er frit overdragelige, men aktionærerne har som hovedregel ikke  

 krav  

 på at blive indløst af selskabet.
 Selskabets  

 kapital er opdelt i aktieklasser og hver aktie har som udgangspunkt en  

 stemme.
Generalforsamling  

 og bestyrelse Selskabets  

 ledelsesorganer består af generalforsamlingen og bestyrelsen.  

 Generalforsamlingen udpeger bestyrelsen og træffer beslutning om en række  

 væsentlige forhold, herunder eksempelvis kapitalforhøjelser.
Likvidation I tilfælde af en  

 likvidation af Selskabet fordeles det samlede likvidationsprovenu  

 forholdsmæssigt  

 mellem de forskellige aktieklasser i forhold til den andel af selskabets  

 samlede kapital, som er indskudt i de respektive aktieklasser, og inden for  

 de  

 enkelte aktieklasser pro rata i forhold til ejerandele.
 Afvigelserne fra  

 de danske regler er efter SKAT´s opfattelse af mindre betydning og efter en  

 samlet konkret vurdering indstilles det, at Selskabet kvalificeres som et til  

 et dansk aktie- eller anpartsselskab svarende selskab og således omfattet af  

 selskabsskattelovens § 2, stk. 1, nr. 2.
 SKAT finder med  

 baggrund i ovenstående, at aktier i Selskabet er omfattet af  

 aktieavancebeskatningslovens  

 § 1.
 Ad spørgsmål 2:
 Betingelserne  

 for at være omfattet af aktieavancebeskatningslovens § 19 fremgår af stk. 2,  

 der har følgende ordlyd:
"Stk. 2 Ved et  

 investeringsselskab forstås 1) Et  

 investeringsinstitut i henhold til Rådets direktiv 85/611/EØF, jf. bilag 1.
2) Et selskab  

 m.v., hvis virksomhed består i investering i værdipapirer m.v., og hvor  

 andele  

 i selskabet på forlangende af ihændehaverne skal tilbagekøbes for midler af  

 selskabets formue til en kursværdi, der ikke i væsentlig grad er mindre end  

 den  

 indre værdi.
Med tilbagekøb sidestilles, at tredjemand tilkendegiver over for  

 selskabet, at enten den pågældende eller en anden fysisk eller juridisk  

 person  

 på forlangende vil købe enhver andel til en kursværdi, der ikke i væsentlig  

 grad er mindre end den indre værdi.
Den indre værdi opgøres uden hensyntagen  

 til goodwill, knowhow og lignende immaterielle aktiver.
Kravet om tilbagekøb  

 på  

 forlangende er opfyldt, selv om kravet kun imødekommes inden for en vis  

 frist." De EU-retlige  

 regler omfatter kun Guernsey, såfremt det i det enkelte direktiv direkte er  

 nævnt, at direktivet skal omfatte Guernsey.
Det skyldes, at Storbritannien  

 har  

 valgt at bestemte territorier, herunder bl.a.
Guernsey, som hovedregel ikke  

 skal være omfattet af EU's regler.
Rådets direktiv  

 85/611/EØF gælder ikke for Guernsey, da det ikke fremgår af selve direktivet,  

 at det skal gælde for Guernsey.
Selskabet er derfor ikke omfattet af § 19,  

 stk.  

 2, nr. 1.
 Det skal nu  

 afgøres, hvorvidt § 19, stk. 2, nr. 2, er opfyldt.
 Det fremgår af §  

 19, stk. 2, nr. 2, at andelene i selskabet skal blive tilbagekøbt på  

 forlangende af ihændehaverne for midler af selskabets formue.
 I bemærkningerne  

 til de enkelte bestemmelser (til § 1, stk. 7) til L 98 2004/05 (Lov nr. 407  

 af  

 1/6 2005) fremgår følgende:
"Det er  

 uden betydning, om kravet om tilbagekøb først kan gøres gældende efter en vis  

 frist.
En bestemmelse i vedtægterne for en hedgeforening om, at indløsning  

 kun  

 kan ske en gang om året opfylder kravet om tilbagekøb på forlangende.
Det gør  

 ikke noget, at fristen er lang, men den må på den anden side ikke være  

 bestemt  

 af uvisse begivenheders indtræden.
F. eks. er en indløsningsret, der er  

 betinget af, at der vedtages en solvent likvidation af selskabet, ikke  

 tilstrækkelig  

 til, at der foreligger en indløsningsret." I  

 sagsfremstillingen fremgår det, at tilbagekøb er betinget (det kræver en  

 vedtagelse på en generalforsamling), jf. det af rådgiver beskrevet under  

 dennes  

 bemærkninger til besvarelsen af spørgsmål 2.
De nævnte  

 betingelser beskrevet af rådgiver, er efter SKATs vurdering af en sådan  

 karakter, at køber af aktierne ikke ved, hvornår denne kan anmode om et  

 tilbagekøb.
Dette medfører efter SKATs vurdering, at aktierne i Selskabet  

 ikke  

 er omfattet af § 19, stk. 2, nr. 2.
 Ad spørgsmål 3:
Det fremgår af  

 sagsfremstillingen, at aktierne, der påtænkes udstedt, vil blive udstedt som  

 C-aktier, som vil have indbygget en konvertering til almindelige aktier,  

 såfremt bestemte betingelser bliver opfyldt.
Konverteringen vil være  

 indbygget  

 fra udstedelsen af C-aktierne.
Efter SKATs  

 vurdering vil konverteringen ikke medføre en afståelse, da den vil være  

 indbygget i aktierne fra start.
Dvs. konverteringen vil være en del af aktien  

 allerede på det tidspunkt, hvor de danske investorer erhverver C-aktierne.
 Det fremgår  

 yderligere af det oplyste, at der ikke er grundlag for at antage, at  

 konverteringsforholdet vil kunne medføre formueforskydning fra en gruppe  

 aktionærer til en anden gruppe.
 SKAT finder på  

 baggrund af ovennævnte oplysninger, at en konvertering ikke vil medføre  

 afståelsesbeskatning.
 SKAT indstiller,  

 at spørgsmål 1, 2 og 3 besvares med et Ja.
Skatterådets afgørelse og begrundelse Skatterådet  

 tiltrådte SKATs indstilling.
