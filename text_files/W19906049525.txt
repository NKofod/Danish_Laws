 Der meddeltes tilladelse til erhvervelse af en landbrugsejendom på ca.  

 41 ha, uanset at ansøgeren ikke opfyldte lovens krav om en  

 landmandsuddannelse, da der ikke var særlige forhold, der talte imod at  

 meddele dispensation.
Ved skrivelse af 21. juni 1990  

 har De Samvirkende Sønderjyske Husmandsforeningers Faglige Center på vegne  

 af Herman Andersen påklaget den af Landbrugsministeriet i skrivelse af 8.  

 marts 1990 trufne afgørelse, hvorefter der meddeltes Connie Brønd tilladelse  

 til at beholde adkomst på landbrugsejendommen matr. nr. 1  

 m.fl.
Asset, Løgumkloster.
 Med hensyn til Landbrugsministeriets begrundelse for den trufne afgørelse  

 henvises til ministeriets skrivelse af 8. marts 1990.
Det fremføres i klageskrivelsen, at ministeriets bemærkninger om, at der i  

 området ikke er landmænd med behov for suppleringsjord, ikke er korrekt.
Det  

 påpeges således, at Vestslesvigs Landbocenter på et tidligt tidspunkt rettede  

 henvendelse til Herman Andersen og spurgte, hvorvidt han var interesseret i  

 tillægsjord.
Herman Andersen oplyste herefter  

 overfor Vestslesvigs Landbocenter, at han var meget interesseret i  

 tillægsjord og tilbød for et areal af ca. 2,5 ha. en pris af 22.000 kr. pr.  

 ha.
Det fremføres endvidere i klageskrivelsen, at Herman Andersen har en  

 besætning på ca. 35 køer plus opdræt og et landbrugsareal på ca. 37 ha incl.  

 2,5 ha mose, der ikke kan dyrkes.
Det oplyses, at der under en verserende  

 fredningssag i Draved Mose, vil blive fredet yderligere ca. 5 ha, som også  

 delvis må udgå ud af dyrkning.
 Det fremføres tillige, at Herman Andersen er en driftig ung landmand, som  

 hele tiden udbygger sit landbrug.
I skrivelsen anføres endelig, at grunden til  

 at De Samvirkende Sønderjyske Husmandsforeninger først henvender sig på dette  

 sene tidspunkt er, at Herman Andersen har forsøgt at købe jord fra en  

 naboejendom.
Dette er imidlertid ikke lykkedes, idet ejeren ikke ønsker at  

 sælge bygninger og jord hver for sig.
På baggrund af det fremførte 

  

 anmoder De Samvirkende Sønderjyske Husmandsforeningers Faglige Cen  

 ministeriet om at overveje sagen påny og lade Herman Andersen erhverve de 2,5  

 ha til den tidligere aftalte pris.
 Landbrugsministeriet finder, at den trufne afgørelse, er i  

 overensstemmelse med landbrugsloven og de for administrationen heraf  

 fastlagte retningslinier.
Landbrugsministeriet skal samtidig meddele, at arealgrænsen på 30 ha i  

 landbrugslovens § 16 vedrørende erhvervelse af en landbrugsejendom uden krav  

 om en landmandsuddannelse efter lovens § 18, stk. 2, nr. 1, kan fraviges  

 indtil 50 ha, medmindre særlige forhold taler imod.
Der kan således meddeles  

 afslag, når der i området er en særlig stærk efterspørgsel efter  

 landbrugsejendomme over 30 ha fra personer, der opfylder uddannelseskravene,  

 eller når der er en særlig stærk efterspørgsel efter suppleringsjord til  

 sammenlægning til bestående landbrug.
 Landbrugsministeriet har truffet afgørelsen, efter at sagen har været  

 forelagt den stedlige jordbrugskommission, der har foretaget en generel  

 vurdering af suppleringsjordsbehovet i området og bl.a. udtalt, at de  

 fraliggende lodder under den omhandlede ejendom ifølge telefoniske  

 oplysninger formentlig kan sælges.
 Landbrugsministeriet har ved afgørelsen lagt vægt på, at der ikke synes at  

 være tale om en særlig stærk efterspørgsel efter suppleringsjord i området.
 Landbrugsministeriet finder, at det forhold, at en enkelt eller nogle få  

 har ytret interesse for tillægsjord, ikke i sig selv er begrundelse nok for  

 afslag på en fravigelse af arealgrænsen, jf. § 57 i Landbrugsministeriets  

 cirkulære nr. 38 af 8. marts 1990 om landbrugsloven.
 Landbrugsministeriet skal endelig meddele, at der er tale om en  

 begunstigende afgørelse, som ministeriet ikke kan ændre efterfølgende.
 P.M.V.
 e.b.
