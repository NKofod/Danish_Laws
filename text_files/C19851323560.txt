 Følgende kontrol udføres:
 1. Alle gule og blå herkomstbeviser gennemgås.
a.
Planteskolens beholdning af herkomstbeviser afstemmes med  

 Herkomstkontrollens liste (rødt x i datokolonne). (Eventuelt manglende eller  

 overskydende numre rettes så vidt muligt på stedet, evt. efter tlf. opkald  

 til Statens Herkomstkontrol).
b.
Udsolgte partiers herkomstbeviser frasorteres og slettes af  

 Herkomstkontrollens liste (rødt x-). Herkomstbeviserne kontrolleres for  

 påført salg, specificeret for partier over 1000 til individuel aftager.  

 Salget kontrolleres for rimelig overensstemmelse med de påførte oplysninger  

 om antallet af fremavlede eller indkøbte planter.
Herkomstbeviserne  

 kontrolleres for påtegnelsen »Bevis udskrevet« eller  

 »Udskrevet«.
Kontrolløren lægger dem i en konvolut sammen med en  

 slip med påskriften »Er slettet på planteskoleblade«.
Kontrolløren  

 lukker selv konvolutten, og planteskolen pålægges at indsende den til Statens  

 herkomstkontrol med skovfrø og -planter. (Evt. mangler pålægges afhjulpet.  

 Manglernes type og omfang noteres på indberetningsblad).
c.
Løbende partiers herkomstbeviser kontrolleres for påførsel af mark nr.,  

 bed nr., såning, optagning, prikling (senest 2 måneder efter arbejdets  

 udførelse) og salg (senest pr. nærmest følgende 1. februar eller 1. juli).  

 (Evt. mangler pålægges afhjulpet.
Manglernes type og omfang noteres på  

 indberetningsblad).
 2. Fakturaarkiv gennemgås i betryggende omfang.
 Eftersyn af faktura nr. (Numrene oplyses på indberetningsblad).
a.
Kontrol af, at der ved salg af plantepartier til skovdistrikter,  

 juletræs- eller pyntegrøntsdyrkere (forstlige formål) af EF-træarterne, samt  

 af øvrige OECD-træarter (såfremt planterne er fremavlet af  

 formeringsmateriale importeret efter 15.4.1981), altid er handlet partier,  

 for hvilke der er udstedt dansk stamcertifikat. (Kun partier over 1000 stk.  

 kontrolleres nærmere.
Evt. overtrædelser noteres i hvert enkelt tilfælde på  

 indberetningsblad).
b.
Kontrol af, at der ved salg af plantepartier, for hvilke der er udstedt  

 dansk stamcertifikat, er overført korrekte oplysninger om dato, faktura nr.,  

 køber og planteantal til planteskolens kontrolblade (på gule eller blå  

 herkomstbeviser). (Kun partier over 1000 stk. behøver at være særskilt  

 noteret på kontrolbladene.
Evt. mangler pålægges afhjulpet.
Manglernes type  

 og omfang noteres på indberetningsblad).
c.
Kontrol af, at der ved salg af plantepartier, for hvilke der er udstedt  

 dansk stamcertifikat, og hvor køberen er en planteskole/plantehandler, som er  

 tilsluttet Statens Herkomstkontrol, altid er udfærdiget et nyt blåt  

 herkomstbevis. (Evt. overtrædelser pålægges afhjulpet og noteres i hvert  

 enkelt tilfælde på indberetningsblad).
d.
Kontrol af, at der ved salg af plantepartier, for hvilke der er udstedt  

 dansk stamcertifikat, hvor køberen er den endelige forbruger (skovdistrikt,  

 juletræs-, pyntegrøntsdyrker), og hvor der derfor ikke udstedes nyt blåt  

 herkomstbevis, er påført stamcertifikatnummer, træart, alder samt herkomst  

 for partiet på salgsfakturaen. (Kun partier over 1000 stk. kontrolleres  

 nærmere.
Evt. mangler pålægges afhjulpet.
Manglernes type og omfang noteres  

 på indberetningsblad).
 3. Planteskolen besigtiges i betryggende omfang.  

 Gennemgang af mark nr. (Numrene oplyses på indberetningsblad).
a.
Kontrol af overensstemmelse mellem afmærkning i marken (skiltning med  

 træart, proveniens, herkomststamnummer)og blå og gule herkomstbevisers  

 oplysninger (mark nr., bed nr., træart, proveniens og herkomststamnummer).  

 (Evt. mangler pålægges afhjulpet.
Manglernes type og omfang noteres på  

 indberetningsblad.
Evt. uforklarlige uoverensstemmelser noteres i hvert  

 enkelt tilfælde på indberetningsblad).
b.
Forefundne plantetal i marken for partier med herkomstbevis  

 kontrolleres at være i rimelig overensstemmelse med gennemsnitlige  

 frøudbytter ifølge udbytteliste (kg frø iflg. gule herkomstbeviser) eller med  

 indkøbte antal planter (iflg. blå herkomstbeviser). (Evt. uforklarlige  

 uoverensstemmelser noteres i hvert enkelt tilfælde på indberetningsblad).
c.
Forefundne partier i marken uden dansk herkomstbevis af EF-træarterne  

 samt øvrige OECD-træarter noteres i hvert enkelt tilfælde på særskilt  

 indberetningsblad.
Følgende regler herom kan fremhæves:
I henhold til Landbrugsministeriets bekendtgørelse nr. 150 af 31. marts  

 1981 om handel med forstligt formeringsmateriale skal formeringsmateriale af  

 EF-træarterne (bilag 1 materialet), som bringes i handel til forstlige  

 formål, herunder juletræs- og pyntegrøntsformål, altid være godkendt og  

 certificeret af Statens herkomstkontrol med skovfrø og -Planter.
Handel til  

 ikke forstlige formål med formeringsmateriale af EF-træarterne må kun ske  

 uden dansk stamcertifikat, såfremt Statens herkomstkontrol med skovfrø og  

 -Planter har givet dispensation.
Handel med formeringsmateriale af de øvrige  

 OECD-træarter (bilag 2, stk. 2 og 3 materialet), som er importeret til  

 hovedsageligt forstlige formål efter 15.4.1981, herunder juletræs- og  

 pyntegrøntsformål, må kun ske efter forudgående godkendelse og certificering  

 ved Statens herkomstkontrol med skovfrø og -Planter.(Såfremt disse regler er  

 overtrådte, pålægges det planteskolen at tage kontakt med Statens  

 Herkomstkontrol for om muligt at få afhjulpet manglerne).
