Bekendtgørelse om forretningsorden for  

 Adoptionsnævnet I medfør af §§ 25, 25 b og 30, i adoptionsloven, jf.  

 lovbekendtgørelse nr. 1040 af 16. december 1999, fastsættes:
Kapitel 1 Adoptionsnævnets organisation og kompetence § 1. Adoptionsnævnet består af en  

 formand, der skal være jurist, og af ni andre medlemmer, heraf fire  

 medlemmer med lægelig sagkundskab (pædiatri, intern medicin,  

 psykiatri og børne- og ungdomspsykiatri), en psykolog, en  

 socialrådgiver, to læge medlemmer samt en jurist fra  

 Civilretsdirektoratet.
 Stk. 2. Medlemmerne og stedfortrædere for disse  

 beskikkes af justitsministeren for indtil fire år ad gangen.
Stk. 3. Det juridiske medlem af nævnet er  

 næstformand for nævnet.
Næstformanden træder i  

 formandens sted, hvis formanden er forhindret.
 § 2. Adoptionsnævnets væsentligste  

 opgaver er:
 1)	at behandle klager over:
a)	afgørelser, der er truffet af adoptionssamrådene, jf.  

 kapitel 4, b)	den virksomhed, der i udlandet udøves af de organisationer,  

 som af justitsministeren har fået tilladelse til at yde  

 adoptionshjælp i medfør af adoptionslovens § 30,  

 stk. 1 (de formidlende organisationer), jf. kapitel 4, c)	de formidlende organisationers behandling af sager, hvor der gennem  

 organisationen bringes et konkret barn i forslag til danske  

 adoptionsansøgere (matchingforslag), jf. kapitel 4, 2)	at føre tilsyn med:
a)	de amtskommunale adoptionssamråd, jf. kapitel 5, b)	de formidlende organisationers virksomhed i udlandet, jf. kapitel  

 6, c)	de formidlende organisationers behandling af matchingforslaget, jf.  

 kapitel 6, 3)	samt:
a)	blandt de ansøgere, der er godkendt til anonym adoption af et  

 dansk barn, at udvælge den ansøger, der skønnes bedst  

 egnet til at adoptere et bestemt barn, der ønskes bortadopteret, jf.  

 kapitel 7, b)	at udnævne et antal særligt sagkyndige  

 børnelæger, der kan vejlede adoptionsansøgere i  

 forbindelse med matchingforslag, c)	at indsamle, bearbejde og formidle viden om adoption, d)	at udgive en årsberetning.
 § 3. Nævnets formand tilrettelægger  

 nævnets arbejde med bistand fra sekretariatet, jf. kapitel 2, og leder  

 nævnets møder.
 § 4. Formanden, eller den formanden bemyndiger  

 hertil, repræsenterer nævnet.
Kapitel 2 Sekretariatet § 5. Civilretsdirektoratet stiller  

 sekretariatsbistand til rådighed for nævnet.
 Stk. 2. Til sekretariatet kan knyttes sagkyndige som  

 konsulenter.
 Stk. 3. Nævnet kan endvidere navnlig ved varetagelse af  

 den under § 2, nr. 3, litra c, nævnte opgave gøre brug af  

 eksterne konsulenter.
 § 6. Sekretariatet yder nævnet bistand til  

 nævnsarbejdet og forestår herunder den løbende  

 ajourføring og supplering af nævnets viden om adoption.
Kapitel 3 Nævnets møder m.v.
Nævnsbehandling § 7. Nævnet kan både udøve sin  

 virksomhed i møder, hvortil alle medlemmer indkaldes  

 (plenummøder), og uden for møder.
 Stk. 2. Nævnet kan bemyndige et eller flere medlemmer  

 til at træffe beslutning om visse nærmere angivne forhold.
 Stk. 3. Nævnet kan bemyndige et eller flere medlemmer  

 eller sekretariatet til at udføre nævnets beslutninger.
 § 8. Nævnet er i anliggender, der behandles  

 på plenummøder, beslutningsdygtigt, når mindst 5  

 medlemmer, herunder formanden, deltager.
Stk. 2. Beslutninger træffes ved almindelig  

 stemmeflertal.
I tilfælde, hvor stemmerne står lige, er  

 formandens stemme udslagsgivende.
Deltagelse § 9. Nævnets møder er ikke  

 offentlige.
 Stk. 2. Nævnet kan, bortset fra ved behandlingen af  

 klagesager, indkalde personer, der må antages at have særlig  

 indsigt eller interesse heri, til at deltage under nævnets behandling  

 af et dagsordenspunkt.
 Stk. 3. Sekretariatets medarbejdere kan efter formandens  

 bestemmelse deltage i nævnets møder.
 § 10. Et medlem skal så vidt muligt give  

 meddelelse om helt eller delvist fravær.
 Stk. 2. Ved et medlems fravær indkaldes om muligt  

 stedfortræderen.
 § 11. Et medlem kan ikke deltage i behandlingen af  

 en sag, hvis medlemmet er inhabilt efter forvaltningslovens kapitel 2.
Møder § 12. Nævnet afholder møder på  

 vedtagne mødedage, og i øvrigt så ofte som formanden  

 finder behov herfor.
Formanden skal indkalde til møde, når to  

 medlemmer anmoder herom.
Formanden bestemmer varslet.
Dagsorden § 13. Dagsordenen fastsættes af  

 formanden.
 Stk. 2. Ethvert medlem kan forlange at få sat et punkt  

 på dagsordenen.
 Stk. 3. Dagsordenen skal så vidt muligt være  

 vedlagt det materiale, som er nødvendigt for nævnets behandling  

 af dagsordenspunkterne.
Stk. 4. Akterne i konkrete klagesager til behandling skal  

 være til rådighed for medlemmerne i god tid inden mødet.
I  

 helt særlige tilfælde er det tilstrækkeligt, at akterne  

 foreligger senest på mødet.
Referat § 14. Sekretariatet udarbejder referat af hvert  

 nævnsmøde.
 Stk. 2. Udkast til referat udsendes snarest muligt og senest i  

 forbindelse med indkaldelse til næste møde.
 Stk. 3. Indsigelser mod et referat fremsættes senest  

 på førstkommende nævnsmøde.
Tavshedspligt § 15. Nævnets medlemmer er undergivet  

 tavshedspligt i overensstemmelse med reglerne i straffelovens  

 § 152.
Stk. 2. Nævnets medlemmer drager omsorg for, at  

 materiale, der er modtaget i forbindelse med arbejdet i nævnet, ikke  

 kommer udenforstående i hænde.
Medlemmet skal ved fratræden  

 tilbagegive fortroligt materiale, som den pågældende er i  

 besiddelse af.
Kapitel 4 Klagesager Klagesagers forberedelse § 16. Når en klage er indgivet til  

 nævnet, påhviler det sekretariatet at forberede sagen til  

 nævnsbehandling.
Sekretariatet skal herunder påse, at sagen er  

 tilstrækkeligt oplyst.
 § 17. Sekretariatet berammer det antal sager til  

 det enkelte nævnsmøde, som det under hensyntagen til sagernes  

 beskaffenhed og forsvarlige behandling er tidsmæssigt muligt at  

 medtage.
Klagesagers behandling og afgørelse § 18. Nævnet træffer beslutning i  

 klagesager ved mundtlig behandling på plenummøder, jf. dog  

 stk. 2, og § 19.
Stk. 2. Når særlige forhold begrunder det, kan  

 formanden bestemme, at en klagesag behandles uden for et møde.
Et  

 medlem kan dog kræve, at sagen behandles på et  

 plenummøde.
§ 19. Formanden kan på egen hånd uden  

 forelæggelse for nævnet træffe afgørelse  

 om, 1)	afvisning af en klage fra en person, som ikke er part i en sag, 2)	afvisning af en klage, der efter sin beskaffenhed ikke kan behandles  

 af nævnet, 3)	afvisning af en anmodning om genoptagelse af en sag, hvis der ikke  

 er nye og væsentlige oplysninger.
 Stk. 2. Nævnets øvrige medlemmer orienteres  

 efterfølgende om de afgørelser, der træffes efter  

 stk. 1.
 § 20. Den, som er part i en klagesag, er  

 berettiget til mundtligt overfor nævnet at redegøre for  

 klagesagen.
 § 21. For hvert nævnsmøde  

 føres en protokol, hvori angives:
1)	nævnets beslutning vedrørende de enkelte klagesager med  

 angivelse af stemmetallet, 2)	nævnets begrundelse for beslutningen tillige med en angivelse  

 af de enkelte medlemmers standpunkter, hvis der har været  

 uenighed.
 Stk. 2. Protokollen godkendes på mødet af de  

 enkelte nævnsmedlemmer.
 § 22. Nævnets afgørelser meddeles med  

 angivelse af, hvilke medlemmer der har deltaget i sagens behandling, og  

 stemmetallet.
Stk. 2. Sagens parter underrettes om den trufne  

 afgørelse snarest muligt.
Samtidig underrettes den myndighed eller  

 formidlende organisation, hvis afgørelse er blevet påklaget.
 Stk. 3. Nævnet offentliggør afgørelser af  

 almen interesse eller principiel karakter i anonymiseret form.
Kapitel 5 Tilsynet med de amtskommunale adoptionssamråd § 23. Nævnet kan indkalde sager fra de  

 amtskommunale adoptionssamråd til gennemsyn i nævnet.
 Stk. 2. Nævnet underretter adoptionssamrådet om  

 resultatet af gennemgangen.
 Stk. 3. Nævnet kan ikke som led i sin tilsynsvirksomhed  

 omgøre adoptionssamrådenes afgørelser.
§ 24. Nævnet kan afholde møder med  

 adoptionssamrådene.
Nævnet kan endvidere afgive vejledende  

 udtalelser og henstillinger til adoptionssamrådene.
 § 25. Nævnet underretter  

 Civilretsdirektoratet om forhold, som giver anledning til administrative  

 vanskeligheder.
Kapitel 6 Tilsynet med de formidlende organisationer § 26. Nævnet fører tilsyn med de  

 formidlende organisationers behandling af matchingforslag og med  

 organisationernes virksomhed i udlandet, herunder samarbejdet med de  

 udenlandske samarbejdspartnere.
 Stk. 2. Nævnet kan som led i sin tilsynsvirksomhed efter  

 stk. 1 indkalde sager fra såvel de formidlende organisationer som  

 de amtskommunale samråd.
 § 27. Nævnet kan pålægge en  

 formidlende organisation at give oplysning om organisationens forhold og om  

 en udenlandsk formidlingsparts forhold.
 Stk. 2. Nævnet kan anmode Civilretsdirektoratet om i  

 medfør af Haagerkonventionen af 29. maj 1993 om beskyttelse af  

 børn og om samarbejde med hensyn til internationale adoptioner at  

 indhente oplysninger, som er nødvendige for nævnets tilsyn.
Stk. 3. Nævnet kan anmode de formidlende organisationer  

 om at tilvejebringe materiale til belysning af giverlandenes lovgivning og  

 praksis vedrørende adoption, ligesom nævnet kan anmode  

 organisationerne om at udarbejde redegørelser om nuværende  

 forhold samt fremtidsudsigter.
Nævnet kan endvidere besøge  

 udenlandske myndigheder og de formidlende organisationers udenlandske  

 kontakter som led i sit tilsyn.
§ 28. Nævnet kan afholde møder med de  

 formidlende organisationer.
Nævnet kan endvidere afgive vejledende  

 udtalelser og henstillinger til de formidlende organisationer.
 § 29. Nævnet underretter  

 Civilretsdirektoratet om forhold, som tilsynet giver anledning til, herunder  

 om forhold, der efter nævnets opfattelse kan give anledning til  

 sanktioner overfor en formidlende organisation.
 § 30. Nævnet kan, efter anmodning fra  

 Civilretsdirektoratet, afgive udtalelser om generelle eller konkrete forhold  

 vedrørende de formidlende organisationer.
 Stk. 2. Nævnet afgiver efter anmodning fra  

 Civilretsdirektoratet indstilling om godkendelse af en formidlende  

 organisations samarbejde med en udenlandsk formidlingspart.
Kapitel 7 Anonym adoption af danske børn § 31. Når et adoptionssamråd indsender  

 en sag, hvori en adoptionsansøger er godkendt til anonym adoption af  

 et dansk barn, foretager tre medlemmer af nævnet en gennemgang af sagen  

 og gør sig herunder bekendt med de oplysninger i sagen, der vil kunne  

 få betydning i forbindelse med en eventuel udvælgelse af  

 ansøgeren i henhold til § 32.
Stk. 2. Med henblik på at foretage den i stk. 1  

 nævnte gennemgang udpeges en eller flere voteringsgrupper i  

 nævnet.
Det medlem af nævnet, der er socialrådgiver, er  

 fast medlem i alle voteringsgrupper.
§ 32. Når et dansk barn ønskes  

 bortadopteret ved anonym adoption, foretager det pædiatriske medlem af  

 nævnet en gennemgang af barnets sag.
De i § 31, stk. 2,  

 nævnte medlemmer udvælger herefter efter indstilling fra det  

 faste medlem i voteringsgrupperne den af de godkendte ansøgere, der  

 efter en konkret vurdering skønnes bedst egnet til at adoptere  

 barnet.
 Stk. 2. Nævnet orienteres efterfølgende om  

 afgørelser truffet efter stk. 1.
 § 33. Behandlingen af de i dette kapitel  

 omhandlede sager sker på skriftligt grundlag.
Kapitel 8 Ikrafttræden § 34. Bekendtgørelsen træder i kraft den 1.  

 januar 2000. Dog træder § 2, nr. 1, litra c, og § 2, nr. 2,  

 litra c, først i kraft den 1. april 2000.
