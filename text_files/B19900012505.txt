 I medfør af § 10, stk. 1, og § 15, stk. 2, i lov nr. 54 af 25.
februar 1976 om elforsyning, som senest ændret ved lov nr. 818 af 19. december 1989, fastsættes:
 § 1.  Anmeldelsespligt efter denne bekendtgørelse  

 påhviler samtlige elforsyningsvirksomheder, som forestår produktion,  

 transmission og distribution af elektricitet fra stationære anlæg samt ind-  

 og udførsel af elektricitet, og som ikke er omfattet af Energiministeriets  

 bekendtgørelse nr. 607 af 17. december 1976 om undtagelse fra  

 elforsyningslovens anvendelsesområde.
 Stk. 2.  Anmeldelsespligten omfatter de i stk. 1 nævnte  

 virksomheders priser og andre betingelser for levering af elektricitet,  

 herunder tariffer, afgifter ved tilslutning og udvidelse, gebyrer mv. samt  

 kontrakter, andre aftaler og vedtægter.
 Stk. 3.  De i stk. 1 nævnte virksomheder skal til  

 Elprisudvalget anmelde de i stk. 2 nævnte priser og andre betingelser samt  

 ændringer heri med angivelse af grundlaget for prisfastsættelsen mv. og  

 oplysning om ikrafttrædelsestidspunktet.
 § 2.  Anmeldelse skal ske inden 30 dage efter  

 vedtagelsen og senest samtidig med, at priserne og betingelserne træder i  

 kraft.
 § 3.  Ved anmeldelse af priser skal benyttes et af  

 Elprisudvalget udarbejdet skema, som kan rekvireres i udvalgets sekretariat.  

 Skemaet indsendes i udfyldt stand sammen med det i skemaet angivne materiale.
 Stk. 2.  Under særlige omstændigheder kan Elprisudvalget  

 undtage fra bestemmelserne i stk. 1.
 § 4.  Priser og andre betingelser, der ikke er  

 behørigt anmeldt, er ugyldige.
 Stk. 2.  Ikke rettidig anmeldelse efter § 2 medfører, at  

 priser og andre betingelser tidligst har gyldighed fra modtagelsen af  

 anmeldelsen.
 § 5.  De anmeldte priser og andre betingelser  

 fremlægges i Elprisudvalgets offentligt tilgængelige register, medmindre  

 udvalget tiltræder, at de ikke offentliggøres.
 § 6.  Overtrædelse af bestemmelserne i § 1, stk. 3, §  

 2 og § 3, stk. 1, straffes med bøde.
 § 7.  Bekendtgørelsen træder i kraft den 7. marts  

 1990. Samtidig ophæves Elprisudvalgets bekendtgørelse nr. 1-85 af 20. marts  

 1985.
 Stk. 2.  Er der foretaget anmeldelse i henhold til  

 bestemmelserne i bekendtgørelse nr. 1-85, indtræder anmeldelsespligt efter  

 nærværende bekendtgørelse først ved gennemførelse af ændringer i det således  

 anmeldte.
