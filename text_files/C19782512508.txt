Ref.: a.
FKOBST M.690-1, SEP 1977. b.
FKOBST M.690-2, OKT 1977.
DEFINITION 1. Ved prøvesejladsbesætning forstås den af  

 Forsvarskommandoen (FKO) udpegede besætning til bemanding af en ny enhed til  

 søværnet under enhedens prøve- og garantisejlads, samt installationsperioder.
FORMÅL 2. Formålet med denne FKOBST er, i tilknytning til  

 ref.a. og b., at fastsætte administrative, operative og økonomiske  

 retningslinier for såvidt angår prøvesejladsbesætninger.
GENERELT 3. Efter anmodning fra Søværnets Materielkommando  

 (SMK) udpeger FKO i passende tid forud for påbegyndelse af  

 værftsafleveringsprøver, en prøvesejladsbesætning, der fra tidspunktet for  

 besætningens etablering stilles under kommando af en dertil udpeget fører.  

 Besætningen underbringes, afhængig af forholdene, ved en flådestation eller  

 om bord.
Efter enhedens aflevering fra byggeværftet og når forholdene i øvrigt  

 taler derfor, kan prøvesejladsbesætningen oprettes som tjenestested under  

 kommando af en chef.
I så fald følges i underbringelses- og ydelsesmæssig  

 henseende de for søværnets skibe under kommando gældende bestemmelser.
 Kommandoforhold vedrørende prøvesejladsbesætninger samt til- og  

 frakommanderinger beordres ved Personelbefaling, Søværnet.
OPGAVER 4. Prøvesejladsbesætningens primære opgave er at  

 assistere SMK ved gennemførelse af de prøver og kontrolforanstaltninger, der  

 er nødvendige for at sikre, at enheden opfylder de af FKO fastsatte  

 »Grundlæggende Militære Krav«.
 I tilslutning til den primære opgave varetager prøvesejladsbesætningen  

 almindelig ren- og vedligeholdelse af enheden, samt brugervedligeholdelse af  

 færdiginstalleret materiel, alt efter direktiv fra SMK.
 Herudover vil prøvesejladsbesætningen assistere vedkommende eskadre og  

 øvrige relevante myndigheder med udarbejdelse af skibsorganisationsbog,  

 planer og procedurer m.v. for den pågældende enhed.
UNDERLÆGGELSESFORHOLD 5. Prøvesejladsbesætningen underlægges SMK indtil  

 enheden er afleveret fra værft og foreløbig ekviperet i henhold til SMK  

 bestemmelser.
Såfremt prøvesejladsbesætningen bliver oprettet som  

 tjenestested, underlægges den herefter chefen for den eskadre, i hvilken  

 enheden til sin tid skal indgå, og pågældende eskadrechef udøver - med de  

 nedenfor anførte begrænsninger - samme beføjelser og ansvar over for  

 prøvesejladsbesætningen, som gælder for hans underlagte, operative enheder.
 6. I alt hvad der vedrører planlægning og udførelse af  

 sejladser, prøver og forsøg med henblik på at gennemføre det fornødne  

 prøveprogram, følges de af chefen for SMK i samarbejde med eskadrechefen  

 udgivne direktiver.
 SMK forestår alle installations-, reparations- og  

 vedligeholdelsesarbejder, idet prøvesejladsbesætningen assisterer efter  

 nærmere direktiver fra SMK.
 7. SMK fastlægger ved særligt direktiv, i hvert enkelt  

 tilfælde, flådestationers opgaver i forbindelse med enheder, hvortil  

 prøvesejladsbesætninger er etableret, samt ansvarsfordelingen mellem  

 prøvesejladsbesætningen og den flådestation, hvorunder enheden er oplagt.
 8. Sejlads m.v. udføres i den udstrækning, det er  

 foreneligt med prøveprogrammet, i overensstemmelse med de for enheder under  

 Søværnets operative Kommando (SOK) gældende bestemmelser.
 Under sejlads samt ophold uden for dansk flådestation føres orlogsflag,  

 men ikke kommandotegn.
 Hvor SMK, SOK og vedkommende eskadre efter fælles overenskomst af hensyn  

 til særlige afprøvninger finder det hensigtsmæssigt at lade enheden indgå i  

 øvelse, fastlægger SOK det taktiske underlæggelsesforhold i hvert enkelt  

 tilfælde.
 9. I forbindelse med modtagelseskommissionens  

 afprøvning af enhedens funktioner og installationer følges de af formanden  

 for modtagelseskommissionen i samråd med SMK udgivne direktiver.
BEFØJELSER OG ANSVAR FOR FØREREN, HENHOLDSVIS CHEFEN, FOR PRØVESEJLADSBESÆTNINGEN 10. Der tillægges ved besætningens etablering føreren,  

 henholdsvis chefen, for prøvesejladsbesætningen de for en fører, henholdsvis  

 skibschef, i henhold til love og bestemmelser gældende generelle beføjelser  

 og ansvar.
Midlertidig instruks for skibschefen samt instrukser for øvrigt  

 personel vil have gyldighed, med de naturlige begrænsninger, som er en følge  

 af, at enheden ikke er færdigudrustet og afprøvet og derfor ikke indgår i den  

 operative beredskabsstyrke.
 11. Føreren/chefen kan udstede sådanne midlertidige  

 bestemmelser og instrukser, herunder vedrørende sikkerhed og bevogtning, som  

 måtte være krævet af de særlige forhold, idet disse godkendes af vedkommende  

 eskadrechef efter fornødent samråd med højere kommandomyndighed.
 12. For såvidt angår regnskabs-, beholdnings- og  

 forvaltningsmæssige forhold følger han i muligt omfang de for udrustede skibe  

 gældende bestemmelser, idet han dog i visse tilfælde kan få meddelt  

 konteringsmæssige direktiver fra SMK.
 I passende tid før kommandohejsning drager han omsorg for, at der finder  

 en totalmønstring af udrustningsgenstande sted, idet han med assistance af  

 SMK lader udrustningslisten ajourføre og skyldforhold udligne.
