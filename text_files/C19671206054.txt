 En til et gravsted dispositionsberretiget kan ikke uden samtykke fra  

 de øvrige dispositionsberettigede fjerne en gravsten fra gravstedet.
 Kirkeministeriets skrivelse af 28. november 1967 til stiftsøvrigheden over  

 Lolland-Falsters stift.
 I et med stiftsøvrighedens erklæring af 25. august 1967 hertil  

 tilbagefulgt andragende har N.N. besværet sig over, at hans fætter, gårdejer  

 O.O., har fjernet en mindesten fra et gravsted på A. kirkegård, hvori bl.a.  

 de to fætres fælles bedsteforældre og gårdejer O.O.s som spæd afdøde broder  

 er begravet.
 Det fremgår af sagen, af den fjernede gravsten bærer bedsteforældrenes  

 navne, samt at stenen tillige er forsynet med en mindeplade for det spæde  

 barn.
 Det er endvidere oplyst, at gårdejer O.O. er villig til at genopstille  

 stenen uden den nævnte mindeplade.
 Således foranlediget skal man meddele til efterretning og videre  

 bekendtgørelse, herunder for klageren, at gårdejer O.O. efter ministeriets  

 formening ikke har været berettiget til uden samtykke fra samtlige øvrige til  

 gravstedet dispositionsberettigede at fjerne den omhandlede gravsten, og at  

 han ej heller ville have været berettiget til uden sådant samtykke at fjerne  

 den på stenen opsatte mindeplade for den spæde broder.
 Såfremt de øvrige dispositionsberettigede fremsætter krav om genopstilling  

 af gravstenen med tilhørende mindeplade, må ministeriet herefter anse  

 gårdejer O.O. for forpligtet til at efterkomme dette krav.
 Det tilføjes, at spørgsmålet i øvrigt henhører under domstolenes  

 afgørelse.
