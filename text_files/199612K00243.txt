Nr LSF 243 Forslag til Lov om ændring af lov om social bistand(Ændrede regler for  

 kontanthjælp til ofre for forbrydelser) Fremsat af socialministeren (Karen Jespersen) den 23. april 1997 Vedtaget ved tredjebehandling den 23. maj 1997 Lov nr. 457 af 10/06/1997 § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 1188 af 18. december 1996, foretages  

 følgende ændringer:
 1. I § 26 indsættes som stk. 3:
»Stk. 3. Der kan dog ikke træffes beslutning om tilbagebetaling efter  

 stk. 1, nr. 4, i anledning af erstatning for tab af erhvervsevne, der  

 udbetales som følge af personskade, der er forvoldt ved overtrædelse af  

 straffeloven.« 2. I § 39, stk. 2, indsættes som 2. pkt.:
»Der skal tillige ses bort fra erstatning for tab af erhvervsevne,  

 der udbetales som følge af personskade, der er forvoldt ved overtrædelse af  

 straffeloven.« § 2 Stk. 1. Loven træder i kraft dagen efter bekendtgørelsen i  

 Lovtidende.
Stk. 2. Loven har virkning for den del af en  

 erhvervsevnetabserstatning, 1) for hvilken kommunalbestyrelsen inden lovens ikrafttræden har truffet  

 beslutning om tilbagebetaling efter bistandslovens § 26, stk. 1, nr. 4, jf. §  

 27, såfremt beløbet endnu ikke er forfaldet, eller 2) som ikke i medfør af kommunalbestyrelsens afgørelse efter  

 bistandslovens § 39 er anvendt til forsørgelse i stedet for løbende  

 kontanthjælp inden lovens ikrafttræden.
Oprindeligt fremsat forslag § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 1188 af 18. december 1996, foretages  

 følgende ændringer:
 1. I § 26 indsættes som stk. 3:
 »Stk. 3. Der kan dog ikke træffes beslutning om tilbagebetaling efter  

 stk. 1, nr. 4, i anledning af erstatning for tab af erhvervsevne, der  

 udbetales som følge af personskade, der er forvoldt ved overtrædelse af  

 straffeloven.«.
 2. I § 39, stk. 2, indsættes som 2. pkt.:
 »Der skal tillige ses bort fra erstatning for tab af erhvervsevne,  

 der udbetales som følge af personskade, der er forvoldt ved overtrædelse af  

 straffeloven.«.
§ 2 Loven træder i kraft dagen efter bekendtgørelsen i Lovtidende.
Stk. 2. Loven har virkning for den del af en  

 erhvervsevnetabserstatning, 1) for hvilken kommunalbestyrelsen inden lovens ikrafttræden har truffet  

 beslutning om tilbagebetaling efter bistandslovens § 26, stk. 1, nr. 4, jf. §  

 27, såfremt beløbet endnu ikke er forfaldet, eller 2) som ikke i medfør af kommunalbestyrelsens afgørelse efter  

 bistandslovens § 39 er anvendt til forsørgelse i stedet for løbende  

 kontanthjælp inden lovens ikrafttræden.
Bemærkninger til lovforslaget  Justitsministeren har i sit  

 lovforslag L 144 foreslået ændringer af såvel retsplejeloven som  

 erstatsningsansvarsloven, som vil forbedre retsstillingen for ofre for  

 voldsforbrydelser.
I forbindelse hermed finder regeringen det hensigtsmæssigt  

 at foreslå ændringer af bistandslovens §§ 26 og 39, således at ofre for  

 voldsforbrydelser kan beholde erstatninger for tab af erhvervsevne, selvom de  

 modtager kontanthjælp.
Efter bistandslovens nuværende § 26, stk. 1, nr. 4, kan kommunen kræve  

 kontanthjælp tilbagebetalt, hvis modtageren senere får udbetalt en erstatning  

 e.lign., der dækker samme tidsrum og formål som hjælpen.
Den Sociale  

 Ankestyrelse har truffet en afgørelse efter § 26, stk. 1, nr. 4, hvoraf det  

 fremgår, at den kontanthjælp, som et voldsoffer har fået udbetalt, fra  

 ophøret af sygedagpenge frem til det tidspunkt, hvor pågældende får udbetalt  

 sin erstatning for tab af erhvervsevne, kan kræves tilbagebetalt.
Efter bistandslovens § 39, stk. 1, 1. pkt., forudsætter ydelse af  

 kontanthjælp, at den, der søger hjælpen, ikke er i besiddelse af formue,  

 hvoraf det økonomiske behov kan dækkes.
Da en erstatning for tab af  

 erhvervsevne udgør en formue, vil en kontanthjælpsmodtager som udgangspunkt  

 skulle anvende hele erstatningen til forsørgelse, inden pågældende vil være  

 berettiget til at modtage kontanthjælp.
Efter § 39, stk. 1, 2. pkt., ses dog  

 bort fra formue, der er nødvendig for bevarelse og opnåelse af en nødvendig  

 boligstandard, eller som bør bevares af hensyn til pågældendes erhvervs-  

 eller udannelsesmuligheder.
Efter § 39, stk. 2, ses der bort fra  

 erstatninger, der udbetales som kompensation for varigt men og godtgørelse  

 for ikke-økonomisk skade.
 Konsekvensen af den foreslåede lovændring er, at der ikke længere kan  

 kræves tilbagebetaling af kontanthjælp efter bistandslovens § 26, stk. 1, nr.  

 4, i anledning af en erhvervsevnetabserstatning, der udbetales som følge af  

 en personskade, der er forvoldt ved overtrædelse af borgerlig straffelov.  

 Endvidere omfattes en sådan erstatning ikke af reglen i bistandslovens § 39  

 om betydningen af en kontanthjælpsmodtagers formue.
Dette gælder, hvad enten erstatningen ydes fra staten efter lov om  

 erstatning til ofre for forbrydelser, udredes af gerningsmanden selv eller af  

 ofrets private forsikring, eller tilfalder skadelidte på anden måde i  

 anledning af skaden.
Endvidere omfattes en sådan erstatning heller ikke af  

 reglen i bistandslovens § 39 om betydningen af en kontanthjælpsmodtagers  

 formue.
 Forslaget påvirker hverken statens udgifter efter  

 voldsoffererstatningsloven eller gerningspersonens egen erstatsningspligt.
 Det foreslås, at loven træder i kraft straks og får virkning for  

 anvendelse af bistandslovens §§ 26, stk. 1, nr. 4, og 39 på såvel fremtidige  

 erhvervsevnetabserstatninger som allerede fastsatte erstatninger, som  

 voldsofre har i behold ved lovens ikrafttræden.
 Det bemærkes, at ændringerne alene vedrører ydelser efter bistandslovens  

 §§ 37 og 37 a.
Økonomiske konsekvenser De samlede økonomiske konsekvenser skønnes at være en forøgelse af  

 kontanthjælpsudgiften på ca. 0,12 mill. kr., hvoraf staten og kommunerne  

 afholder hver sin halvdel.
Erhvervs- og miljømæssige konsekvenser Lovforslaget har ikke erhvervs- eller miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Skriftlig fremsættelse Socialministeren (Karen Jespersen):
 Jeg tillader mig herved for Folketinget at fremsætte:
 Forslag til lov om ændring af lov om social bistand. (Ændrede regler  

 for kontanthjælp til ofre for forbrydelser).
(Lovforslag nr.
L 243).
 Lovforslaget er et led i regeringens bestræbelser på at forbedre  

 retsstillingen for voldsofre.
Efter forslaget vil den økonomiske situation for ofre for forbrydelse, som  

 opfylder betingelserne for at modtage kontanthjælp, blive forbedret, idet de  

 vil være berettiget til at modtage kontanthjælp fra ulykkestidspunktet og  

 frem til en erstatning for tab af erhvervsevne kommer til udbetaling, uden at  

 der i kontanthjælpen efter bistandslovens § 26, stk. 1, nr. 4, på grund af  

 erstatningen.
Samtidig vil erhvervsevnetabserstatninger til voldsofre blive  

 undtaget for formuereglen i bistandslovens § 39, således at skadelidte vil  

 være berettiget til at modtage kontanthjælp uanset, at pågældende er i  

 besiddelse at et beløb, som stammer fra en erhvervsevnetabserstatning.
 Forslaget omfatter erstatninger, som ydes af staten efter lov om  

 erstatning til ofre for forbrydelser, udredes af gerningsmanden selv eller af  

 ofrets private forsikring eller tilfalder skadelidte på anden måde.
 Forslaget skal i øvrigt ses i lyset af Justitsministeriets lovforslag L.  

 nr. 144, hvori der er forslået ændringer af såvel retsplejeloven som  

 erstatningsansvarsloven, der vil forbedre forholdene for ofre for  

 voldsforbrydelser.
 Den sene fremsættelse skyldes vanskeligheder med at få sagen oplyst for så  

 vidt angår de økonomiske konsekvenser.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til hurtig og velvillig behandling i  

 det høje Ting.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 1188 af 18. december 1996, foretages  

 følgende ændringer:
 1. I § 26 indsættes som stk. 3:
 »Stk. 3. Der kan dog ikke træffes beslutning om tilbagebetaling efter  

 stk. 1, nr. 4, i anledning af erstatning for tab af erhvervsevne, der  

 udbetales som følge af personskade, der er forvoldt ved overtrædelse af  

 borgerlig straffelov.«.
§ 26. Kommunalbestyrelsen kan træffe beslutning om  

 tilbagebetaling, 1) når der må ydes en person hjælp på grund af pågældendes uforsvarlige  

 økonomi, ubegrundede opgivelse af et arbejde eller beskæftigelsesfremmende  

 foranstaltning, nægtelse af at påtage sig et rimeligt tilbud om arbejde eller  

 af at deltage i beskæftigelsesfremmende foranstaltninger, 2) når der må ydes en person hjælp, fordi den pågældende eller ægtefællen  

 er indblandet i en kollektiv arbejdsstrid, 3) når der på det tidspunkt, da der søges hjælp på grund af økonomisk  

 trang, foreligger forhold, der viser, at pågældende i løbet af kortere tid  

 vil være i stand til at tilbagebetale hjælpen, 4) når en person, der har modtaget hjælp, senere får udbetalt en  

 erstatning, et underholdsbidrag eller lignende, der dækker samme tidsrum og  

 samme formål som den udbetalte hjælp.
 Stk. 2. I de tilfælde, der er nævnt i stk. 1, nr. 1-3, kan  

 tilbagebetaling kun kræves, hvis kommunalbestyrelsen ved hjælpens udbetaling  

 har gjort modtageren bekendt med tilbagebetalingspligten.
 2. I § 39, stk. 2, indsættes som 2. pkt.:
 »Der skal tillige ses bort fra erstatning for tab af erhvervsevne,  

 der udbetales som følge af personskade, der er forvoldt ved overtrædelse af  

 borgerlig straffelov.«.
 Stk. 2. Der skal endvidere ses bort fra erstatning, som udbetales  

 som kompensation for varigt men og godtgørelse for ikke økonomisk skade samt  

 ydelser fra godkendte sociale fonde, stiftelser, foreninger m.v., der er  

 fritaget for beskatning hos modtageren, jf. ligningslovens § 7, litra z.
