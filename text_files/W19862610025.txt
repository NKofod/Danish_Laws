 Det lokale nævn giver afslag på ansøgning om sendetilladelse med den  

 begrundelse, at et lokalt dagblad anses at have bestemmende indflydelse.
Udvalget fandt ikke, at der var tilstrækkelig grund til at nægte  

 tilladelse, idet foreningen ledes af en bestyrelse på 7, hvoraf Kolding  

 Folkeblad kun råder over en post.
Endvidere er der ikke nogen bindende aftale  

 og lytterforeningens bestyrelse har det fulde redaktionelle ansvar og  

 afstikker retningslinierne for programmernes indhold.
Kanal Koldings Lytterforening har i et brev af 19. september 1986 klaget  

 over lokalradionævnets afslag.
Foreningen gør gældende, at nævnets  

 begrundelse - at Kolding Folkeblad anses for at have bestemmende indflydelse  

 på projektet - ikke er holdbar.
Lokalradionævnet i Kolding Kommune har i en skrivelse til udvalget af 17.  

 oktober 1986 oplyst, at afslaget er meddelt med henvisning til lovens § 15 a,  

 stk. 1, 2. pkt., hvorefter tilladelse ikke kan gives til selskaber,  

 foreninger og lign., hvori erhvervsvirksomheder - herunder dagblade - har  

 bestemmende indflydelse.
Det er opfattelsen, »at det reelt er Kolding  

 Folkeblad, der i bladets lokaler, for bladets midler, med udstyr indkøbt af  

 bladet og med personale ansat hos og dermed lønnet af bladet, vil drive  

 radiostation, dog således at der ifølge sendetilladelsesansøgerens budget  

 skal erlægges et fast beløb pr. sendetime«.
 Et mindretal i nævnet har erklæret sig uenig i afslaget.
 I nævnets skrivelse af 29. august 1986 til foreningen er der henvist til:  

 »at anlægsudgifterne for foreningen er kr. 0, da disse afholdes af  

 Kolding Folkeblad, og at Kolding Folkeblad har en væsentlig redaktionel  

 indflydelse«.
Ved sin behandling af sagen har Udvalget vedr.
Lokal Radio lagt vægt på,  

 at det om foreningens bestyrelse i vedtægternes § 5 hedder således.
»Foreningens arbejde ledes af en bestyrelse på 7 medlemmer, hvor - Bramdrupdam Gymnastik & Idrætsforening, Bramdrupdam - Kolding Idrætsforening, Kolding - Liberalt Oplysnigsforbund, Kolding - Folkeligt Oplysningsforbund, Kolding - Kolding Folkeblad, Kolding blandt sine medlemmer/ansatte hver vælger et bestyrelsesmedlem og en  

 suppleant til bestyrelsen, medens øvrige bestyrelsesmedlemmer vælges af  

 generalforsamlingen«.
Endvidere er der i foreningens klage blandt andet oplyst følgende:  

 »Der eksisterer således ingen bindende aftale om, at produktionen skal  

 foregå på Kolding Folkeblad eller under medvirken af redaktionelle  

 medarbejdere herfra.
Det vil til enhver tid være op til et flertal i  

 bestyrelsen at fastlægge produktionsstedet«.
 Herudover har foreningen i et brev af 19. august 1986 til nævnet udtalt:  

 »Lytterforeningens bestyrelse har det fulde redaktionelle ansvar og  

 afstikker retningslinier for programmernes indhold«.
På det foreliggende grundlag finder Udvalget vedr.
Lokal Radio, at der  

 ikke har været tilstrækkelig grund til at nægte Kanal Koldings Lytterforening  

 tilladelse til lokal radiovirksomhed under henvisning til Kolding Folkeblads  

 bestemmende indflydelse.
 Det bemærkes, at Lokalradionævnet i Kolding Kommune vil kunne indkalde  

 dokumentation for aftaleforholdet mellem Kanal Koldings Lytterforening og  

 Kolding Folkeblad, herunder vedrørende samarbejdets opsigelighed.
 Udvalgets afgørelse er enstemmig.
 Ingen.
