 I medfør af § 17, stk. 2, og § 30, stk. 1, i lov om Arbejdsmarkedets  

 Tillægspension, jfr. lovbekendtgørelse nr. 203 af 3. maj 1978, som senest  

 ændret ved § 1 i lov nr. 169 af 28. april 1982 om ændring af forskellige  

 lovbestemmelser vedrørende opkrævning af arbejdsgiverbidrag og ved lov nr.  

 225 af 28. maj 1982, fastsættes følgende om arbejdsgiverens indbetaling og  

 indberetning til Arbejdsmarkedets Tillægspension af ATP-bidrag:
Opkrævning og indbetaling § 1.  Bidrag opkræves ved hvert kvartals udløb af  

 Arbejdsmarkedets Tillægspension sammen med bidrag til Lønmodtagernes  

 Garantifond, Arbejdsgivernes Elevrefusion, invalidepension og  

 arbejdsløshedsforsikringen.
Stk. 2.  Bidrag forfalder til betaling den 1. i måneden  

 efter kvartalets udløb med sidste rettidige betalingsdag den 14. i  

 forfaldsmåneden.
For bidrag, der forfalder til betaling den 1. januar, er  

 sidste rettidige betalingsdag dog den 20. januar.
 Stk. 3.  Falder sidste rettidige betalingsdag, jfr. stk.  

 2, på en helligdag eller en lørdag, forlænges fristen til den nærmest  

 følgende hverdag.
 Stk. 4.  Arbejdsmarkedets Tillægspension kan, når  

 særlige omstændigheder taler derfor, efter ansøgning tillade, at kvartalsvis  

 indbetaling sker til andre terminer.
 Stk. 5.  Arbejdsmarkedets Tillægspension kan i særlige  

 tilfælde efter ansøgning fastsætte en længere tidsfrist for indbetalingen.
 Stk. 6.  Sker indbetaling af bidrag ikke rettidigt, skal  

 arbejdsgiveren betale renter af bidraget med 1 1/2 pct. for hver påbegyndt  

 måned fra kvartalets udløb, jfr. lovens § 17, stk. 3.
 Stk. 7.  En virksomheds ophør eller ejerskifte skal  

 meddeles til Arbejdsmarkedets Tillægspension senest 10 dage efter ophøret  

 eller ejerskiftet, jfr. § 2, stk. 2.
 Stk. 8.  En arbejdsgiver, der i et kvartal ikke har  

 beskæftiget lønmodtagere, der er omfattet af Arbejdsmarkedets Tillægspension,  

 skal give Arbejdsmarkedets Tillægspension meddelelse herom.
 § 2.  Indbetaling af bidrag sker, medmindre andet  

 aftales med Arbejdsmarkedets Tillægspension, ved benyttelse af særligt  

 giroindbetalingskort, der tilsendes arbejdsgiveren fra Arbejdsmarkedets  

 Tillægspension ved hvert kvartals udløb.
 Stk. 2.  Ved en virksomheds ophør og ved ejerskifte  

 sendes giroindbetalingskort til arbejdsgiveren snarest muligt, efter at  

 Arbejdsmarkedets Tillægspension har modtaget underretning om ophøret eller  

 ejerskiftet, jfr. § 1, stk. 7. Bidraget for den forløbne del af kvartalet  

 indbetales senest 14 dage, efter at opkrævningen er modtaget.
Stk. 3.  Arbejdsgiveren har ansvaret for rettidig  

 betaling.
Såfremt arbejdsgiveren ikke modtager giroindbetalingskort, eller  

 dette bortkommer efter modtagelsen, rekvireres nyt giroindbetalingskort i  

 Arbejdsmarkedets Tillægspension.
 Stk. 4.  Postvæsenets kvittering for bidragets  

 modtagelse er fyldestgørende, og særskilt kvittering fra Arbejdsmarkedets  

 Tillægspension kan ikke kræves.
Indberetning § 3.  Det samlede årlige bidrag til Arbejdsmarkedets  

 Tillægspension - d.v.s. såvel den i lønmodtagerens løn tilbageholdte andel af  

 det indbetalte bidrag som arbejdsgiverens andel - skal indberettes for hver  

 enkelt lønmodtager på oplysningssedlen med tilhørende angivelse, som efter  

 udløbet af hvert kalenderår skal indsendes til ligningsmyndighederne, jfr.  

 dog § 4.
 Stk. 2.  Pligten til at indberette bidrag på den i stk.  

 1 angivne måde påhviler enhver arbejdsgiver, som på oplysningsseddel skal  

 indberette udbetalt A-indkomst til lønmodtagere, der er omfattet af  

 Arbejdsmarkedets Tillægspension.
 Stk. 3.  De i stk. 2 omhandlede arbejdsgivere skal  

 påføre oplysningssedlen oplysning om det samlede bidrag til Arbejdsmarkedets  

 Tillægspension for den enkelte lønmodtager, oprundet til nærmeste hele  

 kronebeløb, samt oplysning om beskæftigelsesperiode.
 Stk. 4.  Angivelsen skal påføres oplysning om summen af  

 de på de medfølgende oplysningssedler anførte bidragsbeløb til  

 Arbejdsmarkedets Tillægspension.
 Stk. 5.  Når der i forbindelse med ophør af virksomhed  

 eller ejerskifte udfyldes og indsendes oplysningsseddel med tilhørende  

 angivelse, anføres tillige bidrag til Arbejdsmarkedets Tillægspension for  

 tiden indtil ophøret eller ejerskiftet efter reglerne i stk. 1-4.
 § 4.  I tilfælde, hvor det ikke påhviler en  

 arbejdsgiver at indsende oplysningsseddel, eller hvor bidraget til  

 Arbejdsmarkedets Tillægspension skal indbetales af andre end arbejdsgiveren,  

 sker indberetning af det samlede årlige bidrag på særlige indberetningslister  

 til Arbejdsmarkedets Tillægspension.
 Stk. 2.  Indberetningslisterne, der kan rekvireres hos  

 Arbejdsmarkedets Tillægspension, skal udfyldes med oplysning om:
 For arbejdsgiverens vedkommende:
a.
Navn og adresse.
b.
Arbejdsgivernummer.
c.
Indberetningsperiode.
 For hver enkelt lønmodtagers vedkommende:
a.
Navn.
b.
Personnummer.
c.
Beskæftigelsesperiode.
d.
Det samlede bidrag, d.v.s. summen af lønmodtagerens og arbejdsgiverens  

 andele af bidraget.
 Stk. 3.  Arbejdsmarkedets Tillægspension kan godkende,  

 at bidrag indberettes på anden måde, f.eks. på magnetbånd.
Stk. 4.  Indberetningslister indsendes i udfyldt stand  

 til Arbejdsmarkedets Tillægspension senest den 20. januar i det følgende  

 kalenderår.
Arbejdsmarkedets Tillægspension kan i særlige tilfælde fastsætte  

 en længere tidsfrist for indberetning.
I tilfælde af virksomhedens ophør  

 eller ejerskifte skal indberetningslister for tiden indtil ophøret eller  

 ejerskiftet indsendes til Arbejdsmarkedets Tillægspension senest 10 dage  

 derefter.
§ 5.  Arbejdsmarkedets Tillægspension kan i særlige  

 tilfælde pålægge en arbejdsgiver at indberette bidrag ved anvendelse af de i  

 § 4 omhandlede indberetningslister for et eller flere kalenderår eller dele  

 af et år.
De af § 3 omfattede arbejdsgivere fritages ikke herved for pligten  

 til at indberette bidrag på oplysningssedlen til ligningsmyndighederne.
Forskellige bestemmelser § 6.  Arbejdsmarkedets Tillægspension kan, når særlige  

 omstændigheder taler derfor, give henstand med indbetaling samt eftergive  

 bidrag og renter.
 § 7.  Arbejdsmarkedets Tillægspension har  

 udpantningsret for bidrag og renter, jfr. lovens § 17, stk. 4.
 § 8.  Krav, der tilkommer Arbejdsmarkedets  

 Tillægspension i medfør af lovens kapitel V om bidrag, forældes efter  

 reglerne i lov nr. 274 af 22. december 1908 om forældelse af visse  

 fordringer, jfr. lovens § 17, stk. 5.
 § 9.  Ved den samlede indbetaling af bidrag til  

 Arbejdsmarkedets Tillægspension, Lønmodtagernes Garantifond, Arbejdsgivernes  

 Elevrefusion, invalidepension og arbejdsløshedsforsikringen, jfr. § 1, stk.  

 1, foretages forlods en forholdsmæssig kontering af bidragene til de 4  

 sidstnævnte ordninger.
 Stk. 2.  Eventuelle konstaterede tab ved den samlede  

 bidragsopkrævning, jfr. § 1, stk. 1, fordeles efterfølgende mellem de enkelte  

 ordninger i forhold til de udækkede fordringers størrelse.
 Stk. 3.  Overførsel fra Arbejdsmarkedets Tillægspension  

 til de enkelte ordninger sker kvartalsvis på et beregnet renteneutralt  

 tidspunkt med det forventede bidragsprovenu for hele kvartalet.
 § 10.  Den arbejdsgiver, der undlader at foretage  

 indbetaling efter reglerne i §§ 1-2, eller som trods påkrav undlader at  

 foretage indberetning af bidrag til Arbejdsmarkedets Tillægspension efter  

 reglerne i §§ 3-5, straffes med bøde, jfr. lovens §§ 33 og 34.
 Stk. 2.  Er overtrædelse i stk. 1 begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar.
Ikrafttræden § 11.  Bekendtgørelsen træder i kraft 1. januar 1983.
 Stk. 2.  Samtidig ophæves arbejdsministeriets  

 bekendtgørelse nr. 600 af 26. november 1973.
