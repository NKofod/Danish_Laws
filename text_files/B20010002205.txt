Bekendtgørelse om uddannelsen til  

 teater- og  

 udstillingsteknisk assistent I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 teater- og udstillingsteknisk assistent eller delkompetence som scene- og  

 udstillingsmedhjælper.
 Stk. 2. Delkompetence vælges ved uddannelsesaftalens  

 indgåelse.
Uddannelsens mål § 2. Den uddannede teater- og udstillingstekniske  

 assistent skal selvstændigt kunne varetage almindelige teater- og  

 udstillingstekniske rutiner på tværs af den normale fagopdeling i  

 scene, regi, lys og lyd, således at forberedelser, prøver og  

 afvikling af forestilling/udstilling foregår på et forsvarligt  

 niveau.
Endvidere skal den teater- og udstillingstekniske assistent aktivt  

 kunne indgå i den samlede produktionsgruppe.
 Stk. 2. Den uddannede scene- og udstillingsmedhjælper  

 skal kunne udføre lettere arbejde inden for opsætning og  

 nedtagning samt scene- og udstillingsteknik.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Bygge og anlæg, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Teater- og Udstillingstekniske Assistenter.
§ 4. Uddannelsen varer 4 år.
For  

 scene- og udstillingsmedhjælper varer uddannelsen 2 år.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 40 ugers obligatorisk skoleundervisning, dog for delkompetencen 15 ugers  

 obligatorisk skoleundervisning.
Eleven kan indlede uddannelsen på skole  

 med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 10, 5,  

 15, og 7 uger, der omfatter grundfag, områdefag, bundne specialefag og  

 valgfag.
Undervisningen omfatter desuden perioder med ialt 3 ugers valgfri  

 specialefag, der kan ligge i tilknytning til skoleperioderne eller på  

 et andet tidspunkt under hovedforløbet.
Delkompetencen omfatter et  

 hovedforløb på 2 skoleperioder på henholdsvis 10 og 5  

 uger, der omfatter grundfag, områdefag og valgfag.
 Stk. 4. Hovedforløbet kan suppleres med valgfri  

 undervisning (påbygning), jf. erhvervsuddannelseslovens § 12,  

 stk. 4.
 Stk. 6. Varigheden og strukturen efter stk. 1-4 fraviges  

 ved voksenuddannelsesforløb, jf. § 7.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
Adgangsbegrænsning § 6. Der er fastsat adgangsbegrænsning for  

 elever uden uddannelsesaftale i henhold til erhvervsuddannelseslovens  

 § 9, stk. 1. Reglerne i bekendtgørelsen om elevers og  

 praktikvirksomheders retsstilling finder anvendelse.
Voksenuddannelsesforløb § 7. For personer, der er fyldt 25  

 år, og som har relevant erhvervserfaring, kan skolen efter  

 samråd med det faglige udvalg tilrettelægge et særligt  

 uddannelsesforløb, bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusive eventuelt suppleringskursus, jf. § 8, må ikke overstige  

 45 uger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 8. Det i § 7 nævnte  

 forløb kan indledes med et supplerende kursus efter  

 erhvervsuddannelseslovens § 16 på indtil 20 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan i forbindelse hermed foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 9. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag , der er særlige for  

 hovedforløbet:
1)	El-lære, 1,0 uge Niveau: Begynder Målet er, at eleven har en grundlæggende viden om  

 arbejdsområder inden for elfaget, har kendskab til arbejds- og  

 sikkerhedsmæssige bestemmelser og grundlæggende viden om svag- og  

 stærkstrømslære.
 2)	Grundlys 1, 1,0 uge.
 Niveau: Begynder.
 Målet er, at eleven har grundlæggende viden om og  

 færdigheder i lysteknik, har kendskab til lysteknikkens basisudstyr,  

 udstyrets betjening og vedligeholdelse, samt har kendskab til lyslære,  

 lyssætningsbegreber, ophængning, kabling og krydsfelt.
 3)	Grundlyd 1, 1,0 uge.
 Niveau: Begynder.
 Målet er, at eleven har en grundlæggende viden om og  

 færdigheder i lydteknik.
 4)	Projektgennemførelse 1, 1,0 uge.
Niveau: Begynder Målet er, at eleven har et kendskab til opbygning og  

 arbejdsgange i forbindelse med en forestillings/udstillings produktion.
 5)	Sceneteknik 1, 1,0 uge.
 Niveau: Begynder.
 Målet er, at eleven har grundlæggende viden om og  

 færdigheder i sceneteknik, har kendskab til scenetyper, sceneplaner,  

 teatrets faste installationer, inddækning, draperier og  

 tæppetyper, har kendskab til elektriske og manuelle træk og  

 afbalancering samt til sikkerhedsbestemmelser.
 Stk. 2. De områdefag, der er nævnt i stk. 1,  

 varer i alt 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Arbejdsmiljø 1,0 uge.
 2)	Engelsk, niveau F.
 3)	Fysik, niveau F.
 4)	Informationsteknologi, niveau E, 3,0 uger.
 5)	Matematik, niveau F 1,0 uge.
 6)	Samfundsfag, niveau F.
 7)	Stil, form og farve 1,0 uge.
 8)	Tysk, niveau F.
 Stk. 2. De i stk. 1, nr. 1, 4, 5 og 7 nævnte  

 grundfag påbegyndes i grundforløbet.
 Stk. 3. De i stk. 1 nævnte grundfag varer i alt  

 13,5 uger, dog for delkompetencen til scene- og udstillingsmedhjælper 8  

 uger, Engelsk, niveau F, Fysik, niveau F, Informationsteknologi, niveau F, 1  

 uge, Matematik, 1 uge, Samfundsfag, niveau F og Stil, form og farve, 0,5  

 uge.
 § 12. Undervisningen i hovedforløbet  

 omfatter følgende områdefag:
 1)	Elektronik, 1,0 uge.
Niveau: Rutine Målet er, at eleven kan anvende elektronik i det daglige arbejde  

 på en sikkerhedsmæssig forsvarlig måde og har en  

 grundlæggende viden om basisudstyr, måleteknikker,  

 vedligeholdelse af udstyr og fejlfinding.
 2)	Grundlyd 2, 2,0 uger.
 Niveau: Rutine.
 Målet er, at eleven har kendskab til lydteknikkens basisudstyr,  

 udstyrets funktioner, betjening og vedligeholdelse, og har kendskab til  

 lydlære og svagstrømslære samt kendskab til  

 forstærkere, sammenkobling, mikrofonlære, mikroports,  

 instrumenter og noder.
 3)	Grundlys 2, 2,0 uger.
 Niveau: Rutine.
 Målet er, at eleven kan læse lysplaner m.v., har udbygget  

 sit kendskab til udstyr, lyslære, lyssætning, ophængning,  

 kabling og krydsfelt samt til stærkstrømsreglementet og  

 sikkerhedsbestemmelser.
 4)	Køreuddannelse, 1,5 uge.
 Målet er, at eleven skal bestå den teoretiske og praktiske  

 prøve til kørekort (Kategori C) i henhold til gældende  

 regler.
 5)	Projektgennemførelse 2, 3,0 uger.
 Niveau: Avanceret.
 Målet er, at eleven kan planlægge og styre projekter fra  

 start til slut, indeholdende idéudvikling, planlægning,  

 økonomi, organisering, mødeplanlægning og styring,  

 implementering, præsentation og fremlæggelse.
 6) Sceneteknik 2, 3,0 uger.
 Niveau: Avanceret.
 Målet er, at eleven har kendskab til splejsning og brug af  

 tovværk og wirer, samt flyvetræk med specielle ophæng, har  

 kendskab til publikumsopbygninger, turnedekorationer, special effects og  

 pyroteknik og selvstændigt har opnået en større viden om  

 sceneteknik og udbygget sine færdigheder i at anvende  

 sceneteknikken.
 Stk. 2. Undervisningen i områdefag i  

 hovedforløbet varer i alt 12,5 uger, dog for delkompetencen til scene-  

 og udstillingsmedhjælper 6 uger, Elektronik, 1,0 uge, Grundlyd 2, 1,0  

 uge, Projektgennemførelse 2, 2,0 uger og Sceneteknik 2, 2,0 uger.
 § 13. Til uddannelsen er knyttet følgende  

 bundne specialefag:
 1)	Lys, 3,0 uger.
 Niveau: Avanceret.
Målet er, at eleven har kendskab til projektørlære,  

 lysborde og dæmpere, farver, filtre og specialeffekter og kender til  

 midi og andre protokoller.
Endvidere har eleven opnået en større  

 viden om lysteknik og udbygget sine færdigheder i at anvende  

 lysteknikken.
 2)	Lyd, 2,5 uger.
 Niveau: Avanceret.
 Målet er, at eleven har kendskab til akustiklære,  

 signalbehandling, lydkompendier, lydmixing, klipning samt digital- og  

 analoglyd og kan anvende mixerpulte, PA-anlæg, monitoranlæg og  

 båndmaskiner m.v. samt har kendskab til sikkerhedsbestemmelser.  

 Endvidere har eleven opnået en større viden om lydteknik og  

 udbygget sine færdigheder i at anvende lydteknikken.
 Stk. 2. Undervisningen i de i stk. 1 nævnte  

 specialefag varer i alt 5,5 uger, heraf 1,5 uge til den afsluttende praktiske  

 prøve.
§ 14. Undervisningen i hovedforløbet  

 omfatter desuden valgfri specialefag, jf. stk.2, der skal give eleven  

 mulighed for at fordybe sig i fagets problemstillinger og opnå viden om  

 nye metoder.
Skolen fastsætter i den lokale undervisningsplan, hvilke  

 skoleophold, der af henyn til de nødvendige faglige kvalifikationer  

 evt. skal være gennemført før det enkelte valgfri  

 specialefag.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg af  

 specialefag, jf. hovedbekendtgørelsen.
 Stk. 4. Undervisningen i de valgfrie specialefag varer i alt 3  

 uger.
§ 15. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5,5 uger, dog for delkompetence  

 1,0 uge.
Praktikuddannelsen § 16.
Praktikuddannelsen tilrettelægges således, at den  

 sammen med skoleundervisningen fører til, at eleven når  

 uddannelsens mål, jf. § 1.
 Stk. 1. Praktikuddannelsen skal give eleven praktisk  

 oplæring og rutine, således at eleven efter endt uddannelse kan  

 påtage sig at udføre arbejde som teater- og udstillingsteknisk  

 assistent.
 Stk.2. Uddannelsen i praktikvirksomheden tilrettelægges  

 således, at eleven i hver praktikperiode fortrinsvis beskæftiges  

 med og opnår færdigheder i de arbejdsdiscipliner, der er omfattet  

 af den eller de forudgående skoleperioder.
 Stk. 3. I praktikuddannelsen skal eleven beskæftiges med  

 de i erhvervet forekommende arbejdsmetoder, discipliner og  

 værktøjer ved arbejdsopgaver af stigende sværhedsgrad og  

 med stigende grad af selvstændighed.
 Uddannelsesbog m.v.
 § 17. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 18. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. Resultatet af den afsluttende prøve  

 (svendeprøven) angives ved en af de følgende betegnelser uden  

 tal, jf. §20.
1)	0 - 5,9 Ikke tilfredsstillende udført 2)	6,0 - 7,9 Nogenlunde tilfredsstillende udført 3)	8,0 - 9,4 Tilfredsstillende udført 4)	9,5 - 10,9 Meget tilfredsstillende udført 5)	11,0 - 13 Særdeles tilfredsstillende udført.
Skolens bedømmelse § 19. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Hvis faget afsluttes med eksamen,  

 er den afsluttende karakter eksamenskarakteren; ellers er det en  

 standpunktskarakter.
 Afsluttende prøver (eksamen) m.v.
§ 20. Den afsluttende eksamen, der samtidig  

 udgør en svendeprøve, finder sted i sidste skoleperiode.  

 Bekendtgørelse om eksamensordning ved erhvervsskolerne m.v. finder  

 anvendelse.
Eksamen består af en praktisk prøve i område-  

 og specialefag og varer 1,5 uge.
 Stk. 2. Opgaverne stilles af skolen efter samråd med det  

 faglige udvalg.
Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
Bekendtgørelsen om karakterskala anvendes.
Sygeeksamen og ny eksamen (eller prøve) § 21. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Hvis der er flere delprøver i et fag,  

 aflægges kun ny prøve i de delprøver, hvor karakteren i  

 den første prøve er under 6, henholdsvis "Ikke  

 bestået" eller "ikke godkendt".
Skolebevis og afsluttende praktikerklæring § 22. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført og betingelserne i stk. 2 og 3  

 er opfyldt.
Stk. 2. Eleven skal have opnået mindst karakteren 6 som  

 gennemsnit af alle afsluttende grund-,område- og specialefagskarakterer  

 i hovedforløbet.
Derudover skal de valgfri specialefag være  

 gennemført/bestået, og den afsluttende eksamen, jf. § 20  

 skal være bestået med mindst karakteren 6.
 Stk. 3. Elever med delkompetence skal have opnået mindst  

 karakteren 6 som gennemsnit af alle afsluttende grund- og  

 områdefagskarakterer i hovedforløbet.
 § 23. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 24. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 22 og afsluttende  

 praktikerklæring(er) for praktikuddannelsen er udstedt, jf.  

 § 23.
Kapitel 5 Ikrafttrædelses- og overgangsbestemmelser § 25. Bekendtgørelsen træder i kraft  

 den 27. januar 2001.
 Stk. 2. Samtidig ophæves bekendtgørelse nr. 272  

 af 5. maj 1998 om uddannelsen til teater- og udstillingsteknisk  

 assistent.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 4. skoleperiode før den 1. januar 2001.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
