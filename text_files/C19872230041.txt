 Studieplanen har virkning fra den 1. januar 1988.
 P.d.v.
 e.b.
Søren lauridsen studielektor 1. Formål Formålet med undervisningen er at give de studerende en indgående  

 forståelse for programkonstruktionsprocessen , de mål der søges opnået gennem  

 denne proces, og de midler der kan tages i anvendelse.
 Dette formål skal i praksis give sig udslag i, at de studerende gennem  

 kurset sættes i stand til dels at medvirke til og at have  ansvaret for  

 løsningen af en større programkonstruktionsopgave på optimal vis under givne  

 omstændigheder, dels at evaluere et større   

  programprodukt .
2. Hovedemner og undervisningsmål for disse Programmeringens mål De studerende skal opnå kendskab til de mål , der naturligt kan opstilles  

 for enhver programkonstruktionsproces, f.eks. vedligeholdelsesvenlighed,  

 pålidelighed, flytbarhed og effektivitet.
 De studerende skal endvidere orienteres om den såkaldte  software-krise ,  

 og herigennem bibringes en forståelse for vigtigheden af en opprioritering af  

 målet  vedligeholdelsesvenlighed .
Programmeringens midler De studerende skal opnå kendskab til og sættes i stand til at kunne vælge  

 imellem de midler , der kan benyttes for at opnå de opstillede mål.
Midlerne kan inddeles i 3 grupper: algoritmer, programkonstruktionsprincipper og programkonstruktionsmetoder.
Algoritmer De studerende skal opnå et fortroligt kendskab til  algoritmebegrebet og  

 sættes i stand til at forstå og anvende en række vigtige algoritmer.
 De studerende skal opnå kendskab til de grundlæggende elementer ,  

 algoritmerne bygger på, såsom sekvens, selektion, repetion, rekursion,  

 procedure, korutine, proces o.s.v., og kunne anvende disse ved  

 sammensætningen af algoritmer til løsning af konkrete problemstillinger.
 De studerende skal sættes i stand til klart at kunne skelne mellem  

 begreberne algoritme og program.
 De studerende skal orienteres om et par værktøjer til visualisering af  

 algoritmer såsom strukturdiagrammer og pseudokode.
programkonstruktionsprincipper De studerende skal sættes i stand til at forstå og kunne anvende de  

 vigtigste programkonstruktionsprincipper såsom problemnedbrydning/trinvis  

 forfinelse, top/down-princippet og bottom/up-princippet.
 De studerende skal sættes i stand til at kunne vurdere fordele og ulemper  

 ved disse principper udfra givne forudsætninger.
Programkonstruktionsmetoder De studerende skal opnå kendskab til 3-4 af de vigtigste  

 programkonstruktionsmetoder, f.eks.
JSP (Jacksom Structured Programming), SD  

 (Structured Design), IPT (Improved Programming Technologies) og LCP (Logical  

 Construction of Programs) på et sådant plan, at de er i stand til at  

 sammenligne dem og vurdere deres stærke og svage sider.
 Endvidere skal de studerende sættes i stand til at kunne anvende mindst  

 een af disse metoder til løsning af et konkret, ikke trivielt problem.
Kontrol af programkvalitet De studerende skal orienteres om de midler, der kan benyttes til kontrol  

 af programkvaliteten, d.v.s. til kontrol af, om de opstillede mål er nået.  

 Orienteringen bør omfatte metoder til  programafprøvning og  

 effektivitetsanalyse .
3. Adgangsbetingelser Gl. edb-assistent-udd.: Ny ebd-assistent-udd.:
