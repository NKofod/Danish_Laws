Fremsat den 9. november 2000 af  

 Poul Nødgaard (DF),  

 Kristian Thulesen Dahl (DF), Pia Kjærsgaard (D  

 F) og Peter Skaarup (DF) Forslag til folketingsbeslutning om bevilling til bevarelse af Hvidsten Kro Folketinget opfordrer regeringen til at fremsætte  

 forslag om at yde en bevilling på maksimalt 3 mio. kr. til bevarelse af  

 den historiske Hvidsten Kro.
Bemærkninger til forslaget Forslagsstillerne er af den opfattelse, at  

 der skal gives en bevilling på maksimalt 3 mio. kr. til bevarelse af  

 den historiske Hvidsten Kro.
Hvidsten Kro nord for Randers var under den nazistiske  

 besættelse af Danmark under 2. Verdenskrig hjemsted for Hvidsten  

 Gruppen.
Den legendariske kroejer, Marius Fiil og syv andre medlemmer af  

 gruppen blev henrettet af nazisterne den 29. juni 1944.
Marius Fiil var kendt viden om for sit nationale sindelag.  

 Da modstandslederen Flemming Juncker på Overgaard i 1943 søgte  

 efter pålidelige folk, der kunne modtage våben, ammunition og  

 faldskærmssoldater og efterfølgende transportere nedkastningerne  

 til modstandsbevægelsens skjulesteder, henvendte han sig til Marius  

 Fiil, som straks erklærede sig villig til at medvirke.
Hermed  

 etableredes den første gruppe, som modtog våben og ammunition  

 fra luften til modstandsbevægelsen i Jylland.
Gruppen opererede ved en lang række nedkastninger,  

 men den 11. marts 1944 omringede Gestapo kroen, og Marius Fiil, sønnen  

 Niels Fiil, svigersønnen Peter Bergenhammer Sørensen samt  

 døtrene Kirstine Fiil (Tulle) og Gerda Fiil blev arresteret.
Desuden  

 arresteredes Niels Nielsen Kjær, Søren Peder Kristensen, Johan  

 Kjær Hansen, Henning Andersen og Albert Iversen.
Alle otte mænd  

 blev henrettet, medens døtrene kom i tysk fængsel.
 Der er etableret en mindelund for de henrettede tæt  

 ved kroen, men også selve kroen indeholder mange minder om  

 begivenhederne under besættelsen og om Marius Fiils liv.
Kroen, som er opført i 1790, er fortsat i familiens  

 eje, og drives af Marius Fiils oldebarn.
Bygningerne er fredet i 1987, men  

 det har vist sig, at en gennemgribende renovering og restaurering er  

 hastende.
En ekspertgruppe i Frihedskampens Veteraners Fredningsråds  

 regi har foretaget en nøje gennemgang af samtlige bygninger og har  

 konkluderet, at en samlet renovering vil koste ca. 3 mio. kr.
På denne  

 baggrund er der igangsat en privat indsamling, som dog ikke har indbragt de  

 fornødne midler.
Forslagsstillerne finder, at staten må bidrage til  

 at bevare dette historiske minde om den indsats, en kreds af danske  

 mænd og kvinder ydede under besættelsen for at bekæmpe  

 nazismen.
Det skal understreges, at den foreslåede bevilling er en  

 engangsbevilling, og det er forslagsstillernes opfattelse, at der ud af  

 Kulturministeriets budget på små 4 mia. kr. kan findes de  

 nødvendige midler.
Skriftlig fremsættelse Poul Nødgaard (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bevilling til  

 bevarelse af Hvidsten Kro.
(Beslutningsforslag nr.
B 35).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
