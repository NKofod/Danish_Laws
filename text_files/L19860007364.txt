 Ved noteveksling i Maputo den 13. maj og den 13. juni 1986 er der indgået  

 en overenskomst mellem Danmark og Mozambique, ifølge hvilken den danske  

 regering yder et beløb på indtil 4.758.000 kroner til et projekt vedrørende  

 udarbejdelse af detaljerede forundersøgelsesrapporter for Maputos og  

 Quelimanes grønne zoner.
 To eksperthold vil i løbet af en 6 måneders periode udarbejde de  

 grundlæggende planer for en effektiv og koordineret udnyttelse af  

 landbrugsressourcerne i de grønne zoner omkring Maputo og Quelimane med  

 henblik på at øge befolkningens forsyning med grøntsager og frugt.
Projektet tager sigte på at inddrage de små familiebrug i  

 landbrugsproduktionen i de grønne zoner.
Endvidere vil den institutionelle  

 planlægningskapacitet blive styrket med henblik på at sikre projektets  

 levedygtighed på længere sigt.
Under projektforløbet vil der desuden blive  

 udarbejdet konkrete projektforslag, som vil kunne gennemføres hurtigt og  

 forventes at blive højt prioriteret blandt udenlandske donorer.
