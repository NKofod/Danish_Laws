 I medfør af våbenlovens § 1, stk. 1, § 2, stk. 1 og 2, § 2 a, § 2 b, § 2  

 c, § 2 e, § 6, stk. 2 og § 6 a, jf. lovbekendtgørelse nr. 529 af 11. december  

 1985 som ændret senest ved lov nr. 351 af 6. juni 1991 og lov nr. 386 af 20.  

 maj 1992, fastsættes:
 Anvendelsesområde m.v.
 § 1.  For personer, der er bosat her i landet, gælder  

 våbenlovgivningens almindelige regler med de ændringer, der følger af  

 reglerne i kapitel 3.
 § 2.  For personer, der er bosat i en anden  

 medlemsstat, gælder våbenlovgivningens almindelige regler med de ændringer,  

 der følger af reglerne i kapitel 2 og 3.
 § 3.  En person anses for bosiddende i den  

 medlemsstat, der følger af bopælsadressen på den pågældendes pas, kørekort  

 eller andet identitetskort, der forevises ved kontrol af erhvervelse eller  

 besiddelse af våben.
Erhvervelse og besiddelse af skydevåben § 4.  Personer i en anden medlemsstat må ikke erhverve  

 skydevåben her i landet, medmindre politimesteren (politidirektøren) meddeler  

 tilladelse hertil, eller overdragelsen er omfattet af våbenlovens § 2 a.  

 Sådan tilladelse må ikke meddeles, forinden de kompetente myndigheder i den  

 medlemsstat, hvor den pågældende person er bosiddende, har meddelt samtykke  

 til erhvervelsen, eller erhvervelsen af det pågældende skydevåben ikke kræver  

 tilladelse i den pågældende medlemsstat.
 § 5.  Personer bosat i en anden medlemsstat må kun  

 besidde skydevåben her i landet, såfremt politimesteren (politidirektøren)  

 har meddelt tilladelse hertil, medmindre besiddelsen er omfattet af  

 våbenlovens § 2 a eller denne bekendtgørelses § 7. Såfremt tilladelse  

 meddeles, skal de kompetente myndigheder i den medlemsstat, hvor den  

 pågældende er bosiddende, underrettes herom.
 § 6.  Reglerne i §§ 4 og 5 gælder også for erhvervelse  

 og besiddelse af ammunition samt de i øvrigt i våbenlovens § 1, stk. 1, nr. 1  

 og 2 nævnte genstande til skydevåben.
 Europæisk våbenpas m.v.
 § 7.  Personer, der er i besiddelse af europæisk  

 våbenpas, kan uden særskilt tilladelse transportere og besidde skydevåben  

 under rejse i to eller flere medlemsstater med henblik på deltagelse i jagt  

 eller konkurrenceskydning.
Stk. 2.  Ret til at transportere og besidde skydevåben i  

 henhold til stk. 1 er betinget af, at 1. den pågældende person kan dokumentere baggrunden  

 for rejsen, f.eks. ved forevisning af en invitation.
2. det europæiske våbenpas er gyldigt og omfatter det  

 eller de skydevåben, som den pågældende person transporterer, og 3. indrejse ikke sker til et medlemsland, der har  

 forbudt indførsel af det pågældende våben.
 § 8.  Indehavere af europæiske våbenpas kan  

 transportere og besidde ammunition i rimeligt omfang, såfremt betingelserne i  

 § 7, stk. 2, er opfyldt.
 § 9.  Politimesteren (politidirektøren) kan udstede  

 europæisk våbenpas til personer, der er bosiddende her i landet, og som  

 lovligt er i besiddelse af jagt- eller konkurrenceskydevåben.
 Stk. 2.  Europæiske våbenpas udstedes vederlagsfrit.
 § 10.  For indehavere af en våbentilladelse udstedes  

 våbenpasset med en gyldighedstid på 5 år.
 Stk. 2.  For indehavere af jagttegn udstedes våbenpasset  

 med en gyldighedstid på 5 år.
 Stk. 3.  For indehavere af en våbenpåtegning fra en  

 skytteforening udstedes våbenpasset med en gyldighedstid på 5 år.
 Stk. 4.  For medlemmer af en skytteforening kan der  

 endvidere udstedes våbenpas med en gyldighedstid på 5 år til  

 skytteforeningsvåben, som den pågældende lovligt kan benytte.
§ 11.  Et europæisk våbenpas, hvis gyldighedsperiode  

 ikke er udløbet, bliver dog ugyldigt, såfremt 1. den pågældendes våbentilladelse tilbagekaldes, 2. den pågældende ikke har gyldigt jagttegn, 3. den pågældendes våbenpåtegning bortfalder,  

 tilbagekaldes, eller 4. den pågældende ophører med at være medlem af  

 skytteforeningen.
 § 12.  Såfremt et våbenpas er udløbet efter § 10,  

 eller våbenpasset bliver ugyldigt efter § 11, skal våbenpasset straks  

 afleveres til den stedlige politimester (politidirektøren).
§ 13.  Personer, der besidder skydevåben, som er  

 omfattet af et europæisk våbenpas, skal på forlangende forevise våben og  

 våbenpas for politiet.
Indehaveren af våbenpasset skal endvidere medbringe  

 yderligere legitimation, f.eks. pas, kørekort eller andet identitetskort, og  

 på forlangende forevise den for politiet.
Straffe- og ikrafttrædelsesbestemmelser § 14.  Med bøde, hæfte eller under skærpende  

 omstændigheder fængsel indtil 2 år straffes den, der overtræder §§ 4-6, § 7,  

 stk. 2, og §§ 12-13.
 § 15.  Bekendtgørelsen træder i kraft den 1. januar  

 1993.
Justitsministeriet, den 9. december 1992 Hans Engell / Jørgen Paulsen (* 1) Reglerne i denne bekendtgørelse er fastsat til opfyldelse af Rådets  

 direktiv af 18. juni 1991 om erhvervelse og besiddelse af våben (91/477/EØF).
