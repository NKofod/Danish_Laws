A.
Kontrollen med denaturering af skummetmælkspulver foretages på den  

 godkendte denatureringsvirksomhed under denatureringsprocessen.
Inden  

 denatureringen påbegyndes, kan der efter følgende retningslinier opnås  

 forhåndsgodkendelse af de enkelte denatureringsmidler.
 B.1. Denatureringsmidlerne skal foreligge i sække og være oplagret separat  

 og tilgængeligt for kontroloptælling på den godkendte virksomhed.
2. Anmeldelse (bilag 1) vedrørende udtagning af prøve  

 af et denatureringsmiddel skal være foderstofkontrollen i hænde senest 4  

 arbejdsdage før prøveudtagning ønskes.
Partier, hvoraf der ønskes udtaget  

 prøve, må være på max. 50 tons, og skal være oplagret på virksomheden.
Ved  

 prøveudtagningen påføres alle sækkene ved påstempling, oplysning om  

 fabrikkens registreringsnummer og et af foderstofkontrollen oplyst  

 denatureringsnummer.
Under prøveudtagningen er virksomheden forpligtet til at  

 foretage den foreskrevne stempling af sækkene samt stille den fornødne  

 arbejdskraft til rådighed.
3. Sækkene med denatureringsmidler skal opbevares  

 separat på prøveudtagningsstedet indtil analyseresultatet foreligger.  

 Analyseresultatet vil normalt foreligge senest 10 arbejdsdage efter  

 prøveudtagningen.
Meddelelse om såvel positive som negative analyseresultater  

 tilsendes virksomheden af foderstofkontrollen vedlagt regning for  

 omkostningerne i forbindelse med prøveudtagning og analyser.
4. Hvis et godkendt denatureringsmiddel sælges eller  

 på anden måde overdrages til andre denatureringsvirksomheder, bortfalder  

 godkendelsen og der skal på ny udtages prøve og foretages analyse for at opnå  

 godkendelse af partiet.
Et parti ikke godkendt denatureringsmiddel skal,  

 straks efter modtagelse af analyseresultatet, af virksomheden have annulleret  

 påstemplingen på emballagen.
 5. Godkendelse af et parti denatureringsmiddel  

 begrænses til 6 måneder.
 6. Godkendte denatureringsmidler må ikke sammenblandes  

 inden denatureringen.
 7. Virksomheden forpligter sig til at føre regnskab  

 over det daglige forbrug af de enkelte partier godkendte denatureringsmidler  

 (bilag 2). Regnskaber vedrørende de enkelte partier af godkendte  

 denatureringsmidler skal inden denatureringen forevises for  

 foderstofkontrollen og kopier af disse regnskaber i underskrevet stand  

 vedlægges de indsendte ansøgninger.
C.
Et godkendt denatureringsmiddel kan, hvis alle øvrige betingelser  

 vedrørende denatureringen i øvrigt er opfyldt, anvendes uden yderligere  

 prøveudtagning.
Virksomheden kan efter eget valg anvende enten godkendte  

 eller ikke godkendte denatureringsmidler ved denaturering af  

 skummetmælkspulver, men det samlede kvantum af hvert enkelt  

 denatureringsmiddel, der anvendes i løbet af en dag, skal være enten godkendt  

 eller ikke godkendt.
Oplysning om, hvilke denatureringsmidler, der anvendes  

 på den enkelte denatureringsdag, skal anføres på den fremsendte anmeldelse  

 (bilag 3) om kontrol med denatureringen.
D.
Under denatureringen vil foderstofkontrollen udtage prøver af den  

 denaturerede vare og det anvendte skummetmælkspulver til undersøgelse.
