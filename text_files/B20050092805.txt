 Bekendtgørelse  

 om  

 boafgifter  

 og gaveafgift m.v.
 I medfør af § 3, stk. 2, og § 32 i  

 boafgiftsloven, jf. lovbekendtgørelse nr. 752 af 23. august 2001, som senest  

 ændret ved § 9 i lov nr. 428 af 6. juni 2005, fastsættes:
Afsnit I Dødsboafgifter Kapitel 1 Bobestyrerboer og privat skiftede boer § 1.  

  

 Boopgørelsen indsendes, jf. boafgiftslovens § 10, stk. 1 og  

 stk. 2, til skifteretten i den retskreds, hvor afdøde ved sin død havde  

 bopæl, og til told- og skatteforvaltningen.
Boopgørelsen skal være  

 underskrevet  

 af samtlige arvinger, såfremt boet behandles efter boafgiftslovens § 10,  

 stk. 1. Såfremt boet behandles efter boafgiftslovens § 10,  

 stk. 2, skal boopgørelsen være underskrevet af bobestyreren.
 Stk. 2.  

  

 Når et bo  

 efter dødsboskiftelovens § 2 er henvist til skiftebehandling her i  

 landet,  

 skal opgørelsen indgives til den pågældende skifteret.
 Stk. 3.  

  

 Når et bo  

 vedrører en bortebleven person, indgives boopgørelsen til den skifteret, hvor  

 den borteblevnes formue er taget under skiftebehandling.
§ 2.  

  

 Boopgørelsen skal indeholde oplysning om 1)  

 	  

 hvilket bo opgørelsen  

 vedrører, samt oplysning om afdødes eventuelle tidligere afdøde ægtefælle  

 eller  

 afdødes efterlevende ægtefælle, 2)  

 	  

 boets aktiver og  

 passiver med fornødne specifikationer, 3)  

 	  

 boets indtægter og  

 udgifter, 4)  

 	  

 fordelingen af  

 bobeholdningen  

 og eventuelt boafgiften mellem arvinger og  

 legatarer med angivelse af slægtskabsforholdet til afdøde, 5)  

 	  

 arveafkald, 6)  

 	  

 arveforskud og gaver  

 ydet før den 1. juli 1995, jf. boafgiftslovens §§ 49 og 50, 7)  

 	  

 gaveafgift, der ikke  

 er betalt rettidigt, og om 8)  

 	  

 henstand med arve-,  

 bo-, tillægsbo- og gaveafgifter, som afdøde havde opnået.
 Endelig skal opgørelsen vedlægges oplysning om eventuel  

 indtrådt afgiftspligt i henhold til  

 boafgiftslovens  

 § 8, stk. 3 og stk. 4, og § 47.
 Stk. 2.  

  

 Boopgørelsen  

 efter stk. 1 skal indgives, jf. dog § 5, selvom al arv i et bo  

 efter  

 boafgiftslovens § 3 er undtaget fra afgiftspligten eller fritaget for  

 afgift, eller arvebeholdningen i et bo er under et efter personskattelovens  

 § 20 reguleret grundbeløb på 144.500 kr. (i 1987-niveau), og ingen del  

 heraf omfattes af tillægsboafgiften.
 § 3.  

  

 Den  

 afgiftspligtige værdi af forsikringer, pensioner m.v., der indgår i et bo,  

 opgøres efter stk. 2-4. For forsikringer, pensioner m.v., der omfattes  

 af  

 pensionsbeskatningslovens afsnit I, gælder stk. 2-3.
 Stk. 2.  

  

 Den  

 afgiftspligtige værdi af forsikringer, pensioner m.v., der udbetales samlet,  

 opgøres som det udbetalte beløb med fradrag af afgift efter  

 pensionsbeskatningslovens § 25, stk. 1, nr. 6, eller § 29,  

 stk. 1.
 Stk. 3.  

  

 Den  

 afgiftspligtige værdi af forsikringer, pensioner m.v. med løbende eller  

 ratevise udbetalinger opgøres som det beløb, hvoraf der beregnes afgift efter  

 pensionsbeskatningslovens § 29, stk. 1, med fradrag af den  

 beregnede  

 afgift efter den nævnte bestemmelse.
 Stk. 4.  

  

 Den  

 afgiftspligtige værdi af forsikringer, pensioner m.v., der ikke omfattes af  

 pensionsbeskatningslovens afsnit I, opgøres som det beløb, som på den i  

 boopgørelsen fastsatte opgørelsesdag kunne være udbetalt ved ordningens  

 ophævelse, eventuelt af kapitalværdien af fripolice og lignende.
§ 4.  

  

 Boafgiften indbetales til den skifteret, der har foretaget  

 afgiftsberegningen.  

 Afgiften forfalder til betaling 4 uger efter, at boet har modtaget  

 afgiftsopkrævningen med sidste  

 rettidige  

 betalingsdag  

 14 dage senere.
Falder den sidste rettidige betalingsdag på en helligdag  

 eller  

 lørdag, forlænges fristen til den følgende hverdag.
Forenklet privat skifte § 5.  

  

 Der  

 skal ikke indsendes boopgørelse i boer, der udleveres til forenklet privat  

 skifte, men der skal indgives en opgørelse over boets aktiver og passiver pr.  

 dødsdagen til skifteretten, jf. dødsboskiftelovens § 34, stk. 2,  

 jf.  

 § 25, stk. 5, § 35, stk. 1 og 3, og § 33,  

 stk. 3.
Kapitel 2 Afgiftspligtige erhvervelser uden om et bo § 6.  

  

 Anmeldelser efter boafgiftslovens § 10, stk. 3-7, skal indeholde de  

 relevante oplysninger til brug for afgiftsberegningen og afgiftsopkrævningen.
 Stk. 2.  

  

 En  

 anmeldelse efter boafgiftslovens § 10, stk. 6, skal indgives til  

 skifteretten i den retskreds, hvor den efterlevende ægtefælle bor, eller hvor  

 boet behandles.
 Stk. 3.  

  

 En  

 anmeldelse efter boafgiftslovens § 10, stk. 7, skal indgives til  

 skifteretten i afdødes retskreds.
 § 7.  

  

 Den  

 afgiftspligtige værdi af forsikringer, pensioner m.v., der ikke indgår i et  

 bo,  

 opgøres efter stk. 2-6. For forsikringer, pensioner m.v., der omfattes  

 af  

 pensionsbeskatningslovens afsnit I, gælder stk. 2-4.
 Stk. 2.  

  

 Den  

 afgiftspligtige værdi af forsikringer, pensioner m.v., der udbetales samlet,  

 opgøres som det udbetalte beløb med fradrag af afgift efter  

 pensionsbeskatningslovens  

 § 25, stk. 1, nr. 6, eller § 29, stk. 1.
 Stk. 3.  

  

 Den  

 afgiftspligtige værdi af forsikringer, pensioner m.v. med løbende eller  

 ratevise udbetalinger, der ikke er skattepligtige, opgøres som det beløb,  

 hvoraf der beregnes afgift efter pensionsbeskatningslovens § 29,  

 stk. 1 eller stk. 2, med fradrag af den beregnede afgift efter de  

 nævnte bestemmelser.
 Stk. 4.  

  

 Hvis der  

 indtræder afgiftspligt af retten til pensioner og udbetalinger som nævnt i  

 boafgiftslovens  

 § 3, stk. 1, litra b, fordi retten bevares efter de i bestemmelsen  

 nævnte personers fyldte 24. år, udgør den afgiftspligtige værdi det beløb,  

 hvoraf der beregnes afgift efter pensionsbeskatningslovens § 29,  

 stk. 2, med fradrag af den beregnede afgift efter den nævnte  

 bestemmelse.
 Stk. 5.  

  

 Den  

 afgiftspligtige værdi af forsikringer, pensioner m.v. omfattet af  

 pensionsbeskatningslovens afsnit II eller afsnit II A med helt eller delvise  

 skattepligtige udbetalinger opgøres som 60 pct. af det beløb, som på  

 tidspunktet for afgiftspligtens indtræden kunne være udbetalt til den  

 pågældende  

 ved ordningens ophævelse, eventuelt af kapitalværdien af fripolice eller  

 lignende.
Stk. 6.  

  

 Den  

 afgiftspligtige værdi af forsikringer, pensioner m.v., der ikke omfattes af  

 stk. 2-5, opgøres som værdien på udbetalingstidspunktet, henholdsvis  

 tidspunktet for første udbetaling efter afgiftspligtens indtræden.
Ved  

 værdien  

 på tidspunktet for første udbetaling forstås det beløb, som på dette  

 tidspunkt  

 kunne være udbetalt ved ordningens ophævelse, eventuelt kapitalværdien af  

 fripolice eller lignende.
§ 8.  

  

 Boafgifter af forsikringer, pensioner m.v. indbetales til skifteretten i  

 afdødes retskreds.
Boafgifter efter boafgiftslovens § 8, stk. 3,  

 indbetales til den retskreds, hvor den efterlevende ægtefælle bor, eller hvor  

 boet behandles.
Boafgifter efter boafgiftslovens § 8, stk. 4,  

 indbetales til den retskreds, hvor boet behandles.
Afgiften forfalder til  

 betaling 4 uger efter, at boet har modtaget afgiftsopkrævningen med sidste  

 rettidige  

 betalingsdag 14 dage senere.
Falder den sidste  

 rettidige betalingsdag på en helligdag eller lørdag, forlænges fristen til  

 den  

 følgende hverdag.
Kapitel 3 Skifteretterne § 9.  

  

 I  

 boer, hvor afgiften beregnes af skifteretten, føres boafgifterne til indtægt  

 i  

 skifterettens afgiftsregnskab.
 § 10.  

  

 Skifteretten  

 kan omberegne de boafgifter, der skal betales af privat skiftede boer,  

 bobestyrerboer  

 og af afgiftspligtige erhvervelser uden om et bo.
Stk. 2.  

  

 Skifteretten kan tilbagebetale for meget betalt afgift.
Ved krav, der  

 forfalder  

 fra og med den 1. august 2002, finder reglerne om forrentning af visse  

 tilbagebetalingsbeløb i afsnit J i Processuelle regler på told- og  

 skatteforvaltningens område anvendelse.
Krav, der er forfaldet inden den 1.  

 august 2002, forrentes efter det ophævede cirkulære nr. 157 af 14. oktober  

 1987.
 § 11.  

  

 Skifteretten kan efter boafgiftslovens § 17, stk. 3, i privat  

 skiftede boer ansætte den afgiftspligtige arvebeholdning skønsmæssigt, når  

 boopgørelsen efter udløbet af fristen for rettidig indsendelse trods gentagne  

 opfordringer ikke er indsendt, eller ufuldstændig boopgørelse tilsvarende  

 ikke  

 er berigtiget.
 Stk. 2.  

  

 En  

 skønsmæssig ansættelse efter stk. 1 af den afgiftspligtige  

 arvebeholdning  

 bør fastsættes med udgangspunkt i de oplysninger, som boet måtte have  

 indgivet  

 om aktiver og passiver m.v., og i samarbejde med told- og  

 skatteforvaltningen.
 Stk. 3.  

  

 Boet skal  

 gøres bekendt med ansættelsen senest samtidig med afgiftsopkrævningen.
 § 12.  

  

 Skifteretten kan som led i opkrævningen give udsættelse med betaling af  

 boafgifter i privat skiftede boer, bobestyrerboer og i anmeldelser efter  

 boafgiftslovens § 10, stk. 3, i indtil et år fra afgiftens  

 forfaldsdag.
 Stk. 2.  

  

 Udsættelse  

 med betaling af boafgifter kan ske, når boet, henholdsvis arvingen i de af  

 boafgiftslovens  

 § 10, stk. 3, omfattede tilfælde, kan sandsynliggøre et forbigående  

 økonomisk behov, og der betales rente af det beløb, hvormed der gives  

 udsættelse, jf. boafgiftslovens § 38.
 § 13.  

  

 Har skifteretten ikke inden 3 uger efter betalingsfristens udløb modtaget  

 skyldige boafgifter i et privat skiftet bo, kan skifteretten anmode told- og  

 skatteforvaltningen om at foretage inddrivelse, jf. boafgiftslovens  

 § 39,  

 stk. 1 og 2, hos de pågældende arvinger eller legatarer.
Kapitel 4 Fritagelse for boafgift § 14.  

  

 Afgørelser om fritagelse efter boafgiftslovens § 3, stk. 2, for  

 offentlige institutioner, den danske folkekirke, valgmenigheder, religiøse  

 samfund, foreninger, selskaber eller stiftelser med almenvelgørende eller  

 andet  

 almennyttigt formål, som ikke er omfattet af boafgiftslovens § 3,  

 stk. 1,  

 litra f, træffes af told- og skatteforvaltningen.
 Stk. 2.  

  

 Tilfalder  

 arven, legatet eller forsikringen m.v. en institutions lokale afdeling, skal  

 denne i henhold til sine vedtægter have samme almennyttige formål som  

 hovedinstitutionen, og arven m.v. skal anvendes inden for dette formål.  

 Hovedinstitutionen skal erklære at ville føre tilsyn hermed.
 Stk. 3.  

  

 Som følge  

 af afgiftsfritagelse efter stk. 1 kan institutioner m.v. anmode told- og  

 skatteforvaltningen om optagelse på den af told- og skatteforvaltningen  

 udsendte  

 oversigt over  

 almenvelgørende  

 eller på anden måde  

 almennyttige fonde, foreninger, stiftelser, institutioner m.v. samt religiøse  

 samfund, som er godkendt efter ligningslovens § 8 A eller § 12  

 eller  

 efter boafgiftslovens § 3, stk. 2.
 § 15.  

  

 Selv om en institution m.v. ikke er omfattet af § 14, stk. 1, kan  

 skifteretten fritage for betaling af boafgifter, når institutionen er et  

 statsligt eller kommunalt museum eller bibliotek, herunder et museum eller  

 bibliotek på et universitet eller en højere læreanstalt, eller et museum, der  

 er godkendt til at modtage statstilskud i henhold til lov om museer.
 Stk. 2.  

  

 Når arv  

 eller legat til de i stk. 1 nævnte institutioner består af genstande,  

 gælder bemyndigelsen kun, hvis institutionen erklærer, at genstandene indgår  

 i  

 institutionens samlinger.
Afsnit II Gaveafgift Kapitel 5 Told- og skatteforvaltningen § 16.  

  

 Anmeldelse af afgiftspligtige gaver skal indgives på et af told- og  

 skatteforvaltningen udarbejdet skema.
 Stk. 2.  

  

 Gaveafgift  

 indbetales til told- og skatteforvaltningen.
 § 17.  

  

 Gaveafgiften skal indbetales samtidig med indgivelse af gaveanmeldelsen,  

 uanset  

 om gaveanmeldelsen indgives den 1. maj året efter, at gaven er modtaget,  

 eller  

 før dette tidspunkt.
 Stk. 2.  

  

 Betales  

 afgiften ikke samtidig med anmeldelsen, skal den i boafgiftslovens § 38  

 nævnte rente betales fra den 1. i den måned, i hvilken afgiften er forfalden.
 § 18.  

  

 Gaver givet før den 1. juli 1995, som giver har forbeholdt sig indtægterne  

 eller nytten af for sin livstid eller for et tidsrum, skal ifølge  

 boafgiftslovens § 49 afgiftsberigtiges med gaveafgift, når rente- eller  

 brugsretten ophører.
 Stk. 2.  

  

 Ophører  

 rente- eller brugsretten, medens giver lever, skal gaveanmeldelse indgives,  

 og  

 gaveafgiften betales, senest den 1. maj i året efter, at rente- eller  

 brugsretten er ophørt.
 Stk. 3.  

  

 Ophører  

 rente- eller brugsretten ved givers død, skal gaveanmeldelsen indgives, og  

 gaveafgiften betales, senest den 1. maj i året efter dødsfaldet.
§ 19.  

  

 Arveforskud givet før den 1. juli 1995 til en person, der på det tidspunkt,  

 hvor forskuddet blev givet, eller ved givers død ikke var omfattet af  

 boafgiftslovens § 22, skal ifølge boafgiftslovens § 50  

 afgiftsberigtiges med 36,25 pct. af forskuddet.
Gaveanmeldelsen skal  

 indgives,  

 og gaveafgiften betales, senest den 1. maj i året efter dødsfaldet.
 Stk. 2.  

  

 Arveforskud  

 givet før den 1. juli 1995 til en person, der på tidspunktet for givers død  

 var  

 omfattet af boafgiftslovens § 22, stk. 1 eller stk. 2, og som  

 ikke blev afgiftsberigtiget på det tidspunkt, hvor det blev givet, skal  

 afgiftsberigtiges ved givers død med 15 pct. af forskuddet ud over de  

 afgiftsfrie grundbeløb.
 § 20.  

  

 Told- og skatteforvaltningen kan som led i opkrævningen give udsættelse med  

 betaling af gaveafgifter i indtil et år fra afgiftens forfaldsdag.
 Stk. 2.  

  

 Udsættelse  

 med betaling af gaveafgifter kan ske, når den afgiftspligtige kan  

 sandsynliggøre et forbigående økonomisk behov, og der betales rente af det  

 beløb, hvormed der gives udsættelse, jf. boafgiftslovens § 38.
Kapitel 6 Skifteretterne § 21.  

  

 I  

 de i § 18, stk. 3, og § 19 nævnte tilfælde sender skifteretten  

 en kopi af boopgørelsen til told- og skatteforvaltningen.
Afsnit III Ikrafttrædelsesbestemmelser § 22.  

  

 Bekendtgørelsen træder i kraft den 1. november 2005. Samtidig ophæves  

 bekendtgørelse nr. 1047 af 16. december 1999.
