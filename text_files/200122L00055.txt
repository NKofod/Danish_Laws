Fremsat den 17. januar 2002 af  

 skatteministeren (Svend Erik Hovmand) Forslag til Lov om ændring af ligningsloven (Hjemme-pc-ordning samt skattefrihed for arbejdsgiverbetalt  

 datakommunikation) § 1 I lov om påligning af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, foretages  

 følgende ændringer:
 1. I § 9, stk. 2, 1. pkt., ændres »§ 9 B, stk. 3, og §§ 9 C og 9 D,  

 § 13« til: »§ 9 C, § 9 D, § 13 og § 16,  

 stk. 12,«.
 2. I § 16, stk. 1, ændres »stk. 3-12« til: »stk. 3-13«.
 3. § 16, stk. 3, nr. 3, affattes  

 således:
» 4. § 16, stk. 12, affattes således:
» 5. I § 16 indsættes som stk. 13:
» § 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 1-3 og nr. 5, har virkning fra den 1.  

 januar 2002.
 Stk. 3. § 1, nr. 4, har virkning for skattepligtige, der  

 får leveret computer med tilbehør den 1. januar 2002 eller  

 senere.
Bemærkninger til lovforslaget Almindelige bemærkninger 1. Lovforslagets formål og baggrund Formålet med lovforslaget er at udvide mulighederne  

 for etablering af hjemme-pc-ordninger samt sikre skattefrihed for  

 arbejdsgiverbetalt datakommunikation, når arbejdstageren via  

 dataforbindelsen har adgang til arbejdsstedets netværk.
Begge elementer  

 foreslås gennemført med henblik på at fremme anvendelsen  

 af IT og dermed det generelle IT-kompetenceniveau, samt at fremme  

 etableringen af egentlige hjemmearbejdspladser.
Det er regeringens politik, at anvendelsen af IT  

 bør fremmes, og at der skal sikres gode rammer for borgernes  

 IT-kundskaber med henblik på at bevare og fremme udviklingen af det  

 danske samfund til et netværkssamfund, hvilket må anses for at  

 være en forudsætning for at opretholde og forbedre  

 konkurrenceevnen og dermed for fortsat vækst og velfærd.
IT kan  

 bl.a. via de forbedrede muligheder for hjemmearbejdspladser fremme  

 fleksibiliteten på arbejdsmarkedet, og en arbejdsstyrke med generelt  

 gode IT-kompetencer må anses for et vigtigt i led i  

 bestræbelserne på at bevare og tiltrække virksomheder til  

 Danmark.
Regeringen ser derfor meget positivt på, at virksomheder og  

 offentlige myndigheder giver medarbejderne mulighed for uddannelse i pc-brug  

 og støtter udbredelsen af pc´ere i hjemmene.
Regeringen ser tilsvarende positivt på udbredelsen  

 af internetopkobling, gerne via højhastigheds- og  

 bredbåndsforbindelser, som må anses for en forudsætning for  

 etablering af egentlige hjemmearbejdspladser.
Som led i ønsket om et  

 fleksibelt arbejdsmarked er det et krav, at virksomheder og medarbejdere selv  

 kan bestemme, hvor og hvornår man er på arbejde.
Men denne  

 fleksibilitet er kun mulig, hvis den ansatte kan tage sin arbejdsstation med  

 hjem.
Det betyder, at medarbejderne skal have adgang til Internettet og  

 virksomhedens interne netværk.
Forslaget er en videreudvikling af beslutningsforslag om  

 indførelse af en moderniseret hjemme-pc-ordning, som Venstre, Det  

 Konservative Folkeparti, Dansk Folkeparti, Centrum-Demokraterne og Kim Behnke  

 tidligere har fremsat (beslutningsforslag nr.
B 80 fremsat den 1. november  

 2001), og beslutningsforslag om skattefritagelse for arbejdsgiverbetalte  

 dataforbindelser tilsluttet en ansats hjemmecomputer med adgang til  

 arbejdsstedets netværk, som Venstre og Det Konservative Folkeparti  

 tidligere har fremsat (senest beslutningsforslag nr.
B 18 af 3. oktober  

 2001).
Med lovforslaget foreslås det for det  

 første, at den gældende hjemme-pc-ordning udvides.  

 Arbejdstageren kan efter forslaget foretage et ligningsmæssigt fradrag  

 for de udgifter, arbejdstageren selv afholder til hjemme-pc-ordningen, dog  

 højst 3.500 kr. årligt.
Det er blot en betingelse for  

 arbejdstagerens fradrag, at arbejdsgiveren afholder minimum 25 pct. af  

 udgiften ved at stille en computer med tilbehør til rådighed.  

 Ved opgørelsen af, hvorvidt arbejdsgiveren afholder minimum 25 pct. af  

 udgifterne til ordningen kan efter forslaget medtages arbejdsgiverens direkte  

 omkostninger til erhvervelse eller leje af det hard- og software, der er  

 stillet til rådighed for den enkelte medarbejder, arbejdsgiverens  

 engangsudgift til etablering af en højhastigheds- eller  

 bredbåndsadgang for medarbejderen, samt de udgifter arbejdsgiveren  

 afholder til pc-uddannelse mv. for den enkelte medarbejder, der deltager i  

 ordningen.
Med lovforslaget foreslås det for det andet,  

 at der ikke sker beskatning af værdien af helt eller delvis  

 vederlagsfri privat arbejdsgiverbetalt datakommunikation via en  

 dataforbindelse tilsluttet en arbejdstagers computer, når  

 arbejdstageren fra sin computer har adgang til arbejdsstedets netværk.  

 Forslaget har til formål at understøtte etableringen af  

 egentlige hjemmearbejdspladser, og det er således en forudsætning  

 for skattefriheden, at arbejdstageren fra sin computer har adgang til  

 arbejdsstedets netværk.
Hermed skal forstås, at arbejdstageren  

 hjemmefra har adgang til de samme funktioner/dokumenter som på  

 arbejdspladsen.
2. Gældende regler 2.1. Hjemme-pc Efter ligningslovens § 16, stk. 12, sker der  

 ikke beskatning af medarbejderen af værdi af helt eller delvis  

 vederlagsfri privat benyttelse af en computer med tilbehør, der er  

 stillet til rådighed til brug ved arbejdet.
I overensstemmelse med  

 intentionerne ved reglens indførelse stilles der efter retspraksis  

 relativt begrænsede krav til, hvornår kriteriet om "til brug  

 ved arbejdet", kan anses for opfyldt.
Udgifterne til ordningen er  

 fradragsberettigede for arbejdsgiveren.
Computeren med tilbehør skal være stillet til  

 rådighed af arbejdsgiveren.
Overdrages det til eje er den ansatte  

 skattepligtig af udstyrets handelsværdi.
Ligningslovens § 16, stk. 12, indeholder  

 endvidere en værnsregel, der blev indført ved lov nr. 1301 af  

 20. december 2000. Bestemmelsen blev indført for at dæmme op for  

 den virksomhedspraksis, der havde udviklet sig, hvorefter udgifterne til  

 hjemme-pc til medarbejderne ikke blev betalt af arbejdsgiveren, men reelt  

 blev betalt af medarbejderne selv med et skattefinansieret tilskud, ved at  

 medarbejderne gik ned i skattepligtig løn mod at få stillet  

 skattefri computer med tilbehør til rådighed, de såkaldte  

 bruttotræksordninger.
Værnsreglen består i en bestemmelse  

 om, at skattefriheden for computer med tilbehør stillet til  

 rådighed ikke gælder, hvis den skattepligtige ved reduktion i sin  

 bruttoløn har kompenseret arbejdsgiveren m.v. for at få stillet  

 udstyret til rådighed.
Hvis den skattepligtige har kompenseret  

 arbejdsgiveren ved at gå ned i bruttoløn, medregnes et  

 beløb svarende til 50 pct. af udstyrets nypris ved opgørelsen  

 af den skattepligtige indkomst i det eller de indkomstår, hvor udstyret  

 er til rådighed.
Har udstyret kun været til rådighed en del  

 af året, nedsættes den skattepligtige værdi svarende til  

 det antal hele måneder, hvori udstyret ikke har været til  

 rådighed.
Værnsreglen er ikke til hinder for, at  

 arbejdstageren betaler en del af udgifterne ved at få stillet en  

 hjemme-pc til rådighed, når dette sker ved træk i  

 lønnen efter skat.
Værnsreglen fjernede dog det  

 skattemæssige incitament for arbejdstageren til økonomisk at  

 bidrage til en hjemme-pc-ordning.
 Efter de gældende regler er der ikke nogen kobling  

 mellem skattefriheden for den private anvendelse af computer med  

 tilbehør og medarbejderens deltagelse i pc-kurser eller lignende.
 Efter de gældende regler anses udgiften til  

 etablering af højhastigheds- eller bredbåndsforbindelser samt de  

 løbende kommunikationsudgifter ikke som tilbehør, jf.  

 forarbejderne til L 437 af 10. juni 1997 (L 180, Folketingstidende 1996-97,  

 Tillæg A, s. 3842-3850).
2.2. Arbejdsgiverbetalt datakommunikation I det omfang arbejdsgiveren m.v. afholder udgifter til  

 datakommunikation for den ansatte m.v., beskattes denne heraf i  

 overensstemmelse med reglerne for beskatning af fri telefon.
Reglerne for  

 beskatning af fri telefon er reguleret i ligningslovens § 16,  

 stk. 1 og 3. Den skattemæssige værdi af fri telefon og  

 dermed altså også af arbejdsgiverbetalt datakommunikation  

 fastsættes af Ligningsrådet og udgør p.t. 3.000 kr.  

 årligt, dog højst arbejdsgiverens faktiske udgift.  

 Ligningsrådets sats dækker den private del af samtaleudgifterne  

 og abonnementsudgiften.
Ligningsrådets sats gælder, uanset hvor mange  

 telefoner og datakommunikationsforbindelser arbejdsgiveren afholder udgifter  

 til.
Hvis den ansattes ægtefælle eller samlever også har  

 fri telefon, skal der kun ske beskatning af én fri telefon i  

 husstanden.
Ligningsrådets sats anvendes, uanset om den ansatte  

 i øvrigt har en privat telefon, men den ansatte kan over  

 selvangivelsen modregne udgifterne til den private telefon i det  

 skattepligtige beløb af den fri telefon.
Der kan maksimalt modregnes  

 3.000 kr. eller et beløb, der svarer til arbejdsgiverens faktiske  

 udgift, hvis den er mindre end 3.000 kr.
Det er husstandens udgifter til  

 telefon og datakommunikation, der kan modregnes i det skattepligtige  

 beløb.
Det er således uden betydning, om den private telefon er  

 oprettet i den ansattes navn, eller om den tilhører en anden i  

 husstanden.
Modregningsadgangen betyder, at hvis arbejdsgiverens faktiske  

 udgift er 3.000 kr. eller derover, og hvis husstanden har udgifter på  

 3.000 kr. til telefon og datakommunikation, er der intet at beskatte.
 Efter de nugældende regler sondres der altså  

 ikke mellem fri telefon og fri datakommunikation.
3. Lovforslagets indhold 3.1. Hjemme-pc-ordning Det foreslås, at arbejdstageren i sin skattepligtige  

 indkomst kan fradrage de udgifter, som arbejdstageren eventuelt betaler til  

 arbejdsgiveren i forbindelse med, at arbejdstageren får en computer med  

 tilbehør stillet til rådighed, dog højst med 3.500 kr.  

 pr. år.
Fradraget er blot betinget af, at arbejdsgiveren afholder  

 minimum 25 pct. af udgiften ved at stille en hjemme-pc til  

 rådighed.
Det foreslås således at udvide  

 hjemme-pc-ordningen ved at indføre en ordning med adgang til et  

 ligningsmæssigt fradrag i stedet for de tidligere benyttede  

 bruttotræksordninger.
På denne måde genetableres  

 incitamentet for arbejdstagerne til at deltage i finansieringen af  

 hjemme-pc-ordninger, samtidig med at de problemer i forhold til lovgivning og  

 overenskomster, som visse lønmodtagergrupper havde med  

 bruttotræksordningerne undgås.
Problemerne med  

 bruttotræksordningerne viste sig bl.a. i forhold til tjenestemænd  

 og ansatte med tjenestemandslignende vilkår.
 Arbejdstagerens ligningsmæssige fradrag skal ikke  

 være begrænset af reglen i ligningsloven § 9, stk. 1,  

 om, at fradrag for lønmodtagerudgifter kun kan ske i det omfang, den  

 pågældendes samlede fradragsberettigede udgifter overstiger et  

 reguleret beløb på p.t. 4.600 kr. (2002-niveau).
Den foreslåede moderniserede hjemme-pc-ordning  

 sigter primært på udbredelsen af pc-basisudstyr af rimelig  

 kapacitet og kvalitet.
Efter forslaget fastsættes der dog ikke et  

 egentligt maksimumbeløb for, hvor meget den computer med  

 tilbehør, der stilles til rådighed for arbejdstageren, må  

 koste.
Målsætningen om pc-basisudstyr af rimelig kapacitet og  

 kvalitet søges i stedet nået ved den foreslåede  

 maksimering af arbejdstagerens ligningsmæssige fradrag til 3.500 kr.  

 pr. år., idet det herefter overlades til arbejdsgiveren og  

 arbejdstageren, bl.a. under hensyn til maksimeringen, at træffe aftale  

 om, hvilket og hvor meget pc-udstyr, der skal indgå i ordningen.
Det er  

 dog en forudsætning for anvendelsen af den foreslåede ordning, at  

 der er tale om en computer med tilbehør.
Arbejdstageren kan  

 således f.eks. ikke deltage i en ordning, hvorefter arbejdstageren blot  

 får computertilbehør stillet til rådighed.
Den foreslåede ordning indebærer endvidere som  

 en nyskabelse i forhold til den eksisterende retstilstand, at arbejdsgiverens  

 engangsudgift til etablering af en højhastigheds- eller  

 bredbåndsadgang hos arbejdstageren kan anses for tilbehør og  

 dermed kan indgå i hjemme-pc-ordningen.
Formålet hermed er at  

 skabe yderligere incitament til, at større dele af befolkningen  

 får etableret sådanne adgange med henblik på fremme af  

 netværkssamfundet til glæde for den enkelte, for arbejdsgiveren  

 og for samfundet.
Det er kun højhastigheds- og  

 bredbåndsforbindelser, der er omfattet af forslaget.
Og det er samtidig  

 kun deciderede engangsudgifter til etablering af forbindelsen, der er  

 omfattet af forslaget.
Omfatter ordningen således etablering af andet  

 end en højhastigheds- og bredbåndsforbindelse, f.eks. en  

 almindelig telefonforbindelse, eller omfatter ordningen også andre  

 ting, som f.eks. datakommunikationsudgifter, er værdien heraf ikke  

 omfattet af arbejdstagerens skattefrihed eller af arbejdstagerens  

 ligningsmæssige fradrag.
Efter forslaget stilles der ikke krav om deltagelse i  

 pc-uddannelse m.v.
Dette skyldes, at opstilling af et sådant krav som  

 forudsætning for deltagelse i den moderniserede hjemme-pc-ordning  

 må anses for uhensigtsmæssigt i forhold til de grupper af  

 arbejdstagere, der allerede er i besiddelse af gode pc-kompetencer, ligesom  

 der vil være store vanskeligheder forbundet med afgrænsning og  

 kontrol af et udtrykkeligt kravs efterlevelse.
Regeringen foreslår  

 derfor i stedet, at der foretages en kobling mellem udvidelsen af  

 mulighederne for etablering af hjemme-pc-ordninger og hensynet til  

 opkvalificering af det generelle pc-kompetenceniveau ved, at der  

 indføres adgang til, at de udgifter til pc-kurser m.v., som  

 arbejdsgiveren afholder for den enkelte medarbejder, der deltager i  

 ordningen, kan indgå i beregningen af, hvorvidt arbejdsgiveren opfylder  

 betingelsen om finansiering med minimum 25 pct.
Hvorvidt denne mulighed helt  

 eller delvist skal udnyttes må bero på aftale mellem  

 arbejdsgiveren og arbejdstageren.
Denne fremgangsmåde må anses  

 for at give den størst mulige grad af fleksibilitet.
Det foreslås, at arbejdsgiveren ved beregningen af,  

 hvorvidt arbejdsgiveren opfylder kravet om at afholde minimum 25 pct. af  

 udgifterne forbundet med ordningen, kan medregne de direkte medgåede  

 udgifter til erhvervelse eller leje af hard- og software, de udgifter, som  

 arbejdsgiveren afholder til pc-uddannelse m.v. for den enkelte medarbejder,  

 samt arbejdsgiverens engangsudgift til etablering af en højhastigheds-  

 eller bredbåndsadgang hos arbejdstageren.
For så vidt angår  

 udgifterne til pc-uddannelse m.v. og til engangsudgiften til etablering af en  

 højhastigheds- eller bredbåndsadgang henvises der til det  

 tidligere herom anførte.
For så vidt angår udgifterne til  

 erhvervelse eller leje af hard- og software omfatter forslaget kun  

 arbejdsgiverens direkte medgåede udgifter hertil.
Arbejdsgiverens  

 eventuelle generelle udgifter til administration af ordningen, skønnet  

 andel af generalomkostninger m.v., kan således ikke indgå i  

 beregningen af, hvorvidt forudsætningen om, at arbejdsgiverens  

 økonomiske engagement i ordningen minimum skal udgøre 25 pct.,  

 er opfyldt.
 Det bemærkes, at kriteriet om, at computer med  

 tilbehør skal være stillet til rådighed for arbejdstageren  

 af arbejdsgiveren til brug ved arbejdet, opretholdes i overensstemmelse med  

 de nugældende regler og praksis.
 Forslaget indebærer ingen ændring i forhold  

 til de nugældende regler, hvorefter der er skattefrihed for  

 arbejdstageren af den private brug vedkommende gør af en computer med  

 tilbehør, der i sin helhed er finansieret og stillet til  

 rådighed af arbejdsgiveren til brug ved arbejdet.
Det er hensigten at etablere indberetningspligt for  

 arbejdsgiveren for så vidt angår arbejdstagerens egenbetaling,  

 således at der ved skatteansættelsen automatisk kan tages  

 højde for arbejdstagerens fradrag.
Herved undgås det, at  

 arbejdstageren skal rette i den fortrykte selvangivelse for at få  

 fradrag for sine udgifter til hjemme-pc-ordningen.
Der foreslås ikke ændringer i forhold til  

 arbejdsgiverens adgang til fradrag for de udgifter, der er forbundet med at  

 stille computer til rådighed for medarbejderne.
Arbejdsgiveren vil som  

 modstykke hertil være skattepligtig af de leasingydelser og lignende  

 som arbejdsgiveren modtager fra arbejdstagerne.
Forslaget om hjemme-pc-ordningen er underkastet  

 særlig lovovervågning.
Skatteministeren vil derfor inden udgangen  

 af 2005 give Folketingets Skatteudvalg en redegørelse for anvendelsen  

 af ordningen i indkomstårene 2002   2004.
3.2. Arbejdsgiverbetalt datakommunikation Det foreslås, at der indføres skattefrihed  

 for arbejdsgiverbetalt datakommunikation via en dataforbindelse tilsluttet en  

 ansats computer i hjemmet, når denne har adgang til arbejdsstedets  

 netværk.
 Det er uden betydning, hvem der ejer den computer, der  

 anvendes i den ansattes hjem, når blot computeren fra den ansattes hjem  

 har adgang til arbejdsstedets netværk.
Ved adgang til arbejdsstedets netværk forstås,  

 at arbejdstageren hjemmefra har adgang til de samme funktioner/dokumenter som  

 på arbejdspladsen.
Dette er i overensstemmelse med hensigten om at  

 støtte egentlige hjemmearbejdspladser.
Er betingelsen for skattefrihed om tilslutning til  

 arbejdsstedets netværk opfyldt, omfatter skattefriheden såvel  

 abonnementsudgiften som løbende datakommunikationsudgifter.
Hvis  

 dataforbindelsen anvendes til telefoni, vil arbejdsgiverens betaling heraf  

 også være omfattet af skattefritagelsen, da dette er en  

 integreret del af kommunikationsforbindelsen.
Beskatningen af fri almindelig fastnet- eller mobiltelefon  

 opretholdes.
Beskatningen af dataforbindelser uden adgang til arbejdsstedets  

 netværk efter reglerne for fri telefon opretholdes ligeledes.
 Arbejdsgiverens adgang til fradrag for udgifterne til  

 betalt datakommunikation for medarbejderne ændres ikke.
4. Provenumæssige konsekvenser Provenuskønnene for lovforslagets elementer er  

 forbundet med stor usikkerhed, idet der ikke foreligger tilgængelige  

 statistiske oplysninger, der muliggør udarbejdelse af underbyggede  

 skøn over de økonomiske konsekvenser.
4.1. Hjemme-pc-ordning For så vidt angår forslaget om  

 hjemme-pc-ordninger er provenuskønnet baseret på, at en  

 oprettelse af 100.000 ordninger vil medføre et årligt provenutab  

 på ca. 150 mill. kr.
I 2002 vil provenutabet dog være lavere som  

 følge af indfasning af ordningerne.
Såfremt oprettelsen af  

 ordningerne sker jævnt hen over året skønnes provenutabet  

 i indkomståret 2002 at udgøre ca. 75 mill. kr.
Stort set hele  

 provenutabet vedrører de kommunale indkomstskatter.
 Finansårsvirkningen for 2002 for denne del af  

 lovforslaget skønnes til ca. 25 mill. kr., mens det resterende  

 provenutab vil fremkomme i finansåret 2003 i forbindelse med  

 årsopgørelsen for 2002.
4.2. Arbejdsgiverbetalt datakommunikation Hvis det med hensyn til forslaget om skattefritagelse for  

 arbejdsgiverbetalt datakommunikation antages, at der i 2002 vil være  

 25.000 personer, der alene får stillet en dataforbindelse til  

 rådighed med adgang til arbejdsgiverens netværk og har egne  

 udgifter til telefoni på gennemsnitligt 2.000 kr., kan det umiddelbare  

 årlige provenutab ved den foreslåede ordning skønnes til i  

 størrelsesordenen ca. 10-15 mill. kr., hvoraf ca. 5-10 mill. kr.  

 vedrører de kommunale indkomstskatter.
 Finansårsvirkningen i 2002 skønnes til ca. 10  

 mill. kr., mens det resterende provenutab udløses i 2003 i forbindelse  

 med årsopgørelsen for 2002.
Hertil kan komme et afledt tab som følge af, at  

 almindelige telefonforbindelser ændres til dataforbindelser med adgang  

 til arbejdsgiverens netværk.
Denne effekt skønnes på sigt  

 at kunne medføre, at dele af eller hele det resterende provenu fra fri  

 telefon på skønnet ca. 235-240 mill. kr. årligt  

 bortfalder.
5. Administrative konsekvenser for stat, amter og kommuner 5.1. Hjemme-pc-ordning Lovforslaget skønnes at medføre  

 engangsomkostninger hos Told*Skat til edb-udvikling og information til  

 arbejdsgiverne på ca. 3,3 mill. kr.
Derudover skønnes  

 lovforslaget ikke at have nævneværdige administrative  

 konsekvenser.
5.2. Arbejdsgiverbetalt datakommunikation Lovforslaget skønnes ikke at have  

 nævneværdige administrative konsekvenser.
6. Erhvervsøkonomiske konsekvenser Lovforslaget skønnes at understøtte  

 regeringens mål om at gøre Danmark til en IT-nation, idet  

 hjemme-pc-ordningen vil være med til at udbrede IT-teknologien til en  

 bredere del af befolkningen.
 Skattefriheden for arbejdsgiverbetalt datakommunikation  

 vil tillige være med til at udbrede tidssvarende og hurtige  

 internetforbindelser, og sammen med forslaget om hjemme-pc-ordningerne  

 forbedres mulighederne for hjemmearbejde, hvilket fremmer fleksibiliteten  

 på arbejdsmarkedet til gavn for både virksomhederne og de  

 ansatte.
7. Administrative konsekvenser for erhvervslivet og borgerne 7.1. Hjemme-pc-ordning For de arbejdsgivere og arbejdstagere, der vælger at  

 etablere hjemme-pc-ordninger, vil der være en vis begrænset  

 administration hermed.
Det er hensigten, at der etableres indberetningspligt  

 for arbejdsgiveren for så vidt angår arbejdstagerens egenbetaling  

 til arbejdsgiveren for hjemme-pc-ordningen.
Arbejdstageren skal herefter ikke  

 foretage sig noget i forhold til selvangivelsen, medmindre den  

 pågældende er uenig i det fortrykte beløb.
7.2. Arbejdsgiverbetalt datakommunikation Lovforslaget skønnes ikke at have  

 nævneværdige administrative konsekvenser for hverken  

 arbejdsgivere eller arbejdstagere.
Det foreslås således ikke, at  

 arbejdsgiveren skal foretage særskilt indberetning af de arbejdstagere,  

 der får betalt datakommunikation.
Der skal alene i overensstemmelse med  

 de allerede eksisterende regler ske indberetning af de arbejdstagere, der har  

 fri telefon, herunder betalt datakommunikation, når dette sker via en  

 dataforbindelse uden adgang til arbejdsstedets netværk.
8. Økonomi- og Erhvervsministeriets testpanel Lovforslaget er samtidig med fremsættelsen sendt til  

 Økonomi- og Erhvervsministeriets testpanel med henblik på at  

 få erhvervslivets vurdering af lovforslagets administrative  

 konsekvenser.
9. Miljømæssige konsekvenser Det skønnes ikke, at gennemførelsen af  

 forslaget vil have miljømæssige konsekvenser.
10. EU-retlige konsekvenser Forslaget indeholder ikke EU-retlige aspekter.
11. Høring Samtidig med fremsættelsen er lovforslaget sendt til  

 høring i:
 Advokatrådet, Amtsrådsforeningen i Danmark,  

 Arbejderbevægelsens Erhvervsråd, Dansk Dataforening, Dansk  

 Familielandbrug, Dansk Handel & Service, Dansk Industri, De Danske  

 Landboforeninger, Den Danske Skatteborgerforening, Det Danske Handelskammer,  

 Erhvervenes Skattesekretariat, Finansrådet, Foreningen af Registrerede  

 Revisorer, Foreningen af Statsautoriserede Revisorer, Frederiksberg Kommune,  

 Håndværksrådet, IT-Brancheforeningen, Kommunernes  

 Landsforening, Københavns Kommune, Landbrugets  

 Rådgivningscenter, Landsorganisationen i Danmark, Skattechefforeningen  

 og Skatterevisorforeningen.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Samlet medfører lovforslaget et årligt  

 provenutab i størrelsesordenen 165 mill. kr., hvoraf ca. 160 mill. kr.  

 vedrører de kommunale indkomstskatter.
For indkomståret 2002  

 skønnes provenutabet på grund af indfasning af ordningerne at  

 udgøre i størrelsesordenen 85 mill. kr., hvoraf ca. 80 mill.  

 kr. vedrører de kommunale indkomstskatter.
 Finansårsvirkningen for 2002 skønnes til ca. 35 mill.  

 kr.
Administrative konsekvenser for stat, amter og  

 kommuner Ikke nævneværdige.
 Engangsomkostninger hos Told*Skat vedrørende  

 hjemme-pc-ordningen til edb-udvikling og information på ca. 3,3 mill.  

 kr.
Økonomiske konsekvenser for erhvervslivet Forslaget skønnes at understøtte regeringens  

 mål om at gøre Danmark til IT-nation ved at være med til  

 at udbrede IT-teknologien til en bredere del af befolkningen.
Samtidigt  

 forbedres mulighederne for hjemmearbejdspladser, hvilket fremmer  

 fleksibiliteten på arbejdsmarkedet til gavn for både  

 virksomhederne og de ansatte.
 Ingen.
Administrative konsekvenser for erhvervslivet Ingen.
 Der vil være en vis begrænset administration  

 forbundet med håndtering af hjemme-pc-ordningen.
Miljømæssige konsekvenser Ingen.
 Ingen.
Administrative konsekvenser for borgerne Ingen.
 Der vil være en vis begrænset administration  

 forbundet med håndtering af hjemme-pc-ordningen.
Forholdet til EU-retten Forslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 og 2 De foreslåede ændringer er konsekvensrettelser  

 som følge af forslaget om indførelse af ligningslovens  

 § 16, stk. 13, om arbejdsgiverbetalt datakommunikation, jf.  

 lovforslagets § 1, nr. 5.
Til nr. 3 Den foreslåede ændring er primært en  

 konsekvens af forslaget om indførelse af ligningslovens § 16,  

 stk. 13, om arbejdsgiverbetalt datakommunikation, jf. lovforslagets  

 § 1, nr. 5. Samtidig indeholder den ændrede formulering en  

 kodificering af praksis vedrørende arbejdsgiverens betaling af  

 arbejdstagerens udgifter til telefon.
Efter den nugældende formulering  

 af lovbestemmelsen omfatter fri telefon de tilfælde, hvor en telefon  

 enten er oprettet i arbejdsgiverens navn, eller hvor arbejdsgiveren  

 fuldstændigt eller op til et bestemt beløb refunderer den  

 skattepligtiges telefonudgifter.
Formuleringen har i praksis været  

 forstået således, at arbejdsgiveren, hvor telefonen var oprettet  

 i arbejdstagerens navn, ikke blot kunne refundere arbejdstagerens  

 telefonudgifter, men også kunne betale arbejdstagerens telefonudgifter  

 ved direkte betaling til teleselskabet.
Efter forslaget kodificeres denne  

 praksis således, at det præciseres i lovteksten, at fri telefon  

 også omfatter de tilfælde, hvor en telefon er oprettet i  

 arbejdstagerens navn, men hvor regningen fuldstændigt eller op til et  

 bestemt beløb betales af arbejdsgiveren direkte til teleselskabet.
Til nr. 4 Lovforslaget indebærer en udvidelse af mulighederne  

 for etablering af hjemme-pc-ordninger, således at arbejdstageren i de  

 situationer, hvor arbejdsgiveren betaler minimum 25 pct. af udgiften ved at  

 stille en hjemme-pc til rådighed, kan foretage et ligningsmæssigt  

 fradrag for de udgifter vedkommende selv afholder til hjemme-pc-ordningen,  

 dog maksimalt 3.500 kr. årligt.
Arbejdsgiverens andel af udgiften er  

 skattefri for arbejdstageren.
 Ved opgørelsen af, hvorvidt arbejdsgiveren afholder  

 minimum 25 pct. af udgifterne til ordningen, kan der medtages arbejdsgiverens  

 direkte omkostninger til erhvervelse eller leje af det hard- og software, der  

 er stillet til rådighed for den enkelte medarbejder, arbejdsgiverens  

 engangsudgift til etablering af en højhastigheds- eller  

 bredbåndsadgang for medarbejderen, samt de udgifter, arbejdsgiveren  

 afholder til pc-uddannelse mv. for den enkelte medarbejder, der deltager i  

 ordningen.
 Arbejdstagerens fradrag skal ikke være  

 begrænset af reglen om, at fradrag for lønmodtagerudgifter kun  

 kan ske i det omfang, den pågældendes samlede fradragsberettigede  

 udgifter overstiger 4.600 kr. (2002-niveau).
 Forslaget indebærer, at engangsudgiften til  

 etablering af en højhastigheds- eller bredbåndsadgang hos  

 medarbejderen, i modsætning til tidligere, kan anses som  

 tilbehør til en computer.
Til nr. 5 Lovforslaget indebærer, at der sikres skattefrihed  

 for helt eller delvis vederlagsfri privat arbejdsgiverbetalt  

 datakommunikation via en dataforbindelse tilsluttet en arbejdstagers  

 computer, når arbejdstageren fra sin computer i hjemmet har adgang til  

 arbejdsstedets netværk.
Skattefritagelsen omfatter de løbende abonnements-  

 og transmissionsudgifter.
Skattefritagelsen omfatter således ikke  

 engangsudgiften til etablering af en kommunikationsforbindelse.
 Ved adgang til arbejdsstedets netværk forstås,  

 at arbejdstageren hjemmefra har adgang til de samme funktioner/dokumenter som  

 på arbejdspladsen.
Skattefritagelsen skal gælde, uanset at  

 dataforbindelsen også giver den ansatte generel netadgang, og uanset  

 hvilken teknisk betegnelse dataforbindelsen har.
Skattefritagelsen skal  

 endvidere gælde, uanset hvem der ejer den computer, som tilslutningen  

 sker til.
Skattefritagelsen for datakommunikation vil også omfatte  

 almindelig telefoni, når dette sker via dataforbindelsen, da dette er  

 en integreret del af kommunikationsforbindelsen.
Beskatningen af fri telefon,  

 herunder datakommunikation, via dataforbindelser uden adgang til  

 arbejdsstedets netværk, opretholdes.
Til § 2 Det foreslås, at de foreslåede ændringer  

 i lovforslagets § 1, nr. 1, 2, 3 og 5, der alle vedrører  

 skattefrihed for arbejdsgiverbetalt datakommunikation, har virkning fra og  

 med den 1. januar 2002.
 Det foreslås, at den foreslåede ændring  

 i lovforslagets § 1, nr. 4, vedrørende hjemme-pc-ordninger, har  

 virkning for skattepligtige, der får leveret en computer med  

 tilbehør den 1. januar 2002 eller senere.
Bilag 1 Lovforslaget sammenholdt med gældende lov Gældende regler Lovforslag § 1 I lov om påligning af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, foretages  

 følgende ændringer:
 § 9.
 Stk. 2. Begrænsningen af fradraget efter stk. 1  

 omfatter ikke udgifter, som lønmodtagere kan fradrage efter § 9  

 B, stk. 3, og §§ 9 C og 9 D, § 13 i denne lov eller § 49,  

 stk. 1, § 49 A, stk. 1, og § 49 B, stk. 1 i lov om  

 beskatningen af pensionsordninger m.v.
 1. I § 9, stk. 2, 1. pkt., ændres  

»§ 9 B, stk. 3, og §§ 9 C og 9 D,  

 § 13« til: »§ 9 C, § 9 D, § 13 og § 16,  

 stk. 12,«.
 § 16. Ved opgørelsen af den skattepligtige indkomst  

 medregnes tilskud til telefon uden for arbejdsstedet, jf. stk. 2, samt  

 efter reglerne i stk. 3-12 vederlag i form af formuegoder af  

 pengeværdi, sparet privatforbrug og værdien af helt eller delvis  

 vederlagsfri benyttelse af andres formuegoder, jf. statsskattelovens  

 §§ 4-6, når tilskuddet eller godet modtages som led i et  

 ansættelsesforhold eller som led i en aftale om ydelse af personligt  

 arbejde i øvrigt.
 2. I § 16, stk. 1, ændres »stk. 3-12« til: »stk. 3-13«.
 Stk. 3.  ..
 3. § 16, stk. 3, nr. 3, affattes  

 således:
 3)	Fri telefon, hvorved forstås, at en telefon enten er oprettet  

 i arbejdsgiverens navn, eller at arbejdsgiveren fuldstændigt eller op  

 til et bestemt beløb refunderer den skattepligtiges  

 telefonudgifter.
» 4. § 16, stk. 12, affattes således:
Stk. 12. Værdien af helt eller delvis vederlagsfri  

 privat benyttelse af en computer med tilbehør, der er stillet til  

 rådighed til brug ved arbejdet, beskattes ikke.
Dette gælder dog  

 ikke, hvis den skattepligtige ved reduktion i sin bruttoløn har  

 kompenseret arbejdsgiveren m.v. for at få stillet udstyret til  

 rådighed.
Har den skattepligtige kompenseret arbejdsgiveren som  

 nævnt i 2. pkt., medregnes et beløb svarende til 50 pct. af  

 udstyrets nypris ved opgørelsen af den skattepligtige indkomst i det  

 eller de indkomstår, hvor udstyret er til rådighed.
Har udstyret  

 kun været til rådighed en del af året, nedsættes den  

 skattepligtige værdi svarende til det antal hele måneder, hvori  

 udstyret ikke har været til rådighed.
» 5. I § 16 indsættes som stk. 13:
