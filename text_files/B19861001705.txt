 I medfør af § 5, jfr. § 11, stk. 2, i lov nr. 98 af 12.  

 marts 1980 om skibes sikkerhed m.v., jfr. industriministeriets bekendtgørelse  

 nr. 362 af 5. august 1980 fastsættes:
Anvendelsesområde 1.1 Forskriften gælder for ethvert dansk skib med undtagelse af  

 lystfartøjer, krigsskibe og troppetransportskibe.
 1.2. Forskriften finder anvendelse på kemikalier, stoffer og materialer,  

 der anskaffes til skibets eget brug, og som er eller kan være farlige for  

 eller i øvrigt forringer eller kan forringe sikkerhed og sundhed om bord i  

 skibe.
Arbejdets udførelse 2.1 Når besætningen skal udføre arbejde med kemikalier, stoffer eller  

 materialer som nævnt i regel 1.2, skal skibsføreren drage omsorg for, at  

 arbejdet kan udføres fuldt forsvarligt.
Han skal herunder drage omsorg for,  

 at den eller de, der skal udføre arbejdet, er nøje instrueret i arbejdets  

 udførelse, kemikaliets, stoffets eller materialets farlige egenskaber -  

 herunder dets hygiejniske grænseværdi - samt de nødvendige  

 sikkerhedsforanstaltninger, herunder behandling af tilskadekomne.
Det for  

 tilfældet nødvendige udstyr, sikkerhedsbeklædning, måleudstyr, supplerende  

 ventilation m.v. skal anvendes.
Indkøb 3.1 Ved indkøb af kemikalier, stoffer eller materialer, jfr. regel 1.2, i  

 andre lande end Danmark samt ved køb på Færøerne og i Grønland skal  

 skibsføreren snarest efter ombordtagningen og inden hensætningen om bord  

 kontrollere, at emballagen er forsynet med følgende angivelser: .1  

 Kemikaliets, stoffets eller materialets navn og eventuelle kemiske  

 betegnelser. .2 Navn og firmaadresse på den, der har emballeret det eller  

 ladet det emballere. .3 Fareklasse(r) og faresymbol(er). .4 Risikoangivelser  

 og .5 Sikkerhedsforskrifter 3.2 Konstaterer skibsføreren, at de i regel 3.1 nævnte oplysninger ikke er  

 angivet på fyldestgørende måde, eller at de helt mangler, skal han drage  

 omsorg for, at emballagen, inden indholdet anvendes eller emballagen  

 hensættes om bord, forsynes med de i regel 3.1.1, 3.1.3, 3.1.4 og 3.1.5  

 nævnte oplysninger, jfr. regel 3.3, samt oplysninger om leverandørens navn og  

 adresse.
 3.3 Miljøstyrelsens liste - med tilhørende risikosætninger og  

 sikkerhedssætninger - om farlige stoffer skal anvendes som grundlag for  

 supplering eller påføring af de i regel 3.1 nævnte oplysninger.
 3.4 Oplysninger om ændringer til miljøstyrelsens liste om farlige stoffer  

 gives i »Skibstilsynets Meddelelser«.
Opbevaring 4.1 Et kemikalie, stof eller materiale, jfr. regel 1.2, skal indtil brugen  

 opbevares i den emballage, det er leveret i, eller i anden tilsvarende mærket  

 emballage.
Emballagen og oplysningerne på denne må ikke være beskadiget.  

 Emballagen skal være stuvet således, at den ikke kan beskadiges.
4.2 Al emballage skal opbevares under betryggende forhold efter  

 skibsførerens anvisninger.
Der skal ved opbevaring tages specielt hensyn til  

 fareklasserne.
 4.3 Tom emballage skal bortskaffes på betryggende måde, f.eks. ved  

 aflevering til havneadministrationen, men aldrig ved overbordkastning.  

 Etiketterne må ikke fjernes fra tom emballage.
Straffebestemmelser 5 Overtrædelse af regel 2, 3 og 4 straffes med bøde eller hæfte i medfør  

 af § 28 i lov om skibes sikkerhed m.v.
Ikrafttræden 6 Forskriften træder i kraft den 1. april 1986, regel 3 dog først den 1.  

 juli 1986.
