 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet herved følgende regler for anløb af Helsingør statshavn:
 § 1.  Tankskibe må kun anløbe eller afgå fra Helsingør  

 statshavn med lods om bord.
 Stk. 2.  Bestemmelsen finder ikke anvendelse på skibe,  

 hvis fører mindst 5 gange inden for de sidste 6 måneder har anløbet Helsingør  

 statshavn med det pågældende skib.
 Stk. 3.  Skibe, der omfattes af bestemmelsen i stk. 2,  

 og som ved anløb af Helsingør statshavn ikke har lods om bord, skal holde  

 lyttevagt på VHF, kanal 16.
 § 2.  I skibe, der i henhold til § 1 har lods om bord,  

 skal dennes anvisninger nøje efterkommes med hensyn til forhold, der vedrører  

 ind- eller udsejlingens sikre tilrettelæggelse, såsom anvendelse af  

 bugserbåde, anvendelse af ankre i forbindelse med havnemanøvrer og lignende.
 § 3.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 4.  Bekendtgørelsen træder i kraft den 1. december  

 1977.
 Handelsministeriet, den 5. oktober 1977.
 Ivar Nørgaard.
/ T.
R.
Funder.
