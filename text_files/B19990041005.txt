 Bekendtgørelse om fritagelse for  

 indberetning af acontoudlodninger fra dødsboer m.v.
 I medfør af § 5, stk. 3, og § 66, stk. 4, i  

 dødsboskatteloven, jf. lovbekendtgørelse nr. 703 af 28.  

 september 1998, fastsættes:
§ 1. Oplysningskravet vedrørende  

 acontoudlodninger efter dødsboskattelovens § 5, stk. 2, og  

 § 66, stk. 2, omfatter ikke indbo, smykker og lign., medmindre  

 disse er anskaffet i spekulationshensigt eller i næringsøjemed.  

 Oplysningskravet omfatter heller ikke acontoudlodning af kontante  

 beløb, bankindeståender og lign.
Tidspunktet for acontoudlodning  

 af de nævnte aktiver skal dog oplyses i boopgørelsen.
 § 2. Bekendtgørelsen træder i kraft den 1. juli  

 1999.
