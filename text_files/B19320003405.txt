§ 1 Ved smitsom Kastning hos Svin forstaas enhver hos Svin optrædende  

 Infektion med Brucella-Bakterier.
§ 2 1. Det paahviler enhver Dyrlæge, for hvem der  

 anmeldes, eller som i en Besætning forefinder et Tilfælde af Kastning hos  

 Svin, som der er Grund til at antage er af smitsom Art, at udtage en  

 Blodprøve og saavidt muligt tillige en Prøve af Efterbyrden af det  

 paagældende Dyr og indsende dem til Serumlaboratoriet.
Det samme gælder for  

 ethvert Tilfælde af Kastning hos Svin, der i Henhold til §§ 5 eller 12 i  

 Bekendtgørelse herfra af Dags Dato om Foranstaltninger til Bekæmpelse af  

 smitsom Kastning hos Svin maatte blive anmeldt for ham.
Forsendelsen skal for  

 at undgaa, at det paa Serumlaboratoriet sker Fejltagelser, paa iøjnefaldende  

 Maade mærkes »So-Kastning«.
 2. Dyrlægen skal ved Mistanke om Sygdommen forsyne det  

 eller de paagældende Dyr, af hvilke der udtages Blodprøve, med et Øremærke.  

 Ved de i Henhold til § 3 i Bekendtgørelse af Dags Dato paabudte yderligere  

 Undersøgelser skal samtlige Dyr, af hvilke der udtages Blodprøve, forsynes  

 med særlige Øremærker, der udleveres af Veterinærdirektoratet.
3. Blodprøven udtages lettest fra Halen.
Efter  

 Afklipning af Haarene, Afvaskning med Sprit og Aftørring afklippes ca. 1 cm  

 af Halen, og Blodet opsamles direkte i Glasset, der fyldes ca. halvt.  

 Blødning fra Halen standses ved Hjælp af en lille Gummiring eller ved, at der  

 vikles et smalt Gummibaand om Halespidsen, som derefter tjæres.
Blodet kan  

 ogsaa udtages at at punktere en af de paa Ørets Yderflade forløbende  

 overfladiske Vener.
Til Opsamling af Blodprøven maa kun benyttes et  

 steriliseret Blodglas.
Saadanne Blodglas udleveres fra Serumlaboratoriet.
4. Sammen med Blod- og Efterbyrdsprøverne skal  

 Dyrlægen indsende Oplysning om Ejerens Navn og (nøjagtige) Adresse og angive  

 Antallet og Alderen af Orner samt Antallet af drægtige og ikke-drægtige Søer  

 og Gylte, Slagterisvin samt Sopolte over 3 Maaneder i Besætningen,  

 henholdsvis Avlscentret.
Saafremt den so, der har kastet, er indkøbt i  

 drægtig Tilstand og ikke kan antages at være bleven inficeret hos Ejeren,  

 skal Dyrlægen søge oplyst og indberette paa de dertil bestemte Blanketter,  

 hvorfra Soen er købt, eller om den paa anden Vis (ved Bedækning) er bleven  

 paaført Smitten, samt iøvrigt skaffe Oplysning om andre smittefarlige  

 Forbindelser, for at den (de) paagældende Besætning(er) eventuelt kan blive  

 undersøgt ved Veterinærdirektoratets Foranstaltning.
 5. Dyrlægen skal straks træffe de i § 2 i fornævnte  

 Bekendtgørelse omhandlede foreløbige Foranstaltninger.
§ 3 1. Fra Serumlaboratoriet vil Dyrlægen modtage  

 Meddelelse om Udfaldet af Undersøgelsen.
Er Diagnosen ikke blevet bekræftet,  

 skal Dyrlægen omgaaende underrette vedkommende Besætningsejer derom og ophæve  

 de foreløbigt trufne Foranstaltninger.
Hvis det derimod er godtgjort, at der  

 foreligger et Tilfælde af smitsom Kastning eller smittefarligt Samkvem med en  

 af Sygdommen angreben Besætning, skal Dyrlægen paa sædvanlig Maade indsende  

 Indberetning til Politimesteren og indstille, at Svinebesætningen stilles  

 under offentligt Tilsyn, og at der gives Ejeren, henholdsvis Avlscentret,  

 Tilhold i Overensstemmelse med §§ 2, 4, 7, 9 og 10 i fornævnte  

 Bekendtgørelse, samt efter forudgaaende Forhandling med Veterinærdirektøren  

 eventuelt om, at der ved offentlig Foranstaltning foretages Nedslagning af  

 smittede Orner, Søer og Gylte, jfr. § 6 i Bekendtgørelsen.
 2. Til Indberetningen og Indstillingen til  

 Politimesteren og til Brug ved Bortførsel af Dyr til Slagtning, jfr. § 7 i  

 fornævnte Bekendtgørelse, maa kun benyttes henholdsvis Blanketter og  

 Passersedler, der udleveres af Veterinærdirektoratet.
3. Ved tvivlsomt Udfald af Blodundersøgelsen skal  

 Dyrlægen indstille til Politimesteren, at de midlertidig trufne  

 Foranstaltninger opretholdes, indtil Resultatet af en ny Blodundersøgelse  

 foreligger.
Tidspunktet for denne vil i hvert enkelt Tilfælde blive meddelt  

 Dyrlægen fra Serumlaboratoriet.
Naar Resultatet af denne Undersøgelse  

 foreligger, skal Dyrlægen give Politimesteren fornøden Meddelelse, jfr.  

 Stykke 1.
4. Naar samtlige smittefarlige Dyr i Besætningen,  

 henholdsvis Avlscentret, er døde eller slagtede, skal der foretages en  

 foreløbig Rensning og Desinfektion af Stalden samt af de benyttede Redskaber.  

 Det offentlige Tilsyn skal fremdeles opretholdes i mindst 2 Maaneder,  

 hvorefter samtlige tilbageblevne Orner over 3 Maaneder, Søer og Gylte samt  

 Sopolte over 3 Maaneder paany skal underkastes en Blodundersøgelse.
Hvis  

 intet Dyr viser Reaktion ved denne Prøve, skal Dyrlægen drage Omsorg for, at  

 der foretages Rensning og Desinfektion af samtlige benyttede Staldlokaler og  

 Redskaber, at den Del af Møddingen, hvor der er henlagt Gødning fra  

 Svinebesætningen, udkøres og nedgraves eller nedpløjes, samt at de til  

 smittede Dyr benyttede Indhegninger og Løbegaarde ikke paany benyttes før  

 efter 1/2 Aars Forløb, medmindre en Afgravning i 25 cm Dybde og ny  

 Paafyldning af Jord har fundet Sted, og Træværket er tjæret.
5. Til Rensning skal benyttes 5 pCt.
Sodaopløsning,  

 til Desinfektion Lysol eller Kreolin i 2 1/2 pCt.-holdig Opløsning.  

 Desinfektionen skal afsluttes med en Kalkning af Gulve, Træværk, Fodertrug og  

 Transportkasser samt af Staldvægge i 2 m Højde.
6. Dyrlægen skal derpaa efter at have indhentet  

 Veterinærdirektørens Billigelse indstille til Politimesteren, at det  

 offentlige Tilsyn med Besætningen ophæves.
Samtidig med Tilsynets Ophævelse  

 skal Politimesteren, for saa vidt den ovenfor omhandlede Afgravning af Jorden  

 i de benyttede Indhegninger og Løbegaarde ikke er foretaget, give vedkommende  

 Ejer Tilhold om ikke at benytte disse til Svin (Smaagrise indbefattet)  

 tidligere en 1/2 Aar efter Ophævelsen af det offentlige Tilsyn.
§ 4 Dyrlægen skal, naar ikke andet er bestemt af Veterinærdirektøren, tilse  

 Besætningen en Gang maanedlig.
Han skal, hvis han paaviser Overtrædelse af de  

 til Bekæmpelse af Sygdommen fastsatte Bestemmelser, uopholdelig tilstille  

 Politimesteren Meddelelse derom.
§ 5 Angaaende Dyrlægens Betaling for udførte Forretninger i Anledning af  

 smitsom Kastning hos Svin henvises til Landbrugsministeriets Cirkulære af 12.  

 December 1931 til samtlige Dyrlæger vedrørende Betaling for offentlige  

 Forretninger.
Serumlaboratoriets Meddelelse om Resultatet af de foretagne  

 Blodundersøgelser skal vedlægges Dyrlægens Regning til det offentlige.
§ 6 De af Veterinærdirektoratet under 11. April 1930 udsendte Instruktoriske  

 Bestemmelser angaaende Kastning hos Svin ophæves.
 Landbrugsministeriet, den 20. Februar  

 1932.
Kr.
Bording.
/J.
C.
Mogensen, Ekspsekr.
