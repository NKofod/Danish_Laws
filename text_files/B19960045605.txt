I medfør af § 5 i lov nr. 393 af 22. maj 1996 om Skovskolen fastsættes:
 § 1.  Skovskolen ledes af en bestyrelse og en  

 forstander.
 Stk. 2.  Bestyrelsen varetager den overordnede ledelse  

 af Skovskolen.
 Stk. 3.  Forstanderen varetager den daglige ledelse af  

 Skovskolen.
§ 2.  Bestyrelsen fastlægger de overordnede  

 retningslinier og mål for Skovskolen, herunder strategiplaner.
Indenfor  

 finanslovens rammer godkender bestyrelsen Skovskolens arbejdsplaner, budget,  

 årsberetning og virksomhedsregnskab.
Bestyrelsen træffer i øvrigt afgørelse i  

 enkeltsager, der efter Skovskolens forhold er af usædvanlig karakter eller af  

 vidtrækkende betydning.
 § 3.  Bestyrelsen består af:
Land- og Skovbrugets Arbejdsgivere, Dansk Skovforening, Specialarbejderforbundet i Danmark, Danske Skov- og Landskabsingeniører, Danmarks Naturfredningsforening og Skov- og Naturstyrelsen.
 § 4.  Bestyrelsen fastsætter selv sin  

 forretningsorden, som skal godkendes af Skov- og Naturstyrelsen.
 Stk. 2.  Forstanderen deltager i bestyrelsesmøderne uden  

 stemmeret og forestår sekretariatsfunktionen for bestyrelsen.
 § 5.  Bestyrelsesmedlemmerne afholder selv eventuelle  

 udgifter i forbindelse med deltagelse i bestyrelsesarbejdet.
 § 6.  Forstanderen ansætter og afskediger Skovskolens  

 medarbejdere, i det omfang afgørelsen ikke er henlagt til højere instans.
 § 7.  Skovskolen afgiver en årlig beretning til miljø-  

 og energiministeren om skolens virksomhed.
 § 8.  Uddannelsesudvalget for Skov- og  

 landskabsingeniøruddannelsen skal sikre uddannelsens faglige og pædagogiske  

 niveau.
§ 9.  Uddannelsesudvalget rådgiver Skovskolen i  

 faglige og pædagogiske spørgsmål, der vedrører skov- og  

 landskabsingeniøruddannelsen.
Udvalget skal virke for samarbejde mellem  

 skolen og det relevante arbejdsmarked samt relevante  

 uddannelsesinstitutioner.
 Stk. 2.  Forstanderen kan bemyndige uddannelsesudvalget  

 til at træffe afgørelse i faglige og pædagogiske spørgsmål.
§ 10.  Medlemmer til udvalget udpeges af Skov- og  

 Naturstyrelsen efter indstilling fra arbejdsgiver- og  

 arbejdstagerorganisationer og øvrige interessenter.
Arbejdstager- og  

 arbejdsgiverorganisationer repræsenteres ligeligt.
 Stk. 2.  Udvalgets formand vælges blandt repræsentanter  

 fra arbejdstager- og arbejdsgiverorganisationerne.
 Stk. 3.  Lærere på skov- og landskabsingeniøruddannelsen  

 og studierådet for skov- og landskabsingeniørstuderende udpeger hver 1  

 medlem.
 Stk. 4.  Uddannelsesudvalgets medlemmer vælges for 4 år  

 ad gangen.
 Stk. 5.  Forstanderen og afdelingslederen deltager i  

 møderne uden stemmeret.
 Stk. 6.  Uddannelsesudvalget afgiver en årlig beretning  

 til bestyrelsen om udvalgets arbejde.
 § 11.  Udvalget fastsætter selv sin forretningsorden,  

 som skal godkendes af Skov- og Naturstyrelsen.
 Stk. 2.  Skovskolen forestår sekretariatsfunktionen for  

 uddannelsesudvalget.
 § 12.  Medlemmerne afholder selv eventuelle udgifter i  

 forbindelse med deltagelse i uddannelsesudvalget.
 § 13.  Det faglige udvalg for skovbrug, der er nedsat  

 under Undervisningsministeriet, kan af forstanderen bemyndiges til at  

 behandle spørgsmål vedrørende skovarbejderuddannelsens struktur og faglige  

 indhold.
§ 14.  Skovskolens afgørelser kan påklages til Skov-  

 og Naturstyrelsen, når klagen vedrører retlige spørgsmål.
Skov- og  

 Naturstyrelsens afgørelser kan ikke påklages til anden administrativ  

 myndighed.
Klager over eksamensspørgsmål påklages efter særskilte regler.
 Stk. 2.  Fristen for indgivelse af klage efter stk. 1,  

 er 2 uger fra den dag, afgørelsen er meddelt den pågældende.
 § 15.  Bekendtgørelsen træder i kraft den 18. juni  

 1996 og har virkning fra den 1. juni 1996.
 Stk. 2.  Organisatoriske bestemmelser for Skovskolen af  

 12. juli 1971 ophæves.
