Bekendtgørelse om regnskab og revision  

 af statsanerkendte museer I medfør af § 34, stk. 1, jf. § 15 og § 16,  

 stk. 1-3, i lov nr. 473 af 7. juni 2001, museumslov,  

 fastsættes:
Kapitel 1 Tilskud efter museumslovens §§ 15 og 16,  

 stk. 1 Regnskab § 1. Museet indsender årligt regnskab og  

 beretning til museets hovedtilskudsyder til godkendelse.
Museet indsender  

 herefter det af hovedtilskudsyderen godkendte regnskab og beretning til  

 Kulturarvsstyrelsen, jf. bestemmelser fastsat i  

 museumsbekendtgørelsen.
 § 2. Regnskabet skal give et retvisende billede af  

 museets aktiver og passiver, økonomiske stilling samt resultat.
Stk. 2. Regnskabet skal omfatte hele museets virksomhed
og skal følge kalenderåret.
Tilskud modtaget i henhold til  

 lov om museer, jf. §§ 15 og 16, skal regnskabsføres brutto og  

 være specificeret.
 Stk. 3. Kulturarvsstyrelsen fastsætter nærmere  

 retningslinier for regnskabets udfærdigelse.
 Stk. 4. Ved opstilling af regnskabet skal anvendes den  

 specifikation, der fremgår af vedlagte bilag. Årsregnskabet skal  

 indeholde:
1.	Årsberetning 2.	Revisionspåtegning 3.	Resultatopgørelse.
Indeværende års budget,  

 sammenligningstal for det foregående år.
 4.	Balancen skal indeholde en opgørelse over omsætnings-  

 og anlægsaktiver samt kort- og langfristet gæld, herunder en  

 opgørelse af egenkapitalen.
 Stk. 5. Der stilles endvidere følgende krav til  

 årsregnskabet:
 1.	Tilskud fra kommuner, amter og fonde m.fl. skal være  

 specificeret.
 2.	Eventuelle afskrivninger skal være specificeret, og  

 afskrivningsmetoderne være oplyst.
 3.	Finansiering af underskud eller anvendelse af overskud skal  

 oplyses.
 4.	Eventuel momsregistrering skal oplyses.
 5.	Regnskabet skal være godkendt og underskrevet af museets  

 samlede bestyrelse og ledelsen.
 Stk. 6. Museet skal opbevare de seneste fem års  

 regnskaber forsvarligt og tilgængeligt for revisor.
 Stk. 7. For statsanerkendte museer, hvor Kulturarvsstyrelsen  

 er hovedtilskudsyder, gælder herudover, at museet skal udarbejde en  

 samlet intern regnskabsinstruks, der skal indeholde en beskrivelse af den  

 regnskabsmæssige organisation og tilrettelæggelsen af  

 regnskabsopgaverne, herunder oplysninger om ansvars- og kompetencefordelingen  

 og de regelsæt, der følges ved udførelsen af  

 regnskabsopgaverne.
Revision § 3. Revisionen udføres af en  

 statsautoriseret eller registreret revisor, af Kommunernes Revisionsafdeling,  

 Revisionsdirektoratet for Københavns Kommune eller af andre kommunale  

 revisionsorganer.
 Stk. 2. I tilfælde af revisorskift skal den  

 tiltrædende revisor rette henvendelse til den fratrædende  

 revisor, der har pligt til at oplyse grundene til fratrædelsen.
 § 4. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revisionen af statens regnskaber m.m.  

 (lovbekendtgørelse nr. 3 af 7. januar 1997) og nærmere  

 præciseret i stk. 2 og §§ 3-7.
 Stk. 2. Ved revisionen efterprøves, om regnskabet er  

 rigtigt, og om de dispositioner, der er omfattet af  

 regnskabsaflæggelsen, er i overensstemmelse med meddelte bevillinger,  

 lov om museer og andre forskrifter samt indgåede aftaler, andre  

 formulerede krav til mål og resultater, samt sædvanlig praksis.  

 Der foretages endvidere en vurdering af, hvorvidt der er taget skyldige  

 økonomiske hensyn ved forvaltningen af de midler, og ved driften af de  

 institutioner, der er omfattet af regnskabet.
 § 5. Revisionens omfang afhænger af museets  

 administrative struktur og forretningsgange, herunder den interne kontrol og  

 andre forhold af betydning for regnskabsaflæggelsen.
§ 6. Der foretages sædvanligvis revision i  

 årets løb.
Som led i revisionen undersøger revisor de  

 eksisterende forretningsgange, med henblik på at påse, om den  

 interne kontrol er betryggende.
Ud over systemrevision udfører revisor  

 i nødvendigt omfang substansrevision.
Revisionen udføres som  

 udgangspunkt ved stikprøvevise undersøgelser.
Uanmeldt kasse-  

 og beholdningseftersyn indgår i revisionen.
 Stk. 2. Ved den afsluttende revision påses det, at  

 årsregnskabet er opstillet i overensstemmelse med de regler, der er  

 fastsat herfor i §§ 1-2, og at det ikke indeholder væsentlige fejl  

 eller mangler, og om de dispositioner, der er omfattet af  

 regnskabsaflæggelsen er i overensstemmelse med meddelte bevillinger,  

 love og andre forskrifter samt indgåede aftaler og sædvanlig  

 praksis.
 Stk. 3. Ved forvaltningsrevisionen undersøges det, om  

 der er taget skyldige økonomiske hensyn ved museets forvaltning.  

 Revisionen udføres med udgangspunkt i museets opfyldelse af  

 vilkårene for statsanerkendelse i henhold til museumslovens § 14,  

 samt i museets rapportering til Kulturarvsstyrelsen om mål og  

 opnåede resultater i henhold til bekendtgørelse om museer, samt  

 om sparsommelighed, produktivitet og effektivitet.
 § 7. Revisor skal årligt foretage revision  

 af tilstedeværelsen af og forretningsgange vedrørende museets  

 samlinger (samlingsrevision).
Stk. 2. Revisor skal gøre sig bekendt med museets  

 registrerings- og accessionsprocedure (herunder procedure for genstande  

 indleveret til udtalelse), og skal have oplyst, hvor stor en del af museets  

 samlinger, der er uregistreret, samt hvor de enkelte dele af samlingen  

 befinder sig (under konservering, på filialmuseum, i kontorer m.m.).  

 Revisor skal påse, at registrering og protokoller føres på  

 en entydig måde, således at der er sammenhæng mellem  

 genstand og registrering.
Revisionen omfatter såvel museets egne  

 samlinger som inddeponerede genstande.
Stk. 3. På grundlag af museets oversigt og protokoller  

 bestemmer revisor, hvilke numre (mindst 20), der skal udtages til  

 samlingsrevision.
Revisor oplyser først ved fremmøde på  

 museet, hvilke numre der er udtaget.
 Stk. 4. Fra museets samlinger (magasin, udstilling m.m.)  

 udvælger revisor mindst 5 genstande, hvortil registreringen skal  

 forevises.
§ 8. Museet skal give revisor de oplysninger, som  

 må anses af betydning for bedømmelsen af museets regnskab samt  

 for revisors vurdering af forvaltningen, herunder mål og opnåede  

 resultater.
Museet skal give revisor adgang til at foretage de  

 undersøgelser, denne finder nødvendige, og skal sørge  

 for, at revisor får de oplysninger og den bistand, som revisor anser  

 for nødvendig for udførelsen af sit hverv.
§ 9. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med midlernes forvaltning,  

 påhviler det revisor straks at give museet meddelelse derom, samt  

 påse, at museet inden 3 uger giver hovedtilskudsyderen og  

 Kulturarvsstyrelsen meddelelse herom.
I modsat fald er det revisors pligt at  

 orientere hovedtilskudsyderen og Kulturarvsstyrelsen.
Revisors  

 bemærkninger indsendes sammen med meddelelsen.
 Stk. 2. Det samme gælder, hvis revisor under sin  

 revision eller på anden måde bliver opmærksom på, at  

 fortsættelse af driften er usikker af økonomiske eller andre  

 grunde.
 Stk. 3. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med samlingernes registrering og  

 accession, påhviler det revisor straks at give meddelelse til  

 såvel museet som Kulturarvsstyrelsen.
 Stk. 4. Bliver revisor opmærksom på andre mangler  

 i forbindelse med samlingernes registrering og accession, herunder  

 væsentligt efterslæb i registrering af genstande, skal revisor  

 sikre sig museets redegørelse for manglerne samt berigtigelse  

 heraf.
 § 10. Det reviderede årsregnskab forsynes  

 med en revisionspåtegning, hvoraf skal fremgå, at regnskabet er  

 revideret i overensstemmelse med reglerne i denne bekendtgørelses  

 kapitel 1. Forbehold skal fremgå af påtegningen.
 § 11. Revisor skal føre en  

 revisionsprotokol.
 Stk. 2. I protokollen skal der indføres oplysninger  

 om:
1.	hvilke revisionsarbejder der er udført og resultatet heraf,  

 samt 2.	væsentlig usikkerhed, fejl eller mangler vedrørende  

 museets bogholderi, regnskabsvæsen, forvaltning af samlinger eller  

 interne kontrol.
Stk. 3. Revisor skal endvidere redegøre for den  

 udførte forvaltningsrevision.
Specielt oplyses om revisors  

 undersøgelse af samt vurdering og konklusioner vedrørende  

 sparsommelighed, produktivitet og effektivitet samt om dispositioner uden for  

 museets formål.
 Stk. 4. Det skal i protokollatet til årsregnskabet  

 oplyses:
1.	hvorvidt revisor opfylder lovgivningens habilitetsbestemmelser, 2.	hvorvidt revisor under revisionen har modtaget alle de oplysninger  

 til bekræftelse af regnskabets rigtighed, der er anmodet om, 3.	hvorvidt revisionen har givet anledning til bemærkninger med  

 hensyn til, om tilskuddet er anvendt i overensstemmelse med de givne  

 vilkår som beskrevet i lovgivning, herunder særligt lov om  

 museer, indgåede aftaler, vedtægter samt andre formulerede krav  

 til mål og resultater, samt 4.	hvorvidt revisionen har givet anledning til bemærkninger med  

 hensyn til, om tilskudsgrundlag er opgjort i overensstemmelse med  

 gældende regler.
 Stk. 5. Såfremt museet er omfattet af bestemmelserne i  

 museumslovens § 15, stk. 4, om aftale mellem flere kommuner om  

 driften af museet, skal revisor endvidere oplyse, hvorvidt han anser  

 følgende krav i museumsbekendtgørelsen for opfyldt: Ledelsens  

 afgivelse af erklæring om, at museet drives som én enhed,  

 herunder at driftstilskud og indtægter ikke kan reserveres enkelte dele  

 af museet.
 Stk. 6. I revisionsprotokollen indføres endvidere  

 oplysninger om særlige rapporter eller erklæringer, afgivelse af  

 særlige beretninger, rådgivning og assistance.
Stk. 7. Revisionsprotokollater underskrives af den samlede  

 bestyrelse og ledelsen.
Genpart af revisionsprotokollater indsendes af museet  

 til hovedtilskudsyder og Kulturarvsstyrelsen sammen med det påtegnede  

 årsregnskab.
Kapitel 2 Tilskud efter museumslovens § 16, stk. 2-3 Regnskab § 12. Institutioner, der modtager tilskud efter  

 museumslovens § 16, stk. 2 og 3, skal for disses anvendelse  

 indsende projektregnskab udformet efter § 13.
 Stk. 2. For museer, der modtager tilskud efter museumslovens  

 §§ 15 og 16, stk. 1, skal projektregnskabet indgå i  

 driftsregnskabet.
§ 13. Projektregnskabet skal 1.	vise alle indtægter og udgifter forbundet med projektet, 2.	specificere hvilke tilskudsydere tilskuddene hidrører fra og  

 herunder redegøre for omfanget af museets medfinansiering, 3.	indeholde en redegørelse for, i hvilken udstrækning de  

 aktiviteter, der fremgår af budget og projektbeskrivelse, er  

 gennemført, 4.	oplyse eventuel momsregistrering, 5.	være godkendt og underskrevet af museets leder, 6.	være ledsaget en beretning over anvendelsen af  

 tilskudsmidlerne, eventuelt i form af publikation, der kan være  

 resultatet af det projekt, hvortil støtten er ydet til.
Revision § 14. Såfremt det samlede statslige tilskud  

 efter museumslovens § 16, stk. 2-3, overstiger 500.000 kr., skal  

 det udarbejdede projektregnskab, jf. § 13, revideres.
Det samme  

 gælder, hvis museet modtager tilskud efter museumslovens §§ 15 og  

 16, stk. 1.
 Stk. 2. §§ 3, 4 og 8 finder tilsvarende anvendelse ved  

 revisionen af projektregnskabet.
 § 15. Revisionens omfang afhænger af  

 tilskudsmodtagers administrative struktur og forretningsgange, herunder den  

 interne kontrol og andre forhold af betydning for regnskabsaflæggelsen.  

 Desuden har tilskuddets størrelse betydning for revisionens  

 omfang.
 § 16. Ved revisionen skal revisor  

 efterprøve:
 1.	Om projektregnskabet er rigtigt, dvs. uden væsentlige fejl og  

 mangler.
 2.	Om tilskudsbetingelserne er opfyldt, herunder om midlerne er anvendt  

 til de formål, der var angivet i bevillingsmeddelelse og  

 ansøgning.
 3.	Om tilskudsmodtager har udvist sparsommelighed.
 4.	Om de oplysninger, som tilskudsmodtager har meddelt tilskudsyder om  

 opfyldelsen af resultatkravene, er dokumenterede.
 Stk. 2. Revisionen udføres ved stikprøvevise  

 undersøgelser.
 § 17. Tilskudsmodtager skal give revisor de  

 oplysninger, som må anses af betydning for bedømmelsen af  

 projektregnskabet samt for revisors vurdering af forvaltningen.  

 Tilskudsmodtager skal give revisor adgang til at foretage de  

 undersøgelser, denne finder nødvendige og skal sørge  

 for, at revisor får de oplysninger og den bistand, som revisor anser  

 for nødvendig for udførelsen af sit hverv.
§ 18. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med midlernes forvaltning,  

 påhviler det revisor straks at give tilskudsmodtager meddelelse herom,  

 samt at påse, at tilskudsmodtagers ledelse inden 3 uger giver  

 Kulturarvsstyrelsen meddelelse herom.
I modsat fald er det revisors pligt at  

 orientere Kulturarvsstyrelsen.
Revisors bemærkninger indsendes sammen  

 med meddelelsen.
 Stk. 2. Det samme gælder, hvis revisor under sin  

 revision eller på anden måde bliver opmærksom på, at  

 projektets gennemførelse er usikker af økonomiske eller andre  

 grunde.
 § 19. Det reviderede projektregnskab forsynes med  

 en påtegning, hvoraf det skal fremgå, at regnskabet er revideret  

 i overensstemmelse med reglerne i denne bekendtgørelses kapitel 2.  

 Forbehold skal fremgå af påtegningen.
 Stk. 2. Revisor skal afgive en revisionsberetning med revisors  

 vurdering og konklusion vedrørende den udførte revision.  

 Beretningen skal afgives i tilslutning til påtegningen eller i en  

 revisionsprotokol.
 Stk. 3. Genpart af revisionsberetningen indsendes af  

 tilskudsmodtager til Kulturarvsstyrelsen sammen med det påtegnede  

 projektregnskab.
Kapitel 3 Ikrafttræden § 20. Nærværende bekendtgørelse  

 træder i kraft den 7. december 2002.
 Stk. 2. Dog træder §§ 9 og 18 i kraft ved  

 offentliggørelse i Lovtidende.
 Stk. 3. Museernes årsregnskaber for 2001 udformes og  

 revideres efter bestemmelserne udstedt i henhold til lovbekendtgørelse  

 nr. 739 af 17. juli 2000.
Kulturministeriet, den 27. november  

 2002 Brian Mikkelsen /Malene Sthyr Bilag 1 Budget- og Regnskabsskema for indberetning til  

 Kulturarvsstyrelsen Budget og regnskab skal indeholde  

 specifikation af følgende poster:
Udgifter indtægter 22. Personale 28.Lokaler   ejendomme, friarealer 32.Samlingens forvaltning m.v.
38.Undersøgelser og erhvervelser 44.Konservering 50.Udstillinger 54.Anden formidlingsvirksomhed 58.Administration 60.Entre 62.Betalinger for undersøgelser i henhold til kap. 8 70.Husleje, prioritetsrenter og  afdrag 72.Andre renter 82.Kiosk- og cafeteriavirksomhed *I alt, konto 22 til 82 90.Tilskud fra kommuner 91.Ikke-offentlige tilskud 92.Tilskud fra EU og Nordisk Ministerråd 94.Tilskud fra amtskommuner I alt, konto 90 til 94 *Statstilskud *Totale udgifter og indtægter Resultat (indtægter   udgifter) Museets underskrift og revisionens påtegning:
 På museets vegne:
 Underskrift ved museets leder og bestyrelse:
 Revisionspåtegning:
