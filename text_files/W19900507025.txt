Klageren anfører, at hans ejendom ikke er underlagt elvarmeforbudet,  

 da dette alene angår ny bebyggelse, hvorimod hans ejendom er  

 »eksisterende bebyggelse«.
Energiministeriet udtaler, at begrebet  

 »ny bebyggelse« ikke kun omfatter egentligt nybyggeri og  

 tilbygning, men også bebyggelse hvor der i forbindelse med øvrige  

 byggearbejder installeres et helt nyt selvstændigt opvarmningsanlæg, hvorfor  

 den pågældende ejendom findes at være omfattet af elvarmeforbudet.
 I skrivelse af 7. december 1989 har De på vegne af Mogens  

  Falkenberg, Østerled 1, Gram, klaget over Energistyrelsens afgørelse af 30.  

 november 1989 om etablering af elopvarmning i ovennævnte ejendom.
De anfører i Deres klage, at Gram kommune fejlfortolker loven om  

 varmeforsyning med tilhørende administrative bestemmelser.
Desuden finder De  

 det uheldigt, at kommunerne anvender forskellig praksis i administrationen af  

 disse spørgsmål.
Det fremgår af Energistyrelsens afgørelse, at styrelsen ikke finder  

 grundlag for at ændre Gram Kommunes beslutning om afslag på ansøgning om  

 installation af elopvarmning i pågældende ejendom.
Som begrundelse herfor  

 anfører styrelsen, at oplysningerne indhentet til sagens behandling ikke  

 giver anledning til at kunne rejse indvending mod Gram Kommunes afgørelse og  

 det skøn, der ligger til grund for denne.
Energiministeriet skal til Deres spørgsmål om fortolkning af  

 varmeforsyningsloven med de tilhørende betemmelser udtale, at begrebet  

 »ny bebyggelse« ikke kun omfatter egentlig nybyggeri og tilbygning.  

 Udtrykket »ny bebyggelse« i varmeforsyningslovens forstand skal  

 forstås som bebyggelse, hvor der i forbindelse med øvrige byggearbejder skal  

 installeres et helt nyt selvstændigt opvarmningsanlæg.
Udtrykket vil således  

 kunne omfatte modernisering af særlig omfattende karakter eller ombygning,  

 hvis der i forbindelse hermed etableres et helt nyt opvarmningssystem. jfr.  

 afs.
II, nr. 2 i cirkulære af 22. juni 1982 om tilslutning m.v. til  

 kollektive varmeforsyningsanlæg.
 Såfremt kommunalbestyrelsen finder, at eksisterende bebyggelse således er  

 omfattet af begrebet »ny bebyggelse«, følger det af  

 varmeforsyningslovens bestemmelser, herunder Energiministeriets skrivelse af  

 30. november 1988 vedrørende forbud mod etablering af elopvarmning i ny  

 bebyggelse beliggende i kollektive forsyningsområder, at kommunalbestyrelsen  

 er forpligtiget til at nedlægge elopvarmningsforbud.
Energiministeriet finder ikke, at der er grundlag for at antage, at Gram  

 Kommune har tilsidesat de nævnte bestemmelser.
Med hensyn til Deres  

 opfattelse om, at kommunerne anvender forskellig praksis ved administration  

 af bestemmelsen om elopvarmningsforbud, kan Energiministeriet oplyse, at på  

 baggrund af de sager, der hidtil er behandlet i ministeriet, er der ikke  

 grundlag for at antage, at kommunerne anvender forskellig praksis.
 Efter en gennemgang af sagen skal Energiministeriet udtale, at der ikke  

 med Deres påklage til ministeriet er fremkommet sådanne yderligere  

 oplysninger i sagen, som kan ændre grundlaget for kommunens afgørelse.  

 Energiministeriet skal derfor tilslutte sig Energistyrelsens afgørelse,  

 således at Gram Kommunes beslutning om afslag på ansøgning om dispensation  

 fra elopvarmningsforbudet opretholdes.
P.M.V E.B.
