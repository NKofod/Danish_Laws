 I henhold til § 5, stk. 2, i lov om frikommuner, jf.
 lovbekendtgørelse nr. 571 af 8. august 1990, meddeles:
 § 1.  Undervisnings- og Forskningsministeriet har den  

 15. februar 1991 godkendt frikommuneregulativ nr. 16 for Ballerup Kommune om  

 sammenlægning af skolestyrelser i forbindelse med nedlæggelse af  

 Ellegårdsskolen og Skovlunde Skole og elevers flytning til Rugvængets Skole  

 og Lundebjergskolen.
 § 2.  Frikommuneregulativet indebærer, at  

 bestemmelserne i folkeskolelovens § 39c, stk. 1 og stk. 6, 1. pkt., kan  

 fraviges i det omfang, der følger af regulativets bestemmelser.
 § 3.  Regulativet træder i kraft den 1. april 1991 og  

 bortfalder for Rugvængets Skole den 31. marts 1992 og for Lundebjergskolen  

 ved udgangen af 1993.
Undervisnings- og Forskningsministeriet,  

 den 12. marts 1991 P.M.V.
 E.B.
