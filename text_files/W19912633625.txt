Succession ved familieoverdragelse Ligningsrådet blev anmodet om bindende  

 forhåndsbesked om følgende:
1. Vil S kunne succedere i sin mors, M's anskaffelsessum  

 og -tidspunkt for andelen af aktiekapitalen i A-S A ved køb af M's  

 andel i I/S I? 2. Vil overdragelsen udløse aktieavancebeskatning  

 for medinteressenten i I/S I, som fortsætter med uændret andel i  

 interessentskabet? Sagens omstændigheder var følgende:
 Med henblik på generationsskifte  

 påtænkte M at afhænde sin andel af I/S I til sønnen  

 S.
 Ejerforholdet i I/S I var således:
M 34 pct.
S 33 pct.
D 33 pct.
 I/S I var deltager i I/S II, hvor ejerforholdet var:
I/S I 76,5 pct.
I/S X 23,5 pct.
I/S II ejede hele aktiekapitalen i A/S A.
Via deltagelse i  

 I/S I og I/S II ejede M således 26,01 pct. af aktiekapitalen i A/S A  

 med en stemmeværdi af samme størrelse.
 Baggrunden for de beskrevne ejerforhold var  

 følgende:
 I forbindelse med A/S A's omdannelse til aktieselskab i  

 1970 erhvervede I/S II nævnte aktiepost.
 På daværende tidspunkt var ejerforholdet i I/S  

 II således:
F (senere I/S) 53 pct. nom.
 159.000 kr.
X (senere I/S) 23,5 pct. nom.
 70.500 kr.
Y (senere I/S) 23,5 pct. nom.
 70.500 kr.
 100 pct. nom.
 300.000 kr.
 Ved F's død i 1972 hensad M i uskiftet bo og  

 stiftede I/S I sammen med datter og søn.
 I 1979 udtrådte arvingerne efter Y af I/S II, idet  

 I/S I erhvervede deres andel.
 Interessentskabernes aktuelle virke bestod alene i at eje  

 to typer aktiver, aktiekapitalen i A/S A og en pengefordring på samme  

 selskab.
 De lokale skattemyndigheder udtalte følgende:
 Betingelserne for succession var opfyldt, jf.  

 aktieavancebeskatningslovens § 11, hvorefter der er adgang til succession ved  

 familieoverdragelse, såfremt overdragelsen omfatter  

 hovedaktionærens aktier, der udgør mindst 15 pct. af  

 stemmeværdien, hvilket var tilfældet ved nærværende  

 overdragelse til sønnen S.
 Overdragelsen ville ikke udløse  

 aktieavancebeskatning for D, idet ejerforholdet til I/S I blot forskydes,  

 således at S bliver ejer af 67 pct. og D uforandret 33 pct. af  

 interessentskabets formue.
Det blev tilføjet, at interessentskaberne, der kun  

 havde til formål at eje to typer aktiver, kunne karakteriseres som  

 almindelige samejer.
Overdragelsen af en ideel anpart heraf var ikke til  

 hinder for succession efter de derom gældende regler.
Det forhold, at  

 overdragelsen ikke udløste ændringer i medinteressentens anpart,  

 indebar endvidere, at der ikke for denne andel skulle statueres køb  

 eller salg.
 Ligningsrådet tiltrådte disse udtalelser og  

 besvarede herefter spørgsmål 1 bekræftende og  

 spørgsmål 2 benægtende.
