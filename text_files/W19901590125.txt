 En invalidepensionist der havde fået venstre ben amputeret søgte hjælp  

 fra det offentlige til anskaffelse af invalidebil.
 Patientklagenævnet fandt, at den erklæring, der blev udfærdiget i den  

 anledning burde have indeholdt yderligere oplysninger til belysning af  

 gangdistancen.
 5.2.2. Vigtigheden af at få alle relevante forhold med i erklæ ringen.
Sagen drejer sig om en mand, der i 1950 fik amputeret venstre ben over  

 knæet efter en trafikulykke.
I 1970 blev han tilkendt mellemste  

 invalidepension.
I 1985 søger pågældende hjælp fra det offentlige til anskaffelse af en  

 invalidebil, jfr. bistandslovens § 58. Til brug for denne ansøgning  

 udfærdiger en speciallæge efter undersøgelse af manden en erklæring.
Af  

 erklæringen fremgår det, at patienten har fået tilkendt sin invalidepension  

 på grund af følgerne efter amputationen samt dårlig ryg og dårlige nerver.  

 Endvidere fremgår det, at hans protese passer, men at hans gangdistance er  

 sådan, at han efter hver 50 meter må stå stille et par minutter, hvorefter  

 han kan gå videre.
 I betragtning af, at der ved udfærdigelsen af speciallægeerklæringen også  

 forelå oplysninger om karsygdomme og en tidligere blodprop i hjertet, fandt  

 Patientklagenævnet i overensstemmelse med Sundhedsstyrelsens indstilling, at  

 den objektive undersøgelse burde have indeholdt oplysninger om det raske bens  

 pulsforhold som mulig årsag til den reducerede gangdistance.
