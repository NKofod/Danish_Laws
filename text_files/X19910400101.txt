 Opsparer ønskede at anvende sin boligopsparing incl. statspræmie til  

 betaling af arveafgift i forbindelse med at hun havde arvet en ejendom efter  

 sin moder.
 Hypotekbanken udtalte, at erhvervelse af bolig i forbindelse med arv,  

 ikke er en erhvervelsesmåde, der berettiger til statspræmie jfr.
 lovens § 1 stk. 2 nr. 2, der alene omhandler opførelse eller køb af  

 bolig.
Boligopsparingskonto-nr.
N.N.
 I brev af 20. december 1990 har Ringkjøbing Bank forespurgt om der kan  

 udbetales statspræmie til dækning af arveafgift i anledning af at  

 kontohaveren i henhold til testamente har arvet en ejendom efter sin moder.
 I denne anledning skal man meddele, at erhvervelse af bolig i forbindelse  

 med arv ikke er en erhvervelsesmåde, der berettiger til statspræmie, jfr.  

 Boligministeriets lovbekendtgørelse nr. 145 af 20. marts 1987 § 1, stk. 2 nr.  

 2, der alene omhandler opførelse eller køb af bolig.
 Denne afgørelse kan påklages til Bygge- og Boligstyrelsen, Stormgade 10,  

 1470 København K.
 P.d.v.
