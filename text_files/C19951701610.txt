Cirkulæreskrivelse om meddelelse om  

 ophør i et tilbud efter en individuel handlingsplan.
Tidspunktet for  

 beregningen af 1-uges-fristen i § 24, stk. 2, i direktoratets  

 rådighedsbekendtgørelse Kommentar m.v.:
 Bogudgiften var ikke gyldig grund til at afbryde en  

 uddannelse, som indgik som tilbud i en  individuel handlingsplan.  

 1-uges-fristen i § 24, stk. 2, regnes fra datoen for medlemmets  

 underskrivelse af den individuelle handlingsplan.
 Meddelelse om afgørelsen:
 Et medlem underskrev den 12. august 1994 sin individuelle  

 handlingsplan, hvori der indgik tilbud om uddannelse med begyndelse den 1.  

 august 1994.
Med brev af 28. august 1994 udmeldte medlemmet sig af  

 studiet, idet medlemmet ikke var i stand til at betale bogudgiften.
Medlemmet  

 havde forinden anmodet kassen om at betale udgiften til bøgerne.
Direktoratet traf afgørelse om, at medlemmet  

 måtte anses for selvforskyldt ledig.
Som følge heraf kunne  

 medlemmet ikke få dagpenge i 5 uger, jf. §§ 17, stk. 2, og 24, stk. 1,  

 jf. stk. 4, i direktoratets bekendtgørelse nr. 975 af 10. december  

 1993 om rådighed og selvforskyldt ledighed.
 Direktoratet udtalte i denne forbindelse, at  

 1-uges-fristen i § 24, stk. 2, skal regnes fra datoen for medlemmets  

 underskrivelse af handlingsplanen.
 Ankenævnet lagde til grund, at medlemmet den 12.  

 august 1994 indgik aftale med Arbejdsformidlingen vedrørende  

 individuel  handlingsplan, hvorefter han i perioden 1. august 1994 og indtil  

 31. marts 1996 skulle følge en uddannelse.
 Ankenævnet lagde videre til grund, at medlemmet i  

 brev til skolen af 28. august 1994 frameldte sig uddannelsen af  

 økonomiske grunde.
 Ankenævnet fandt herefter, at medlemmet ikke kunne  

 anses for at have haft en i arbejdsløshedsforsikringslovens forstand  

 fyldestgørende grund til at ophøre i tilbuddet efter den  

 individuelle handlingsplan, jf. arbejdsløshedsforsikringslovens § 63,  

 stk. 1, nr. 4, og §§ 17, stk. 2, og 24, stk. 1 og 4, i bekendtgørelse  

 nr. 975 af 10. december 1993 om rådighed og selvforskyldt ledighed.
 Ankenævnet lagde vægt på, at medlemmet  

 ikke i tilstrækkeligt omfang havde udtømt  

 forhandlingsmulighederne med henblik på at opnå en løsning  

 på sine bogudgifter - eventuelt ved på ny at henvende sig til  

 kassen - inden han frameldte sig uddannelsen med brevet af 28. august  

 1994.
 Ankenævnet var enig med direktoratet i, at medlemmet  

 havde afbrudt sin uddannelse efter udløbet af 1-uges-fristen, og at  

 ophøret i tilbudet derfor ikke var omfattet af reglen i § 24, stk. 2,  

 i førnævnte bekendtgørelse.
