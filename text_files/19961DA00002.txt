Nr BTB 2 Betænkning over I.
Forslag til folketingsbeslutning om direkte demokrati  

 (B 2) (vejledende, landsdækkende folkeafstemninger ved vælgerinitiativ)   

 Nr B 2 1996-97, 1. samling Afgivet af Kommunaludvalget Afgivet: 19970424 Udvalget har behandlet beslutningsforslagene i nogle møder og har herunder stillet spørgsmål til indenrigsministeren, som denne har besvaret skriftligt.
 Herefter indstiller et flertal (Socialdemokratiets, Venstres, Det  

 Konservative Folkepartis og Det Radikale Venstres medlemmer af udvalget)  

 beslutningsforslagene til forkastelse.
 Et mindretal (Socialistisk Folkepartis medlemmer af udvalget) vil  

 ved 2. (sidste) behandling stemme hverken for eller imod forslagene.
SF ser med sympati på tanken om det, SF har valgt at kalde borgernes  

 initiativret og lokalt referendum.
I den forbindelse skal henvises til  

 bemærkningerne til beslutningsforslag nr.
B 117 om lokale og regionale  

 folkeafstemninger gennem initiativ og referendum, som mere præcist gennemgår  

 SF's holdninger.
SF kan ikke stemme for de foreliggende beslutningsforslag, der dels ikke  

 lægger op til bindende folkeafstemninger, dels ikke nærmere afgrænser, hvilke  

 emner der kan sættes til afstemning.
Det er helt essentielt for SF, at der  

 ikke sker nogen begrænsninger af de gældende menneskerettigheder med hensyn  

 til bosætning, ligebehandling etc.
Endvidere mener SF - på linje med  

 grundlovens bestemmelser - ikke, at budgetvedtagelser, skattespørgsmål og  

 takststigninger skal gøres til genstand for folkeafstemninger.
 Et andet mindretal (Dansk Folkepartis medlem af udvalget)  

 indstiller beslutningsforslagene til vedtagelse uændret.
Klaus Hækkerup (S) fmd.
Erling Christensen (S) Poul Erik Dyrlund (S)  

 Holger Graversen (S) Ole Stavad (S) Kristen Touborg (SF) Dorit Myltoft (RV)  

 Dorte Bennedsen (S) Villy Søvndal (SF) Else Winther Andersen (V) Helge Sander  

 (V) Mariann Fischer Boel (V) Jens Vibjerg (V) Pia Christmas-Møller (KF)  

 Torben Rechendorff (KF) Jens Jørgensen (KF) Poul Nødgaard (DF) nfmd.
 Fremskridtspartiet, Enhedslisten og Centrum-Demokraterne havde ikke  

 medlemmer i udvalget.
