 I henhold til § 7, stk. 1 og 2, i lov om bindende forhåndsbesked om  

 skattespørgsmål m.v. bestemmes følgende:
§ 1.  Før behandlingen af en anmodning om bindende  

 forhåndsbesked i et skattespørgsmål m. v. påbegyndes i  

 statsskattedirektoratet, skal et grundbeløb på 800 kr. være indbetalt til  

 statsskattedirektoratet.
Beløbet, der årligt reguleres efter  

 udskrivningslovens § 4, svarer til 1.000 kr. for anmodninger, der fremsættes  

 i 1983.
Stk. 2.  Fremsendes en anmodning om bindende  

 forhåndsbesked til statsskattedirektoratet, uden at det i stk. 1 nævnte  

 grundbeløb er vedlagt forespørgslen, eller det på anden måde fremgår, at  

 afgiften er betalt, anmoder statsskattedirektoratet i forbindelse med  

 anerkendelsen af sagens modtagelse om indbetaling af beløbet.
Det fastsættes  

 i sådanne tilfælde en frist på 14 dage for indbetaling af beløbet, og såfremt  

 beløbet ikke er indbetalt inden denne frist, anses forespørgslen for  

 bortfaldet.
 § 2.  Det i lovens § 7, stk. 1, nævnte yderligere  

 afgiftsbeløb, der kan opkræves i tilfælde, hvor den beskrevne disposition er  

 af betydeligt økonomisk omfang, eller besvarelsen af forespørgslen er særligt  

 arbejdskrævende, fastsættes af ligningsrådet efter indstilling fra  

 statsskattedirektoratet.
 Stk. 2.  Statsskattedirektoratet skal på så tidligt et  

 tidspunkt i sagsbehandlingen som muligt give forespørgeren meddelelse om, at  

 sagsbehandlingen m. v. kan forventes at give anledning til betaling af en  

 afgift udover grundbeløbet.
 Stk. 3.  I sager, hvor der i henhold til stk. 1 beregnes  

 en højere afgift end grundbeløbet, skal denne yderligere afgift være afkrævet  

 forespørgeren og betalt af denne, forinden den bindende forhåndsbesked gives.
 § 3.  Ligningsrådet bemyndiges til at fastsætte regler  

 om, at der kan ske hel eller delvis tilbagebetaling af den erlagte afgift i  

 tilfælde, hvor en anmodning afvises, eller en forespørgsel trækkes tilbage.
 § 4.  Sager om afgiftens størrelse i henhold til § 2,  

 stk. 1, kan indbringes for ministeren for skatter og afgifter.
 § 5.  Bekendtgørelsen træder i kraft dagen efter  

 bekendtgørelsen i Lovtidende.
