 (Til vurderingsrådene i København og Frederiksberg samt  

 visse købstæder og forstadskommuner).
Som anført i cirkulære nr. 123 af 18. juni 1969 om 14. alm. vurdering er  

 det pålagt vurderingsrådene ved 14. alm. vurdering pr. 1. august 1969 i  

 større egentlige bymæssige områder at udfylde vurderingsskemaets rubrikker om  

 leje eller lejeværdi (rubrik 14 på side 4 i vurderingsskema form.
I) for  

 udlejningsejendomme af nærmere angiven type samt i forbindelse hermed at  

 markere ejendomme af denne type, der tilhører sociale boligselskaber,  

 andelsboligforeninger og lejerforeninger.
Rubrikkerne skal udfyldes af  

 vurderingsrådene i København og Frederiksberg kommuner, vurderingsrådene i  

 samtlige kommuner i skyldkredsene i Københavns amt samt vurderingsrådene i  

 følgende øvrige købstads- og forstadskommuner: Køge, Roskilde, Hillerød,  

 Helsingør, Holbæk, Slagelse, Korsør, Næstved, Rønne, Nykøbing F., Nakskov,  

 Svendborg, Odense, Fredericia, Kolding, Vejle, Horsens, Silkeborg, Viby,  

 Århus, Randers, Nørresundby, Ålborg, Hjørring, Frederikshavn, Viborg, Skive,  

 Herning, Holstebro, Esbjerg, Haderslev, Åbenrå og Sønderborg.
 Det er særdeles vigtigt, at disse rubrikker udfyldes meget omhyggeligt,  

 idet oplysningerne skal danne grundlag for udarbejdelsen af  

 ligningsdirektoratets vurderings- og lejestatistik for udlejningsejendomme.
I.
Ejendomme, for hvilke skemaets lejerubrikker skal udfyldes.
 Følgende ejendomsgrupper er omfattet af de pågældende bestemmelser:
 En betingelse for, at lejerubrikkerne for ejendomme af ovennævnte grupper  

 skal udfyldes, er dog, at ejendommen har karakter af udlejningsejendom.  

 Ejendomme med benyttelseskode 1 eller 2, der tilhører plejehjem, stiftelser  

 og lign. og indeholder friboliger eller boliger med nedsat leje, medtages  

 således ikke.
Der foretages særskilt markering i rubrik 14, felt S.B., af ejendomme  

 tilhørende Afgrænsningen af ejendomme tilhørende sociale boligselskaber kan  

 undertiden volde vanskeligheder; ejernavnet vil kunne være vejledende, idet  

 der i navnet oftest indgår ord eller ordforbindelser med "andels-",  

 "social-", "funktionær-" og lignende.
I Københavnsområdet  

 findes under denne gruppe et betydeligt antal ejendomme tilhørende Københavns  

 Almindelige Boligselskab (K.A.B.) og betegnet med "Institutionen"  

 efterfulgt af et navn.
II.
Udfyldelsen af rubrikkerne.
 Følgende felter skal udfyldes:
 Rubrik 14 SL:
 Samlet årlig leje inkl. ejerleje.
 Rubrik 14 SM:
 Heraf leje af erhverv inkl. ejerleje.
 Rubrik 14 SN:
 Ejerleje for beboelse og erhvervslokaler tilsammen.
 Rubrik 14 SP:
 Ejerleje for erhvervslokaler.
 Som nævnt under afsnit I skal der tillige foretages markering af ejendomme  

 tilhørende sociale boligselskaber m.v. (felt S.B.).
 Om de enkelte felter i rubrik 14 bemærkes følgende:
ad 14 SL.
I denne rubrik anføres ejendommens samlede lejeindtægt (herunder  

 pladsleje, leje af reklamer m.v.), tillagt lejeværdien af de af ejeren  

 benyttede lejligheder og lokaler.
Såfremt vurderingsrådets skøn over  

 lejeværdien af ejers lejlighed(er) eller lokale(r) (ejerlejen) afviger fra  

 den af ejeren anførte lejeværdi, er det det skønnede beløb, der skal medtages  

 i den samlede leje.
Er der for ejendomme tilhørende andelsboligforeninger  

 m.v. skønnet en leje, der afviger fra den i vurderingsskemaet oplyste  

 boligafgift, anføres det skønnede beløb, jfr. afsnit III.
ad 14 SM.
I denne rubrik anføres den del af den samlede lejeindtægt, der  

 falder på forretnings- og erhvervslokaler m.v., inkl. lejeværdien af de af  

 ejer benyttede lokaler.
Rubrikken skal alene udfyldes for ejendomme med  

 benyttelseskode 2 og 3.
 Findes der i ejendomme med benyttelseskode 1 mindre lejemål af  

 erhvervslokaler (f.eks. frisørsaloner, kælderlokaler, mindre lagerog  

 kontorlokaler eller garager), henføres lejen for disse lejemål til  

 beboelseslejen og anføres sammen med denne.
ad 14 SN.
I denne rubrik anføres den af ejeren oplyste eller af  

 vurderingsrådet skønnede samlede lejeværdi for de af ejeren benyttede  

 lejligheder og/eller erhvervslokaler.
 Såfremt der i ejendomme med benyttelseskode 1 findes enkelte mindre  

 erhvervslokaler, der benyttes af ejer, medtages den oplyste eller skønnede  

 lejeværdi for disse lokaler ligeledes i denne rubrik (jfr. ovenfor under ad  

 14 SM). Det samme gælder leje af garager.
ad 14 SP.
I denne rubrik anføres den oplyste eller skønnede lejeværdi af  

 erhvervslokaler, der benyttes af ejer.
Denne rubrik skal alene udfyldes for  

 ejendomme med benyttelseskode 2 og 3.
III.
Undersøgelse og kritik af de i vurderingsskemaerne anførte lejebeløb.
I ganske enkelte tilfælde kan det forekomme, at den angivne leje  

 indeholder poster, der ikke skal medregnes i lejen.
Disse beløb må fradrages  

 i den leje, der anføres på skemaets bagside.
Der kan f.eks. være tale om  

 betaling for opvarmning, varmt vand, lys og gas.
Hvor dette forekommer, vil  

 det oftest være anført i skemaet, og samtidig kan beløbet være opført under  

 ejendommens driftsudgifter som en særlig post; hvis dette ikke er tilfældet,  

 må der søges oplysning om disse udgifters størrelse hos ejeren, eller der må  

 fradrages et skønsmæssigt beløb.
Hvis det drejer sig om en ejendom med både  

 beboelse og forretning, må fradragsbeløbet fordeles på henholdsvis beboelses-  

 og forretningslejen.
Lejen for blandede beboelses- og forretningslejemål deles skønsmæssigt på  

 beboelse og forretning.
I tilfælde, hvor der til et forretningslejemål hører  

 en beboelse af underordnet betydning, kan hele lejen dog henføres til  

 forretningslejemålet.
Omvendt kan hele lejen henføres til beboelsen, hvis den  

 erhvervsmæssige benyttelse er af underordnet betydning.
 Eventuelt driftstilskud (kvadratmetertilskud eller rentesikring), anført i  

 rubrik 6B på vurderingsskemaets side 2, lægges til boliglejen.
 Som nævnt i afsnit II skal lejeværdien af de lejligheder og lokaler, der  

 benyttes af ejendommens ejer, (nedenfor betegnet som de af ejer benyttede  

 lokaler), angives særskilt i lejerubrikkerne på skemaets bagside.
Ofte vil der ikke i skemaet være anført lejeværdi for disse lokaler, og  

 vurderingsrådet må da ansætte en lejeværdi efter skøn.
Hvis ejer har angivet  

 en lejeværdi, må vurderingsrådet undersøge, om de anførte beløb er passende;  

 en sådan undersøgelse bør i øvrigt foretages som et led i selve  

 vurderingsarbejdet, jfr.
Vurderingsvejledningen s. 106 for neden og 107 for  

 oven.
Som her anført må man for de af ejeren benyttede lokaler gå ud fra en  

 lejeværdi, der - alt efter ejendommens beliggenhed, alder og kvalitet -  

 svarer til lejen i det frie marked.
Dog vil det for beboelseslejligheder, der  

 bebos af ejeren (og hvoraf der normalt kun kan være en i en ejendom), i  

 reglen være praktisk at gå ud fra en leje, svarende til lejen for tilsvarende  

 lejligheder i ejendommen. (Hvis en køber ved køb af ejendommen har mulighed  

 for at overtage en lejlighed, og dette skønnes at påvirke prisen, må der ved  

 ansættelsen tages hensyn hertil).
Hvad angår erhvervslokaler er det ikke muligt at give almindelige  

 retningslinjer, da det frie markeds leje varierer stærkt efter lokalernes  

 beliggenhed og kvalitet og de lokale efterspørgsels- og udbudsforhold.
Den  

 sikreste vejledning vil man få ved at undersøge købesummen for ejendomme, der  

 helt eller i væsentlig grad er købt til ejers eget brug, idet man her ud fra  

 vil kunne beregne, hvilken leje køber har sat sig for; en forudsætning for at  

 komme til et rigtigt resultat ad denne vej er dog, at den betalte pris kan  

 anses for normal.
Lejevurdering af tilsvarende lokaler kan også være  

 vejledende; men det er dog nødvendigt at benytte sådanne vurderinger med  

 fornøden kritik, bl.a. fordi der ved lejevurderingen i et vist omfang har  

 måttet anlægges andre synspunkter end ved ejendomsvurderingen.
Endvidere kan  

 der hentes vejledning af lejen i nybyggede ejendomme under fornøden  

 hensyntagen til forskelle i lokalernes kvalitet og beliggenhed.
 For ejendomme tilhørende andelsboligforeninger, aktieselskaber organiseret  

 som andelsboligforeninger samt lejerforeninger anføres i rubrikkerne i  

 skemaet en leje svarende til, hvad der efter ejendommens alder, tilstand og  

 beliggenhed ville have været sædvanligt, hvis ejendommen havde været en  

 almindelig udlejningsejendom, jfr. i øvrigt Vurderingsvejledningen s. 93 for  

 neden og 94 for oven.
 Statens ligningsdirektorat, den 19. juni  

 1969.
A.
Begtrup.
 / Herman Pedersen.
