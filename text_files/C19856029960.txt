 På det tidspunkt, hvor arbejdet med projektet påbegyndes, skal det være  

 helt klart, hvilket budget, hvilken tidsplan m.v. der gælder for projektet.  

 På et »Datakort vedrørende projekttilskud fra Teknologirådet«, som  

 tilsendes projekttilskudsmodtageren fra Teknologirådet (TR), anføres visse  

 væsentlige forhold vedrørende projektet, herunder hvorledes TR's tilskud til  

 projektet er fordelt på de kalenderår, projektet strækker sig over.
TR har kun mulighed for at give endeligt tilsagn om den del af tilskuddet,  

 der bevilges til forbrug i det kalenderår, i hvilket tilsagn meddeles.
Men TR  

 er dog principielt indstillet på også at ville give tilsagn om den del af  

 tilskuddet, der bevilges til forbrug i det eller de følgende kalenderår,  

 såfremt TR opnår de forventede bevillinger i disse finansår.  

 Teknologistyrelsen vil hurtigst muligt efter påbegyndelsen af hvert  

 kalenderår meddele, om tilskud, der tidligere måtte være givet tilsagn om til  

 forbrug i det nye kalenderår, alligevel ikke kan betragtes som endeligt  

 bevilget.
 I øvrigt gælder følgende om administration af TR-projekttilskud.
1. Udbetaling af tilskuddet Projekttilskuddet udbetales som hovedregel a conto forud til hvert  

 kalenderkvartals forbrug efter skriftlig anmodning fra tilskudsmodtageren.  

 Den anden og de efterfølgende deludbetalinger foretages først, når opgørelse  

 over forbruget af projekttilskuddet i det foregående kalenderkvartal er  

 modtaget (se afsnit 3).
2. Annullering af tilskuddet Hvis projektet ikke er påbegyndt senest 3 måneder efter projektets  

 planlagte starttidspunkt, kan Teknologistyrelsen annullere tilskuddet.
3. Forbrug og afregning af tilskuddet Forbruget af TR-tilskuddet må først påbegyndes fra den dato, der på  

 datakortet er anført som projektets startdato.
Forbrug af eventuel resterende  

 projekttilskud må ikke finde sted efter den dato, som på datakortet er anført  

 som projektets slutdato.
Efter afslutningen af hvert af årets kvartaler udarbejder  

 tilskudsmodtageren en rapportering og opgørelse til TR vedrørende projektet -  

 også selv om slutdatoen for forbruget af TR-tilskuddet ligger i det  

 afsluttede kvartal.
Rapporteringen og opgørelsen foretages ./.ved hjælp af vedlagte standardbrev »Kvartalsopgørelse vedrørende  

 TR-støttet projekt« med tilhørende skema.
Hvis forbrugsrapporteringen  

 vedrører mere end et enkelt TR-projekt, specificeres forbruget vedrørende de  

 enkelte projekter ved hjælp af blanketten ./.'Specifikation vedrørende forbrug af TR-tilskud for flere  

 TR-bevillinger'. Flere af disse standardbreve og skemaer kan rekvireres i  

 Teknologistyrelsen.
Rapportering og opgørelse tilsendes Teknologistyrelsen  

 snarest og (medmindre andet meddeles fra Teknologistyrelsen) senest en måned  

 efter afslutningen af hvert kalenderkvartal.
Ved opgørelsen anvender de  

 godkendte teknologiske serviceinstitutter de afregningstakster, som til  

 enhver tid er aftalt med Teknologistyrelsen.
Slutregnskab og i øvrigt også slutrapport, se afsnit 5, skal være  

 Teknologistyrelsen i hænde senest 3 måneder efter den dato, som på datakortet  

 står anført som projektets slutdato.
Slutregnskabet skal udarbejdes således,  

 at det kan sammenholdes med det senest godkendte budget for projektet, som  

 vedlægges som bilag til regnskabet.
En eventuel ikke benyttet del af det  

 udbetalte tilskud skal - såfremt det ikke kan overføres som a conto  

 forudbetaling vedrørende andre TR-støttede projekter hos tilskudsmodtageren -  

 tilbagebetales Teknologistyrelsen samtidig med indsendelsen af  

 slutregnskabet.
Slutregnskabet skal være attesteret af tilskudsmodtagerens revisor.
Dette  

 gælder dog ikke for godkendte teknologiske serviceinstitutter og for  

 statsinstitutioner.
I sidstnævnte tilfælde skal slutregnskabet attesteres af  

 institutionens regnskabschef.
Ved sin attestering giver revisor dels udtryk  

 for, at tilskudsmodtageren har en betryggende og effektiv forretningsgang  

 omkring sin regnskabsføring og de regnskabsmæssige områder (time- og  

 omkostningsregistring), og dels for, at han har påset, at forretningsgangen  

 er overholdt i forbindelse med projektets gennemførelse.
4. Budget- og aktivitetsafvigelser Såfremt det under projektets udførelse viser sig, AT det faglige resultat,  

 der forventedes ved projektets gennemførelse, ikke kan ventes opnået, ELLER  

 AT der vil ske væsentlige afvigelser fra det budget, på grundlag af hvilket  

 TR-tilskuddet til projektet blev bevilget, ELLER AT den aftalte  

 kalenderårsfordeling af det samlede TR-tilskud til projektet er  

 uhensigtsmæssigt, ELLER AT den aftalte tidsplan ikke kan overholdes, skal  

 tilskudsmodtageren uden opsættelse forelægge sagen for TR.
Som hovedregel  

 gælder, at anmodninger om ændringer ikke kan forventes imødekommet med  

 tilbagevirkende kraft.
Specielt henledes opmærksomheden på, at ansøgninger om  

 ekstratilskud skal tilsendes Teknologistyrelsen snarest muligt, efter at  

 behovet for supplerende tilskud er konstateret, og under alle omstændigheder  

 inden de tilsvarende omkostninger er afholdt.
 Den på datakort anførte kalenderårsfordeling af TR-projekttilskuddet skal  

 opfattes som en bindende aftale, således forstået, at en tilskudsmodtager  

 ikke kan påregne større TR-tilskud i de kalenderår, projektet løber over, end  

 anført på projektets datakort.
5. Faglig rapportering Som en del af hver af de afsnit 3 omtalte kvartalsopgørelser fremsendes  

 til TR en meget kortfattet generel orientering dels om arbejdet i det  

 forløbne kvartal, dels om planerne om det følgende.
Større delrapporter  

 fremsendes i et enkelt eksemplar til TR's orientering, efterhånden som de  

 udarbejdes.
 Et eksemplar af slutrapporten skal være Teknologistyrelsen i hænde senest  

 på den dato, som på datakort for projektet står anført som projektets  

 slutdato. 10 eksemplarer fremsendes direkte af tilskudsmodtageren til  

 Danmarks tekniske Bibliotek.
Sammen med slutrapporten til TR indsendes i udfyldt stand skemaet ./.'Kortfattet redegørelse vedrørende TR-støttet projekt'.
 Skemaets FORSIDE skal kunne benyttes til direkte offentliggørelse i  

 overensstemmelse med den generelle betingelse for TR's projekttilskud, ifølge  

 hvilken de opnåede resultater skal gøres offentligt tilgængelige eller på  

 anden måde nyttiggøres (jf. det følgende afsnit 6). TR er berettiget til  

 aktivt at medvirke til at udbrede kendskabet til projektresultater, som er  

 fremkommet med TR-støtte.
 Efter aftale med Danmarks tekniske Bibliotek (DtB) foretager DtB for alle  

 TR støttede projekter en UDK-klassificering.
 Oplysninger fra skemaforsiden distribueres periodisk af Teknologistyrelsen  

 til en større kreds af brancher, foreninger, myndigheder, institutioner,  

 organisationer m.v.
 Det er derfor vigtigt, at projektets titel gøres informativ, ligesom  

 målgruppebetegnelser og eventuelle andre nøgleord trækkes frem.
 Redegørelsen skal være målgruppeorienteret, d.v.s. at den - foruden en  

 beskrivelse af projektets aktuelle baggrund og faglige indhold - skal være  

 udformet på en sådan måde, at den umiddelbart giver projektets målgrupper  

 mulighed for at vurdere, om projektets resultater har en sådan betydning for  

 dem, at de bør rekvirere et eksemplar af selve rapporten.
På skemaets BAGSIDE redegøres for en række forhold, der specielt vedrører  

 projektets forløb med relation til de planer, budgetter m.v., som dannede  

 basis for tilskuddet fra TR.
Der skal herunder ikke mindst redegøres for, om  

 den på ansøgningstidspunktet anførte effekt stadig kan påregnes opnået, eller  

 om forventningerne har ændret sig.
I sidstnævnte tilfælde skal de nye  

 forventninger anføres.
6. Udnyttelse gennem patentering af resultater opnået  

 ved hjælp af TR-projekttilskud Hvis tilskudsmodtageren ved arbejdet med et projekt, der helt eller delvis  

 er finansieret af TR, mener at have gjort en opfindelse, har  

 tilskudsmodtageren pligt til at informere TR herom, således at der kan tages  

 stilling til, hvordan projektets resultater udnyttes bedst muligt.
Dette  

 gælder såvel under som efter projektets færdiggørelse.
Tilskudsmodtageren skal drage omsorg for, at eventuelle  

 patenteringsmuligheder ikke forspildes.
Der må f.eks. ikke gives uvedkommende  

 oplysninger om opfindelsens indhold.
 TR kan forlange, at der søges patent på opfindelser, som er firekte afledt  

 af projekter finansieret af TR.
Vedrørende udgifter til patentomkostninger træffes der i hvert enkelt  

 tilfælde aftale mellem tilskudsmodtageren og TR om, hvem der finansierer  

 disse.
Såfremt TR forlanger, at der søges patent, foranlediger TR som  

 hovedregel afholdt de hermed forbundne udgifter.
Medens det som hovedregel er en betingelse for de tilskud, som TR yder til  

 projekter, at de opnåede resultater gøres offentligt tilgængelige eller på  

 anden måde nyttiggøres, træffes der ved patentering aftale mellem  

 tilskudsmodtageren og TR om indhold og omfang af offentliggørelse af  

 projektets resultater.
Hvis ikke andet aftales, skal tilskudsmodtageren,  

 efter at patenteringen er foretaget, løbende holde TR underrettet om planer  

 om licensaftaler og om planer om salg af know-how, der udspringer af  

 projektet.
 TR forbeholder sig ret til med respekt for lovgivning og aftaler om  

 arbejdstagers opfindelser og efter forhandling med tilskudsmodtageren at  

 træffe beslutning om patentrettigheder og licensaftaler, herunder  

 ejendomsforhold, samt om fordeling af eventuelle indtægter ved patentering,  

 licensaftaler, salg af know-how eller egen fabrikation.
7. Projektadministrationsbegreber a.
BEVILLINGSMODTAGER/PROJEKTANSVARLIG Den, som TR har bevilget projekttilskuddet til, er projektansvarlig,  

 d.v.s. har ansvaret overfor TR eller overfor en af TR nedsat TR-styrepruppe  

 (jf. det følgende punkt d), for, at projektet gennemføres i overensstemmelse  

 med de aftalte planer (faglig plan, økonomisk, tidsplan).
 Projektansvarlig kan være en person, en TR-styregruppe (jf. det følgende  

 punkt d), et institut, en organisation eller en virksomhed.
 I de tilfælde, hvor den projektansvarlige ikke er en person, udpeges en  

 kontaktperson (jf. det følgende punkt c).
Hvor intet andet aftales, stiller den projektansvarlige selv det fornødne  

 administrationsapparat til rådighed for administrationen af  

 projekttilskuddet.
Efter aftale kan den projektansvarlige i stedet for  

 supplere sig med en projekttilskudsadministrator (jf. det følgende punkt b).
Såfremt der i forbindelse med bevilling af tilskud til et givet projekt  

 nedsættes en TR-følgegruppe (jf. det følgende punkt e), påhviler det den  

 projektansvarlige at holde TR-følgegruppen således orienteret om projektet,  

 at gruppen kan opfylde sine forpligtelser over for TR (jf. ligeledes punkt  

 e). Som hovedregel skal første møde mellem tilskudsmodtager og  

 TR-følgegruppen være afholdt, før forbrug af bevillingen påbegyndes.
I  

 særlige tilfælde kan tilladelse til forbrug af op til 20 pct. af bevillingen  

 gives før første møde afholdes, såfremt tilskudsmodtager retter begrundet  

 henvendelse herom til Teknologistyrelsen.
b.
PROJEKTTILSKUDSADMINISTRATOR Administrator af et projekt har ansvaret overfor TR for, at tilskuddet  

 anvendes i overensstemmelse med nærværende generelle regler for  

 administration af TR-projekttilskud og i overensstemmelse med de eventuelle  

 specielle administrative vilkår, som måtte være knyttet til bevillingen, og  

 som er anført på projektets datakort.
 En projekttilskudsadministrator skal have et sådant administrativt apparat  

 til rådighed, AT tilskudsmidler kan opbevares på betryggende måde, AT  

 udbetalinger kan foretages, AT kvartalsopgørelser kan udarbejdes, og AT  

 slutregnskaber kan opstilles og revideres.
 En projekttilskudsadministrator handler efter instruks fra den  

 projektansvarlige under hensyntagen til nærværende administrative vilkår.
 Projekttilskudsadministrator kan f.eks. være et institut, en virksomhed,  

 et selskab, en forening eller en advokat.
c.
KONTAKTPERSON Et projekts kontaktperson er den person, som den projektansvarlige har  

 udpeget til at være den, som varetager kontakten med Teknologistyrelsen  

 vedrørende projektet.
d.
TR-STYREGRUPPE En TR-styregruppe er en gruppe, som er nedsat af TR til at varetage  

 styringen vedrørende et givet projekt, og som er ansvarlig for dette projekt  

 (projektansvarlig, jf. ovenstående punkt a) over for TR.
 Styregruppens formand vil ofte være den person, som varetager kontakten  

 med Teknologistyrelsen vedrørende projektet (jf. ovenstående punkt c).
En TR-styregruppe vil ofte være nedsat ad hoc og vil som sådan ofte ikke  

 være velegnet som tilskudsadministrator.
Et projekt med en TR-styregruppe vil  

 derfor ofte have tilknyttet en projekttilskudsadministrator (jf. ovenstående  

 punkt b).
 TR-styregrupper vil ofte bestå dels af sagkyndige vedrørende projektets  

 emne, dels af repræsentanter for projektets målgrupper.
I nogle tilfælde vil TR-styregruppen selv være bevillingsmodtager.
I andre  

 tilfælde vil projekttilskuddet blive bevilget til den projektudførende, som  

 så har ansvaret overfor TR-styregruppen for, at projektet gennemføres i  

 overensstemmelse med de aftalte planer (jf. foranstående punkt a). Gives  

 projekttilskuddet direkte til den projektudførende må denne ikke begynde  

 forbrug heraf, før TR-styregruppen har afholdt sit første møde.
e.
TR-FØLGEGRUPPE En TR-følgegruppe, som er nedsat af TR til at følge et givet projekt.
Når en TR-følgegruppe nedsættes, sker det ofte dels for at opnå, at  

 projektets resultater så effektivt som muligt bringes til anvendelse hos  

 projektets målgrupper, dels for at give den projektansvarlige en faglig  

 støtte.
En TR-følgegruppe vil ofte være nedsat ad hoc og vil ofte bestå dels  

 af repræsentanter for projektets målgrupper, dels af sagkyndige vedrørende  

 projektets emne.
 Det vil ofte være praktisk, at en TR-følgegruppe har en formand, men det  

 er ikke et generelt krav.
En TR-følgegruppe har ret til at kræve af den projektansvarlige, at denne  

 holder gruppen informeret om projektet på en sådan måde, at gruppen kan  

 opfylde sine forpligtelser, jf. nedenfor.
Den projektansvarlige har omvendt  

 en forpligtelse til uopfordret at forsyne TR-følgegruppen med de nødvendige  

 informationer.
En TR-følgegruppe har forpligtelse til at følge med i, om projektet  

 gennemføres i henhold til de aftalte planer (faglig plan, økonomiplan,  

 tidsplan) og til at rådgive og støtte den projektansvarlige.
En  

 TR-følgegruppe har desuden forpligtelse til at afgive (kortfattet) rapport  

 til TR ved afslutningen af projektet og tillige under gennemførelsen af  

 projektet, såfremt dette gennemføres på en måde, som efter gruppens  

 opfattelse afviger fra de aftalte planer, eller såfremt den iøvrigt finder  

 uhensigtsmæssigheder ved projektets gennemførelse.
