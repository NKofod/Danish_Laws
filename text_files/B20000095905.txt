Bekendtgørelse om pristalsreguleret  

 alderdomsforsikring  

 i forsikringsselskaber I medfør af § 12, stk. 4, i lov om pristalsreguleret  

 alderdomsforsikring og alderdomsopsparing, jf. lovbekendtgørelse nr.  

 724 af 15. september 1999, og efter aftale med økonomiministeren,  

 fastsættes:
Kapitel 1 Indledning § 1. Indekskontrakter på forsikringsbasis  

 har i tiden 1. april 1957 til og med 24. november 1971 kunnet oprettes i  

 danske livsforsikringsselskaber - herunder pensionsforsikringsselskaber - og  

 i Statsanstalten for Livsforsikring.
Indekskontrakter har endvidere i samme  

 tidsrum kunnet oprettes i udenlandske livsforsikringsselskaber, der drev  

 virksomhed her i landet, hvis selskabernes forsikringsbetingelser og  

 beregningsgrundlag var godkendt af henholdsvis industriministeren og  

 Finanstilsynet.
I det følgende betegnes de nævnte  

 livsforsikringsselskaber og Statsanstalten for livsforsikring sammenfattende  

 som »forsikringsselskaber«.
 Stk. 2. Indekskontrakterne er under iagttagelse af de nedenfor  

 givne bestemmelser oprettet i tilknytning til livrente eller  

 annuitetsforsikring tegnet i et forsikringsselskab - for udenlandske  

 selskabers vedkommende tegnet gennem det herværende generalagentur -  

 idet de til indekskontraktens opfyldelse nødvendige ind- og  

 udbetalinger skal omfattes af præmiebetaling og ydelser efter policen  

 for en sådan forsikring.
 § 2. En person kan være interessent i indtil  

 i alt 6 indekskontrakter, idet både kontrakter oprettet på  

 forsikringsbasis og kontrakter oprettet på opsparingsbasis  

 medregnes.
§ 3. Indekskontrakterne er oprettet ved en  

 indeksaftale mellem interessenten og forsikringsselskabet.
En indeksaftale  

 kan omfatte enten én indekskontrakt eller flere i samme  

 kalenderår oprettede indekskontrakter, for så vidt disse  

 vedrører samme udbetalingsperiode, jf. § 9, stk. 1.
 Stk. 2. Indeksaftalen skal have en af Finansministeriet  

 godkendt form.
 § 4. Den forsikringspolice, hvortil en eller flere  

 indekskontrakter knyttes, skal opfylde følgende betingelser:
 1)	Forsikringspolicen skal omfatte en alderdomsforsikring for  

 indekskontrakternes interessent i form af en livrente eller en  

 annuitetsforsikring eller med invaliderente for interessenten og adgang til  

 præmiefritagelse ved invaliditet samt med enke- og børnepension.  

 Samtlige forsikringer skal i øvrigt opfylde de i skattelovgivningen  

 på indekskontrakternes oprettelsestidspunkt opstillede betingelser for  

 at opnå fuldt fradrag af præmierne ved opgørelse af den  

 skattepligtige indkomst.
2)	De til opfyldelse af indekskontrakterne krævede indbetalinger  

 skal altid være dækket af den efter policen foretagne  

 præmiebetaling til alderdomsforsikring - betalt af interessenten eller  

 interessentens arbejdsgiver - ligesom de til opfyldelse af indekskontrakterne  

 krævede udbetalinger skal være dækket af  

 alderdomsforsikringsydelse til interessenten.
Fritagelse efter policen for  

 præmiebetaling i tilfælde af invaliditet skal anses som lig med  

 præmiebetaling.
3)	Den police, hvortil indekskontrakt er knyttet, skal bære en  

 påtegning af følgende ordlyd: »Efter aftale af (dato), jf.  

 vedlagte genpart, omfattes nærværende forsikring af lov om  

 pristalsreguleret alderdomsforsikring og alderdomsopsparing.
Den forsikrede  

 kan ikke overdrage, pantsætte eller på anden måde  

 råde over den ham efter policen tilkommende ret.« Kapitel 2 Grundbeløb, indbetalinger, grundpræmie § 5. Indekskontrakter, der oprettes i samme  

 kalenderår, skal alle have de samme årlige grundbeløb for  

 de af kontrakterne omfattede udbetalinger.
Det årlige grundbeløb  

 andrager for indekskontrakter oprettet i 1)	1957: 500 kr.
 2)	1958: 524 kr.
 3)	1959: 530 kr.
 4)	1960: 536 kr.
 5)	1961: 542 kr.
 6)	1962: 560 kr.
 7)	1963: 584 kr.
 8)	1964: 614 kr.
 9)	1965: 638 kr.
 10)	1966: 681 kr.
 11)	1967: 717 kr.
 12)	1968: 748 kr.
 13)	1969: 790 kr.
 14)	1970: 815 kr.
 15)	1971: 863 kr.
§ 6. En indekskontrakt skal vedrøre  

 indbetalinger løbende fra kontraktens oprettelse til interessentens  

 fyldte 67. år.
En interessent, der fylder 60 år den 1. juli 1999  

 eller senere, kan dog efter lovens § 3 a vælge, at udbetalingerne  

 skal begynde fra det fyldte 65. år, og at indbetalingerne på  

 indekskontrakten dermed ligeledes skal ophøre fra det samme tidspunkt.  

 Indbetalingerne skal foretages en eller flere gange årligt efter den  

 forsikringspolice, hvortil indekskontrakten er knyttet.
 Stk. 2. For de af en indekskontrakt omfattede indbetalinger  

 skal fastsættes størrelsen af en årlig grundpræmie.  

 Den årlige grundpræmie beregnes som det beløb, der ved  

 indbetaling til forsikringsselskabet hvert år i indbetalingsperioden  

 for vedkommende indekskontrakt ved anvendelse af det på  

 oprettelsestidspunktet gældende beregningsgrundlag ville berettige til  

 udbetaling af 1/12 af kontraktens årlige grundbeløb hver  

 måned i den aftalte udbetalingsperiode, jf. § 9, stk. 1.
 Stk. 3. Til opfyldelse af en indekskontrakt skal der hvert  

 kalenderår i kontraktens indbetalingsperiode til forsikringsselskabet  

 foretages indbetalinger svarende på årlig basis til den  

 årlige grundpræmie gange forholdet mellem den for  

 indbetalingsåret gældende pristalsregulerede ydelse, jf.  

 § 14, stk. 3, og det for vedkommende indekskontrakt fastsatte  

 grundbeløb.
 Stk. 4. De i et kalenderår på en police forfaldne  

 præmier, der omfattes af en indekskontrakt, anses i forhold til  

 indekskontrakten som forfaldne ved udgangen af kalenderåret.
Stk. 5. De som følge af pristalsreguleringen  

 forøgede indbetalinger medfører forøgelse af de til  

 indekskontraktens opfyldelse krævede udbetalinger (eksklusive bonus) i  

 overensstemmelse med de på de respektive forøgelsestidspunkter  

 gældende beregningsgrundlag.
Ved formindsket indbetaling formindskes de  

 til indekskontraktens opfyldelse krævede udbetalinger ved  

 nedsættelse af den eller de senest tilkomne forøgelser heri,  

 subsidiært i de til grundbeløbet svarende udbetalinger.
 Stk. 6. Når de af en indekskontrakt krævede  

 indbetalinger efter policen helt eller delvis indbetales af interessentens  

 arbejdsgiver, kan der, hvis policen indeholder bestemmelse herom, og hvis  

 indekskontraktens oprettelsesaftale af interessenten er påtegnet eller  

 vedlagt erklæring herom, til arbejdsgiveren ske udbetaling af bonus.
 Stk. 7. I indbetalingsperioden kan ingen anden udbetaling af  

 bonus foretages vedrørende den af en indekskontrakt omfattende del af  

 en forsikring.
Stk. 8. Den årlige indbetaling efter stk. 3 kan  

 forhøjes med et beløb svarende til størrelsen af  

 eventuelle bidrag til Arbejdsmarkedsfonden, som forsikringsselskaberne efter  

 § 11, stk. 5, i lov om en arbejdsmarkedsfond skal indeholde i  

 indbetalinger foretaget af en arbejdsgiver.
Indbetalingen kan dog ikke  

 forhøjes med mere, end hvad der svarer til arbejdsmarkedsbidraget af  

 den for den enkelte kontrakt fastsatte indbetaling.
Kapitel 3 Bortfald m.v.
 § 7. Når en af en indekskontrakt  

 krævet indbetaling ikke er foretaget senest 1 år efter udgangen  

 af det kalenderår, hvori præmien er forfaldet efter policen, er  

 indekskontrakten bortfaldet.
 Stk. 2. En indekskontrakt bortfalder ikke, selv om den  

 årlige indbetaling efter § 6 reduceres med bidrag til  

 Arbejdsmarkedsfonden, jf. § 6, stk. 8. Den årlige indbetaling  

 på en indekskontrakt kan dog højst reduceres med et  

 beløb, der svarer til arbejdsmarkedsbidraget af den for kontrakten  

 fastsatte indbetaling.
 § 8. Inden udgangen af februar måned hvert  

 år indsender forsikringsselskaberne til Finansstyrelsen  

 oprettelsesdokumenterne for de indeksaftaler, der pr. 1. januar samme  

 år bestod i vedkommende forsikringsselskab, og som er oprettet af  

 interessenter, for hvem 1. udbetaling efter indekskontrakterne skal finde  

 sted i det efterfølgende kalenderår.
Stk. 2. Efter forhandling mellem Finansstyrelsen og Forsikring  

 & Pension kan den i stk. 1 nævnte fremgangsmåde  

 ændres, således at indsendelse af aftaledokumenter helt eller  

 delvis erstattes med indsendelse af fortegnelser over de  

 pågældende indeksaftaler, ligesom opgørelsestidspunkter og  

 indsendelsesfrister kan ændres efter forhandling mellem de nævnte  

 parter.
Fortegnelserne skal udfærdiges i en af Finansstyrelsen godkendt  

 form.
Kapitel 4 Udbetalinger § 9. En indekskontrakt skal vedrøre  

 udbetalinger løbende fra interessentens fyldte 67. år.
En  

 interessent, der fylder 60 år den 1. juli 1999 eller senere, kan efter  

 lovens § 3 a dog vælge, at udbetalingerne skal begynde fra det  

 fyldte 65. år.
Disse udbetalinger skal fortsætte, indtil de  

 afbrydes enten af interessentens død eller af udløbet af en  

 aftalt udbetalingsperiode på 10 år eller derover.
Hvis den  

 aftalte udbetalingsperiode er længere end 15 år, skal derefter  

 forfaldende udbetalinger være betinget af, at interessenten er i live  

 på forfaldsdagen.
De for den enkelte indekskontrakt gældende  

 bestemmelser om udbetalingsperioden skal fastsættes i kontrakten.
Stk. 2. Udbetalinger, der omfattes af en indekskontrakt, skal  

 i forhold til indekskontrakten forfalde månedligt, idet den  

 første udbetaling forfalder den 1. dag i måneden efter  

 interessentens fyldte 67. år.
For interessenter, som efter lovens  

 § 3 a har valgt udbetaling fra det fyldte 65. år, forfalder  

 første udbetaling den 1. dag i måneden efter interessentens  

 fyldte 65. år.
Udbetalingerne til interessenten kan foretages efter  

 policen enten månedligt eller i en eller flere samlede udbetalinger  

 årligt.
Påbegyndelse af udbetalingerne kan udskydes efter  

 bestemmelserne i § 11.
Stk. 3. Indekskontraktens interessent er i medfør af  

 indekskontrakten berettiget til månedlige udbetalinger dels af de i  

 § 5, jf. § 6, stk. 5, nævnte beløb, dels af en  

 til hver udbetaling svarende del af den i indbetalingsperioden tilskrevne  

 bonus.
Den bonus, der vedrører tiden efter udbetalingsperiodens  

 begyndelse, kan efter derom truffet bestemmelse anvendes til forøgelse  

 af de forfaldende udbetalinger, eventuelt til udbetaling til interessentens  

 arbejdsgiver, jf. § 6, stk. 6, eller til forlængelse af  

 udbetalingsperioden.
Kapitel 5 Indekstillæg og pristalsreguleret ydelse § 10. Staten yder månedlige  

 indekstillæg til udbetalinger under indekskontrakter under  

 forudsætning af, at interessenten på udbetalingernes  

 forfaldstidspunkter er berettiget til at oppebære dansk folkepension,  

 og at interessenten i øvrigt opfylder de i loven og  

 nærværende bekendtgørelse angivne betingelser.
Ligestillet  

 med dansk folkepension er pension, der udbetales efter Nordisk konvention om  

 social tryghed af 5. marts 1981.
 Stk. 2. Selv om de sidst forfaldende præmier indbetales  

 efter den aftalte udbetalingsperiodes begyndelse, ydes der indekstillæg  

 til de fra udbetalingsperiodens begyndelse forfaldende beløb.
§ 11. De månedlige udbetalinger - herunder  

 indekstillæg - til en interessent, der ved udgangen af måneden  

 forud for 67 års fødselsdagen er i restance med indbetalinger  

 efter en indeksaftale, udskydes til samlet udbetaling i den 2. måned  

 efter, at restancen rettidigt er afviklet.
Tilsvarende gælder for  

 interessenter, som efter lovens § 3 a har valgt udbetaling  

 fra det fyldte 65. år, og som ved udgangen af måneden forud for  

 65 års fødselsdagen er i restance med sine indbetalinger.
Stk. 2. Hvis interessenten ikke senest i måneden forud  

 for den måned, hvori interesssenten fylder 67 år, i vedkommende  

 forsikringsselskab har forevist dels personnummerbevis, dels  

 folkepensionsbevis eller anden bevislighed for, at interessenten er  

 berettiget til at oppebære dansk folkepension, udskydes udbetaling af  

 indekstillæg til samlet udbetaling i den 2. måned efter, at  

 nævnte bevisligheder er tilvejebragt.
Tilsvarende gælder for  

 interessenter, som efter til lovens § 3 a har valgt  

 udbetaling fra det fyldte 65. år, hvis interessenten ikke senest i  

 måneden forud for den måned, hvori interessenten fylder 65  

 år har forevist den i 1. pkt. nævnte dokumentation.
De af  

 staten tilbageholdte indekstillæg forrentes ikke i udskydelsesperioden.  

 Ligestillet med dansk folkepension er pension, der udbetales efter Nordisk  

 konvention om social tryghed af 5. marts 1981.
 Stk. 3. Interessenter, der mister retten til at oppebære  

 dansk folkepension, er pligtige at give vedkommende forsikringsselskab  

 meddelelse herom.
§ 12. Forsikringsselskaberne indsender senest den  

 15. december i hvert kalenderår et budgettal til Finansstyrelsen for  

 det kommende kalenderårs udbetalinger af indekstillæg.  

 Tidspunktet for indsendelsen kan ændres ved aftale mellem  

 Finansstyrelsen og Forsikring & Pension.
I det omfang Finansstyrelsen  

 efter en sandsynlighedskontrol kan godkende budgettallene, anviser  

 Finansstyrelsen månedligt 1/12 af budgettallet til en af selskaberne  

 anvist konto i et pengeinstitut, således at beløbene er til  

 selskabernes rådighed den sidste bankdag i måneden.
Stk. 2. Senest den 15. januar i kalenderåret efter det  

 år, som budgettallene vedrører, indsender forsikringsselskaberne  

 oplysning om eventuelle korrektioner på baggrund af regnskabstallene  

 til Finansstyrelsen.
Tilbagebetaling af for meget udbetalte beløb  

 eller efterbetaling af manglende beløb skal herefter ske inden den 1.  

 februar samme år.
 Stk. 3. De i stk. 2 nævnte tidsfrister kan  

 ændres efter aftale mellem Finansstyrelsen og det  

 pågældende forsikringsselskab.
§ 13. Ydelse af indekstillæg på ikke  

 ophævede indekskontrakter fortsætter, så længe der  

 fra forsikringsselskabet derudover kan udbetales fuld månedlig ydelse  

 efter § 5, jf. § 6, stk. 5. Retten til indekstillæg  

 bortfalder dog altid samtidig med, at interessentens ret til at  

 oppebære dansk folkepension ophører.
Ligestillet med dansk  

 folkepension er pension, der udbetales efter Nordisk konvention om social  

 tryghed af 5. marts 1981.
 Stk. 2. Retten til indekstillæg bevares i uændret  

 omfang, uanset om den årlige præmie efter § 6 reduceres med  

 bidrag til Arbejdsmarkedsfonden, jf. § 6, stk. 8, og § 7,  

 stk. 2.
 § 14. Det af staten ydede månedlige  

 indekstillæg er ens for alle indekskontrakter, der er oprettet i et  

 givet kalenderår af personer med samme fødselsår.
 Stk. 2. Indekstillægget beregnes på grundlag af  

 den i § 6, stk. 2, i lov om pristalsreguleret alderdomsforsikring  

 og alderdomsopsparing nævnte, til det 67. år opsatte livsvarige  

 livrente, idet det ved beregningen forudsættes, at forsikringen tegnes  

 på interessentens fødselsdag i oprettelsesåret, at  

 forsikringen tegnes med helårlig præmie, at udbetaling af  

 livrenten sker fra interessentens 67 års fødselsdag i  

 forudbetalte månedlige rater, og at forsikringen tegnes af en mand.
 Stk. 3. Den månedlige pristalsregulerede ydelse  

 udgør 1/12 af den årlige pristalsregulerede ydelse, som i hvert  

 kalenderår udgør 500 kr. gange forholdet mellem  

 reguleringspristallet pr. juli i det foregående kalenderår og  

 reguleringspristallet pr. juli 1956. Ved beregningen anvendes et simpelt  

 gennemsnit af det af Danmarks Statistik offentliggjorte forbrugerprisindeks  

 for månederne maj, juni og juli med basis 1980. Det hertil svarende  

 pristal pr. juli 1956 fastsættes til 25,8. Den årlige  

 pristalsregulerede ydelse afrundes til hele kroner, idet  

 ørebeløb under 50 nedrundes til nærmeste hele  

 kronebeløb, medens ørebeløb på 50 og derover  

 forhøjes til nærmeste hele kronebeløb.
Stk. 4. Det beløb, hvormed den månedlige  

 pristalsregulerede ydelse i et bestemt kalenderår overstiger den  

 månedlige ydelse eksklusive bonus, hvortil en livrente som ovenfor  

 nævnt ville berettige, udgør det månedlige  

 indekstillæg for vedkommende kalenderår.
Dersom den  

 månedlige pristalsregulerede ydelse ikke overstiger nævnte  

 månedlige ydelse eksklusive bonus, ydes der intet indekstillæg.
 Stk. 5. Hvis interessentens indbetalinger reduceres med bidrag  

 til Arbejdsmarkedsfonden, jf. § 13, stk. 2, kan ydelsen  

 nedsættes tilsvarende.
 § 15. Interessenten kan ikke overdrage,  

 pantsætte eller på anden måde råde over den ham efter  

 en indekskontrakt tilkommende ret.
 § 16. Finansstyrelsen giver primo oktober  

 måned hvert år i Statstidende meddelelse om:
1)	den i det efterfølgende kalenderår gældende  

 årlige pristalsregulerede ydelse, og 2)	de månedlige indekstillæg, staten i samme  

 efterfølgende kalenderår yder på indekskontrakter.
Kapitel 6 Ophævelse § 17. Ønsker interessenten et af en  

 indekskontrakt omfattet beløb udbetalt tidligere end hjemlet ved  

 indekskontrakten, må denne ophæves.
En indekskontrakt kan  

 ophæves af interessenten under iagttagelse af de i forsikringsselskabet  

 for ophævelse af forsikringer gældende regler.
En aftale, der  

 omfatter en indekskontrakt, som ophæves, må påtegnes om den  

 skete ophævelse.
Stk. 2. Et forsikringsselskab kan ikke ensidigt ophæve  

 en indekskontrakt.
Hvis selskabet efter forsikringsbetingelserne  

 ophæver den forsikring, hvortil indekskontrakten er knyttet, bortfalder  

 indekskontrakten dog.
 Stk. 3. En indekskontrakt ophæves altid ved  

 interessentens død.
Kapitel 7 Administration, regnskabsaflæggelse og  

 revision § 18. Administrationen af lov om pristalsreguleret  

 alderdomsforsikring og alderdomsopsparing varetages af Finansstyrelsen.  

 Finansstyrelsens afgørelser efter loven kan indbringes for  

 Finansministeriet.
§ 19. Revisionen af forsikringsselskabernes  

 administration af ordningen om pristalsreguleret alderdomsforsikring i  

 forsikringsselskaber udføres af de af det pågældende  

 forsikringsselskabs valgte revisorer.
I forsikringsselskaber med intern  

 revision udføres revisionsarbejdet i samarbejde med den interne  

 revision i overensstemmelse med de til enhver tid gældende regler for  

 revision af forsikringsselskaber.
§ 20. Revisionen foretages i overensstemmelse med  

 god revisionsskik.
Ved revisionen kontrolleres, at 1)	forsikringsselskabet har etableret forretningsgange og  

 regnskabssystemer, der sikrer, at ordningen administreres efter  

 gældende regler, 2)	forretningsgangene efterleves, 3)	de gældende regler for ordningen er overholdt, og 4)	afregningen med staten er sket korrekt og rettidigt, jf. § 12,  

 og i overensstemmelse med de bogførte beløb.
§ 21. Revisionen kan udføres ved  

 stikprøvevise undersøgelser.
Revisionens omfang afhænger  

 af forsikringsselskabets administrative struktur og forretningsgange,  

 herunder den interne kontrol og andre forhold af betydning for  

 administrationen af ordningen samt antallet af indekskontrakter og disses  

 beløbsmæssige størrelse.
§ 22. Forsikringsselskabet skal give revisor de  

 oplysninger, som må anses for at være af betydning for revisionen  

 af ordningen.
Forsikringsselskabet skal give revisor adgang til at foretage  

 de undersøgelser, denne finder nødvendige, og skal sørge  

 for, at revisor får de oplysninger og den bistand, som revisor anser  

 for nødvendig for udførelsen af sit hverv.
§ 23. Forsikringsselskaberne afgiver en  

 ledelseserklæring efter udgangen af hvert kalenderår og inden 1.  

 juni i det følgende kalenderår.
Erklæringen udformes i  

 overensstemmelse med bilag 1 til denne bekendtgørelse og skal  

 indeholde en opgørelse over de ved årets udgang bestående  

 indekskontrakter og det samlede beløb, som staten har ydet i form af  

 indekstillæg i kalenderåret.
 Stk. 2. De i stk. 1 nævnte oplysninger specificeres  

 med hensyn til opfyldte og uopfyldte indekskontrakter.
§ 24. Forsikringsselskabernes årlige  

 erklæringer efter § 23 forsynes med revisors erklæring om,  

 at ordningen er revideret i overensstemmelse med reglerne i §§ 19-22.  

 Revisors påtegning skal udformes i overensstemmelse med Erhvervs- og  

 Selskabsstyrelsens bekendtgørelse nr. 90 af 22. februar 1996 om  

 statsautoriserede og registrerede revisorers erklæringer m.v.  

 (erklæringsbekendtgørelsen), jf. bilag 1 til denne  

 bekendtgørelse.
Forbehold og supplerende oplysninger skal fremgå  

 af erklæringen.
Stk. 2. Revisor påser, at det pågældende  

 forsikringsselskabs erklæring indeholder de fornødne oplysninger  

 om, hvilken ordning og hvilket forsikringsselskab, den vedrører, samt  

 hvilken periode, den vedrører.
Endvidere påses det, at  

 erklæringen indeholder de oplysninger, der er nævnt i § 23,  

 at oplysningerne er korrekte, og at erklæringen er forsynet med  

 datering og underskrift fra forsikringsselskabets direktion/administration.  

 Såfremt der er forhold, der giver anledning til bemærkninger over  

 for Finansstyrelsen, skal revisor påse, at disse bemærkninger er  

 indeholdt i direktionens/administrationens erklæring.
§ 25. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med ordningens forvaltning eller de i  

 § 24 nævnte forhold, påhviler det revisor at anmode  

 forsikringsselskabet om inden 3 uger at give Finansstyrelsen meddelelse  

 herom.
Oplysninger om disse forhold, herunder at revisor har fremsat den  

 nævnte anmodning til forsikringsselskabet, skal fremgå af  

 revisionserklæringen efter § 24, stk. 1.
Kapitel 8 Kontrol § 26. Finansstyrelsen udøver tilsyn med  

 ordningens administration i det omfang, det skønnes  

 påkrævet.
Forsikringsselskaberne skal efter anmodning give  

 Finansstyrelsen adgang til at foretage de undersøgelser, styrelsen  

 finder nødvendige, og skal sørge for, at Finansstyrelsen  

 får de oplysninger og den bistand, styrelsen finder  

 påkrævet for udførelsen af tilsynet.
Kapitel 9 Ikrafttræden § 27. Bekendtgørelsen træder i kraft  

 den 13. november 2000.
 Stk. 2. Bestemmelserne i § 12 har virkning fra 1. januar  

 2001. Budgettallet for udbetaling af indekstillæg i 2001 skal indsendes  

 senest den 15. december 2000.
 Stk. 3. Bestemmelserne i §§ 19-26 har virkning for  

 revisionen af forsikringsselskabernes administration i kalenderåret  

 2000 og fremover.
 Stk. 4. Bekendtgørelse nr. 897 af 31. oktober 1994 om  

 pristalsreguleret alderdomsforsikring i forsikringsselskaber  

 ophæves.
Finansministeriet, den 25. oktober  

 2000 Mogens Lykketoft /Hans Henrik H. Østergaard Bilag 1 Ledelses- og revisionserklæringer efter bekendtgørelsens §§  

 23 og 24 Erklæringerne indsendes efter udgangen af hvert kalenderår og  

 inden 1. juni i det følgende kalenderår til Finansstyrelsen,  

 Landgreven 4, 1301 København K Erklæring fra forsikringsselskabets ledelse Vi skal hermed afgive erklæring efter § 23 i  

 bekendtgørelse nr. 959 af 25. oktober 2000 om pristalsreguleret  

 alderdomsopsparing i forsikringsselskaber (i det følgende  

 benævnt bekendtgørelsen).
Baggrunden for erklæringen Efter bekendtgørelsen skal (forsikringsselskabets  

 navn) etablere administrative kontrolsystemer, herunder forretningsgange og  

 regnskabssystemer, bogholderi og øvrig økonomiregistrering med  

 henblik på at sikre, at bestemmelserne i bekendtgørelsens §§  

 20-22 kan efterleves af (forsikringsselskabets navn).
Erklæring (Forsikringsselskabets navn) har etableret de  

 administrative kontrolsystemer, herunder forretningsgange og  

 regnskabssystemer, bogholderi og øvrig økonomiregistrering, der  

 er nødvendig for, at bestemmelserne i bekendtgørelsens § 20-22  

 kan efterleves.
(Forsikringsselskabets navn) havde pr. 31. december 2xxx  

 en bestand på xx indekskontrakter.
Staten har i perioden 1. januar 2xxx  

 til 31. december 2xxx ydet et samlet tilskud i form af indekstillæg  

 på xx kr.
, den (dato) (Forsikringsselskab) (Underskrift for forsikringsselskabets ledelse) Revisionserklæring Som revisor for (forsikringsselskabets navn) skal vi  

 hermed afgive erklæring efter § 24 i bekendtgørelse nr. 959 af  

 25. oktober 2000 om pristalsreguleret alderdomsforsikring i  

 forsikringsselskaber (i det følgende benævnt  

 bekendtgørelsen).
Baggrunden for erklæringen Erklæringen er udarbejdet i henhold til  

 bekendtgørelsens § 24 og må ikke anvendes til andre formål  

 end dette.
Det udførte arbejde Vi har foretaget en gennemgang af (forsikringsselskabets  

 navn) s administrative kontrolsystemer, herunder af (forsikringsselskabets  

 navn) s forretningsgange og regnskabssystemer, bogholderi og øvrig  

 økonomiregistrering med henblik på derigennem at bestemme,  

 hvorvidt disse i nødvendigt og tilstrækkeligt omfang sikrer, at  

 bestemmelserne i bekendtgørelsens §§ 20-22 kan efterleves af  

 (forsikringsselskabets navn).
 Vor gennemgang er tilrettelagt således, at  

 hovedvægten er lagt på de dele af registreringssystemerne, inden  

 for hvilke risikoen for eventuelle væsentlige fejl må anses for  

 at være størst.
 Vor gennemgang er udført ved stikprøver.
Vi har endvidere gennemgået grundlaget for ledelsens  

 oplysninger om bestand af indekskontrakter og statens samlede tilskud i form  

 af indekstillæg efter bekendtgørelsen i perioden 1. januar 2xxx  

 til 31. december 2xxx.
Vi har herunder konstateret, at (forsikringsselskabets  

 navn) pr. 31. december 2xxx havde en bestand på xx indekskontrakter, og  

 at staten i perioden har ydet et samlet tilskud i form af indekstillæg  

 på i alt xx kr.
Forbehold - - - - Supplerende oplysninger - - - - Konklusion Vor gennemgang giver ikke anledning til  

 bemærkninger.
