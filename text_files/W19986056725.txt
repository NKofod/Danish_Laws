Børns beskatning Reference:
SL § 4 LL § 10, stk. 1 LV 1997 A.A.5.1 A klagede for indkomstårene 1994 og 1995 over, at de stedlige  

 skattemyndigheder havde anset bidrag fra fader, hhv. 12.642 kr. og 6.347 kr.  

 for skattepligtig indkomst.
Det fremgik af sagen, at klageren i 1994 og 1995 fra sin fader, der ikke  

 var samlevende med hendes moder og med hvem hun ikke delte bopæl, havde  

 modtaget bidrag på henholdsvis 15.834 kr. og 6.347 kr.
Klageren havde i  

 disse år selvangivet henholdsvis 3.199 kr. og 0, idet det var hendes  

 opfattelse, at det til enhver tid værende normalbidrag var skattefri  

 indkomst.
 Det fremgik af skrivelse af 19. juli 1993 fra statsamtet til klagerens  

 moder, at statsamtet for så vidt angik klagerens forhold havde skrevet  

 til bidragyder således:
 ".....
 Efter at have gennemgået sagen bestemmer statsamtet hermed, at De  

 skal betale ..... uddannelsesbidrag til A med normalbidraget + 50% fra den  

 24. juli 1993 at regne, jf. vedlagte fotokopier.
 .....
 Afgørelse vedr. uddannelsesbidrag.
 Afgørelsen er truffet i medfør af børnelovens § 14,  

 stk. 3, hvorefter bidrag til undervisning eller uddannelse kan  

 pålægges indtil barnets fyldte 24. år.
Statsamtets afgørelse træffes efter en konkret vurdering af  

 sagens omstændigheder.
Der tages således hensyn til  

 forældrenes personlige og økonomiske forhold.
Der lægges  

 særlig vægt på indtægtsforholdene og omfanget af  

 øvrige bidragsforpligtelser, men forældrenes udgifter  

 tillægges mindre betydning, men oplysninger om udgifterne indgår  

 dog i det samlede skøn, der ligger til grund for  

 afgørelsen.
 Der tages ligeledes hensyn til størrelsen af barnets egne  

 indtægter og adgangen til at opnå uddannelsesstøtte samt  

 til uddannelsens karakter.
 For Deres vedkommende er det oplyst, at De tjener ca. kr. 500.000,-  

 årlig, at De betaler normalbidraget + 100% til to børn og at De  

 forsørger to børn i hjemmet.
 For moderens vedkommende er det lagt til grund, at hun tjener ca.  

 337.000,- årlig.
 For A's vedkommende er det lagt til grund, at hun vil kunne får  

 tildelt stipendier fra SU med ca. 800,- kr. månedlig.
 Statsamtet har lagt vægt på disse oplysninger og har fundet  

 grundlag for at pålægge Dem at betale ovennævnte  

 bidrag.
....." Bidragyder påklagede statsamtets afgørelse til  

 Civilretsdirektoratet, der ved skrivelse af 12. august 1993 tiltrådte  

 statsamtets afgørelse samt begrundelsen for denne.
De stedlige skattemyndigheder havde anset det af klageren modtagne bidrag  

 for skattepligtig indkomst, jf.
Ligningsvejledningens afsnit A.A.5.2., idet  

 klageren - uanset at bidragyderen var afskåret fra at foretage fradrag  

 efter, at barnet var fyldt 18 år - var skattepligtig af det modtagne  

 beløb.
Skattemyndighederne havde ved afgørelsen tillige henset  

 til punkt 18.3. i cirkulære nr. 72 af 17. april 1996 om ligningsloven,  

 som erstattede cirkulære nr. 96 af 22. juni 1993, hvoraf fremgik:
 "Den del af underholdsbidraget til børn, der ikke overstiger det af  

 socialministeren fastsatte normalbidrag, er fritaget for beskatning hos  

 barnet.
Selv om barnet ikke bliver beskattet af normalbidraget, er der fradragsret  

 for den bidragspligtige for de ydede underholdsbidrag.
Skattefritagelsen  

 angår endvidere kun underholdsbidrag til børn under 18 år.  

 Bidrag til barnets undervisning eller uddannelse efter barnets fyldte 18.  

 år er ikke omfattet af skattefritagelsen.
Disse beløb skal  

 beskattes fuldt ud hos barnet.
....." Klageren havde heroverfor gjort gældende, at det af ligningslovens §  

 10 vedrørende bidrag efter skilsmisse eller separation fremgik, at  

 "Bidragene til underhold af et barn medregnes til barnets skattepligtige  

 indkomst for den del af bidragene, der overstiger det af socialministeren  

 fastsatte normalbidrag." Klageren havde anført, at ligningslovens § 10 var en detaljeret  

 bestemmelse med en grundig regulering af omstændighederne i forbindelse  

 med at yde og modtage børnebidrag, hvorfor der ikke var behov for  

 yderligere fortolkningsbidrag i form af et cirkulære.
Efter hendes  

 opfattelse havde cirkulære nr. 72 af 17. april 1996 om ligningsloven  

 ikke hjemmel i lovens § 10.
Klageren var af den opfattelse, at der ikke var forskel på, om et  

 barn var under eller over 18 år.
Dette var den lovhjemmel, der gav  

 rammerne for udstedelse af cirkulærer og vejledninger.  

 Modsætningsvist bestemte samme bestemmelse for faderens fradragsret, at  

 den var begrænset til barnets 18. år.
Samme begrænsning var  

 ikke fastsat ved barnets skatteforhold, og der var derfor ikke lovhjemmel for  

 at pålægge ligning hos barnet for det af Socialministeren  

 fastsatte normalbidrag.
Bestemmelsen var endvidere udpenslet for så  

 vidt angik særlige bidrag til dåb og konfirmation.
Altså  

 bestemmelsen var lovteknisk uddybet uden at medtage barnets  

 aldersgrænse - en aldersgrænse, der pludselig optrådte i  

 cirkulærer og vejledninger, som i øvrigt ikke skabte rettigheder  

 eller pligter for borgerne.
 Klageren anmodede derfor om, at hendes skatteansættelser for 1994 og  

 1995 blev fradraget det af Socialministeren fastsatte normalbidrag, da der  

 ikke efter bedste fortolkningsmuligheder var lovhjemmel for at nå til  

 anden løsning.
Told- og Skattestyrelsen havde indstillet ansættelserne  

 stadfæstet, idet underholdsbidrag til børn som udgangspunkt var  

 skattepligtige i medfør af statsskattelovens § 4 c.
Ifølge §  

 14, stk. 2, i lov om børns retsstilling ophørte bidragspligten  

 ved barnets fyldte 18. år.
Bidrag betalt efter det 18. år  

 udgjorde derfor betaling af uddannelsesbidrag.
 Landsskatteretten udtalte, at hjemmel til beskatning af indkomst fremgik  

 af statsskattelovens 4. Fradragsret for underholdsydelse til børn  

 indtil det fyldte 18. år samt skattefritagelse for børn for  

 så vidt angik beløb, der ikke oversteg det af Socialministeren  

 fastsatte normalbidrag, var reguleret i ligningslovens § 10, stk. 1.
 Landsskatteretten fandt, at det i ligningslovens § 10, stk. 1,  

 nævnte om børns skattefritagelse af bidrag, der ikke oversteg  

 normalbidraget, måtte anses for en undtagelse til statsskattelovens §  

 4. Da det ikke i ligningslovens § 10, stk. 1, var angivet, at børn  

 over 18 år var fritaget for beskatning for så vidt angik  

 normalbidraget, måtte hjemlen til beskatning af underholdsydelse til  

 disse børn antages at være statsskattelovens § 4.
 De påklagede ansættelser blev stadfæstet.
