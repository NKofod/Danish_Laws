En 69-årig mand behandles hos læge med binyrebarkhormoninjektion i  

 knæet.
Patientklagenævnet fandt, at lægen anvendte en mangelfuld procedure  

 m.h.p. at sikre sig aseptik inden injektion i patientens knæ, hvilket nævnet  

 beklagede overfor lægen 5.4.4. Desinfektion i forbindelse med injektion i led.
En 69-årig mand behandles hos praktiserende læge med  

 binyrebarkhormoninjektion i knæet.
Patienten har slidgigt i knæleddene.
En  

 uge efter behandlingen opstår der betændelse.
Patienten er indlagt ca. 1  

 måned på det lokale sygehus med henblik på behandling og genoptræning.
Patienten klager via advokat over tab af fuld strække- og bøjefunktion af  

 knæ samt tab af følesans.
Sagen er belyst ved udtalelser fra de behandlende  

 læger samt hospitalsjournal.
Sundhedsstyrelsen finder, at den praktiserende læge har anvendt en  

 mangelfuld procedure med henblik på at sikre sig aseptik inden injektion i  

 patientens knæ. Lægen har oplyst, at der ved injektion blev brugt steril  

 engangskanyle og engangssprøjte.
Der blev brugt sterilt hætteglas, hvorpå  

 gummimembranen blev desinficeret med klorhexidinsprit 0,5 pct.
Men der blev  

 ikke foretaget desinfektion af huden omkring indstiksstedet ved 2 gange  

 applikation af desinfektionsmidlet med steril vatpind, tampon eller lignende.  

 Der blev heller ikke anvendt handsker eller forudgående hånddesinfektion.
 Patientklagenævnet tiltrådte Sundhedsstyrelsens udtalelse og beklagede  

 forholdet overfor lægen.
