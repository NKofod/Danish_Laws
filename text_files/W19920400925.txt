 Amtsankenævnet stadfæster kommunens afgørelse, hvorefter der ikke  

 foretages fradrag i den forventede fremtidige husstandsindkomt for  

 feriepenge, som beskattedes i det foregående indkomstår, uanset, der påregnes  

 afholdt ferie i et til beløbet svarende antal dage.
Bygge- og Boligstyrelsen udtaler, at der efter styrelsens opfattelse  

 skal foretages fradrag i den forventede indkomst for de feriepenge, som  

 forventes udbetalt.
Sagen hjemsendes til fornyet behandling.
 »I skrivelse af 28.7.1991 har De klaget over en afgørelse truffet af  

 Vestsjællands amt Amtsankenævn vedrørende boligstøtte.
 Af Deres skrivelse fremgår, at De i forbindelse med årsregulering af  

 boligstøtten for 1991 ønskede denne beregnet på grundlag af den forventede  

 fremtidige indkomst, idet De på daværende tidspunkt kunne oplyse størrelsen  

 af den forventede indkomst.
 De oplyste i den forbindelse, at Deres indkomst for 1991 ville andrage  

 174.000 kr. idet der er tale om 49 ugers understøttelse samt 3 ugers ferie,  

 for hvilke der er medtaget godtgørelse i indkomsten for 1990.
 På denne baggrund beregner De, at den forventede indkomst i forhold til  

 indkomstopgørelse efter hovedreglen afviger med mere end 5.000 kr., og  

 dermed, som det er anført i Boligstyrelsens vejledning om individuel  

 boligstøtte af 22.10.1987, berettiger til, at indkomstopgørelsen sker på  

 grundlag af den forventede fremtidige indkomst.
 Af sagen fremgår videre, at Amtsankeænævnet har tiltrådt Korsør kommunes  

 afgørelse, hvorefter Deres boligydelse for 1991 beregnes på grundlag af en  

 husstandsindkomst på 182.000 kr.
 Amtsankenævnet har ved afgørelsen lagt vægt på, at den forventede  

 husstands indtægt for 1991 ikke afviger væsentligt fra denne indtægt, og der  

 ikke i årets løb sker en varig nedgang i husstandsindkomsten.
 Bygge- og Boligstyrelsen skal i anledning af Deres klage meddele, at  

 Amtsankenævnets afgørelser ikke kan indbringes for anden administrativ  

 myndighed, jf. lov om individuel boligstøtte § 63, stk. 2.
 Boligministeren (Bygge- og Boligstyrelsen) kan dog tage en sag op til  

 behandling, såfremt det skønnes, at sagen er af principiel betydning.
 Da styrelsen er af den opfattelse, at denne sag er af principiel  

 betydning, skal man hermed tage sagen op til behandling.
 Man skal således oplyse, at indkomstopgørelsen til brug for beregning af  

 boligstøtte sker efter § 7 i lov om individuel boligstøtte.
 Efter § 7, stk. 7, anvendes en forventet fremtidig indkomst, hvis det må  

 antages, at husstandens indkomstforhold i boligstøtteåret vil afvige  

 væsentligt fra den indkomst, der beregnes efter hovedreglen i § 7, stk. 1-6.
 Kommunalbestyrelsen skal således, som det er angivet i ovennævnte  

 vejlednings pkt. 15.2., ændre beregningsgrundlaget, såfremt  

 boligstøttemodtageren sandsynliggør, at den faktiske husstandsindkomst fra  

 boligstøtteårets begyndelse vil være lavere end den efter hovedreglen  

 beregnede.
 Bestemmelsen i lovens § 7, stk. 7, er videre uddybet samme sted i  

 vejledningen, hvoraf bl.a. fremgår, at for pensionister anvendes den  

 forventede fremtidige indkomst, når denne er mindst 5.000 kr. lavere end  

 indkomsten opgjort efter hovedreglen.
Det fremgår endvidere af vejledningens pkt. 15.2., at indkomsten som  

 udgangspunkt opgøres som støttemodtagerens månedlige indtægt x 12. Der skal  

 dog tages hensyn til de i boligstøtteåret forventede varige ændringer af  

 indtægten.
Herefter skal der til den beregnede årsindkomst lægges de i  

 boligstøtteåret forventede indkomster, der ikke er væsentlige og varige,  

 f.eks. bonus, overarbejdsbetaling og feriepenge.
 I overensstemmelse hermed skal der ved beregning af den forventede  

 fremtidige indkomst foretages fradrag for indkomstnedgange, der ikke er  

 væsentlige og varige.
 Bygge- og Boligstyrelsen skal på grundlag heraf meddele, at der ved  

 indkomstopgørelsen i nærværende sag skal ske fradrag for den manglende  

 indkomst i den periode, hvor periepenge, som er medregnet i det foregående  

 boligstøtteår kommer til udbetaling.
Bygge- og Boligstyrelsen har herefter anmodet amtsankenævnet for  

 Vestsjællands amt om at foretage fornyet behandling af sagen i  

 overensstemmelse med ovenstående.« Pdv eb Not. 2. Der henvises til j.nr. , idet styrelsen skal anmode amtsankenævnet  

 om at foretage fornyet behandling af sagen i overensstemmelse med  

 ovenstående.
