 I medfør af §§ 13, 35, 41, 43, 44, 55 og 63 i lov nr. 310 af 6. juni 1973  

 om levnedsmidler m.m. som senest ændret ved lov nr. 1228 af 27. december  

 1996, § 1, stk. 1 og 2 samt § 3 i lov nr. 343 af 25. maj 1990 om  

 administration af De Europæiske retsakter om levnedsmidler m.m. og efter  

 bemyndigelse fra ministeren for fødevarer, landbrug og fiskeri, fastsættes:
 § 1.  Bekendtgørelsen omfatter indførsel i Danmark af  

 frugt og grøntsager, som er omfattet af Rådets forordning (EF) nr. 2200/96 og  

 Rådets forordning (EØF) nr. 827/68, forarbejdede frugter og grøntsager, som  

 er omfattet af Rådets forordning (EF) nr. 2201/96 samt andre frugter og  

 grøntsager henhørende under kapitel 7, 8 og 20 i Toldtariffen med oprindelse  

 i eller afsendt fra Uganda, Kenya, Tanzania og Mozambique, som overgår til  

 fri omsætning i EU.
 Stk. 2.  Bekendtgørelsen omfatter endvidere produkter,  

 der er fremstillet på basis af de i stk. 1 omhandlede frugter og grøntsager.
 § 2.  § 1 finder ikke anvendelse på:
 § 3.  Den, der er ansvarlig for indførsel af de i § 1  

 anførte produkter, som ikke er omfattet af undtagelserne i § 2, skal  

 forudanmelde indførslen på en formular, som den i bilaget viste model.  

 Forudanmeldelse skal ske til den lokale tilsynsmyndighed i det område, hvor  

 produkterne oplagres, og skal være den lokale tilsynsmyndighed i hænde senest  

 den sidste arbejdsdag (mandag-fredag) forud for indførslen.
 § 4.  Med henblik på mikrobiologiske undersøgelser for  

 indhold af Vibrio cholerae foretager den lokale tilsynsmyndighed  

 repræsentativ prøveudtagning af mindst ti procent af indførte partier af de i  

 § 1 anførte produkter, som ikke er omfattet af undtagelserne i § 2.
 Stk. 2.  De i stk. 1 anførte mikrobiologiske  

 undersøgelser foretages af den lokale tilsynsmyndighed.
 § 5.  Varepartier af de i § 1 anførte produkter, som  

 ikke er omfattet af undtagelserne i § 2, der som følge af indhold af Vibrio  

 cholerae frembyder sundhedsrisiko for mennesker, påbydes af den lokale  

 tilsynsmyndighed tilbagekaldt til importørlageret, beslaglagt og returneret  

 til oprindelsestredjelandet eller destrueret.
 § 6.  Udgifterne til de i § 4 anførte mikrobiologiske  

 undersøgelser samt den i § 5 anførte tilbagekaldelse, beslaglæggelse,  

 returnering og destruktion påhviler den, der er ansvarlig for indførslen.
 § 7.  De lokale tilsynsmyndigheders afgørelser kan  

 påklages til Veterinær- og Fødevaredirektoratet.
 § 8.  For afgørelser truffet af de lokale  

 tilsynsmyndigheder er klagefristen 4 uger fra den dag, afgørelsen er meddelt  

 den pågældende.
 Stk. 2.  Klagemyndigheden kan i de i stk. 1 nævnte  

 tilfælde i indtil 6 måneder efter afgørelsen se bort fra overskridelse af  

 klagefristen, når overskridelsen af særlige grunde er undskyldelig.
§ 9.  Med bøde straffes den, der Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 10.  Bekendtgørelsen træder i kraft den 21. april  

 1998.
Veternær- og Fødevaredirektoratet, den  

 7. april 1998 Ole Kopp Christensen / Annelise Andersen Bilag Forhåndsanmeldelse af indførsel af frugt og grøntsager fra Uganda, Kenya, Tanzania og Mozambique Undertegnede importør:
Frugt og grøntsager, der er omfattet af Rådets Forordning Forordning (EØF) nr. 827/68, eller produkter, der er fremstillet på basis heraf, men som ikke er omfattet af undtagelserne i bekendtgørelsens § 2 --------------------------------------------------------------------- Forarbejdede frugter og grøntsager, der er omfattet af Rådets Forordning (EF) nr.
2201/96, eller produkter, der er fremstillet på basis heraf, men som ikke er omfattet af undtagelserne i bekendtgørelsens § 2 --------------------------------------------------------------------- Frugt og grøntsager i øvrigt, der er henhørende under kapitel 7,8 og 20 i Toldtariffen, eller produkter, der er fremstillet på basis heraf, men som ikke er omfattet af undtagelserne i bekendtgørelsens § 2.
--------------------------------------------------------------------- (* 1) Bekendtgørelsen indeholder bestemmelser, der gennemfører  

 Kommissionens beslutning nr. 98/116, EF-Tidende 1998 L 31, s. 28.
