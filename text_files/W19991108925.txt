Flyttegodtgørelse ved  

 udstationering Reference:
KSL § 1 og § 2, stk. 1, litra b AMFL § 7, stk. 1, litra a A klagede for indkomståret 1998 over, at skatteankenævnet  

 havde anset ham for skattepligtig af flyttegodtgørelse, 57.195 kr.
Det var oplyst, at han fra den 29. april 1996 var blevet udstationeret i  

 en afdeling i Sverige med en forventet udstationeringsperiode på 3  

 år.
Klageren havde den 1. april 1996 indgået en aftale om  

 udbetaling af flyttegodtgørelse med arbejdsgiveren.
Det fremgik af  

 aftalen, at udgifter til flytning af bohave og rejseudgifter i forbindelse  

 med flytning ville blive honoreret af arbejdsgiveren efter regning.
Ligeledes  

 ville renteudgifter i det fraflyttede hus afholdt ved dobbelt husleje,  

 mægleromkostninger samt advokatsalær m.v. blive honoreret af  

 arbejdsgiveren efter regning.
Det var endvidere oplyst, at  

 skattemyndighederne havde anset klagerens fulde skattepligt for ophørt  

 ved fraflytning, og klageren var herefter alene begrænset skattepligtig  

 til Danmark, idet han fortsat ejede en udlejningsejendom her.
Klagerens  

 ejendom blev solgt i slutningen af juli måned 1996, og arbejdsgiveren  

 refunderede i henhold til ovennævnte aftale om flyttegodtgørelse  

 57.195 kr. som dækkede udgifter ved salg af bolig med 52.066 kr. og  

 renter til realkreditlån 5.129 kr.
Skatteankenævnet havde ved ansættelsen anset klageren for  

 skattepligtig af beløbet som begrænset skattepligtig i henhold  

 til kildeskattelovens § 2, stk. 1, litra a, hvorefter pligt til at svare  

 indkomstskat påhvilede personer, der ikke var omfattet af  

 bestemmelserne i § 1, for så vidt de oppebar indkomst af den i § 43  

 nævnte art for virksomhed udført her i landet.  

 Skatteankenævnet havde begrundet ansættelsen med, at klageren  

 havde erhvervet ret til godtgørelsen på salgstidspunktet, hvor  

 han var begrænset skattepligtig i Danmark.
Skatteankenævnet havde  

 endvidere anført, at beløbet måtte anses som en  

 lønlignende ydelse.
Klagerens repræsentant nedlagde overfor Landsskatteretten  

 påstand om, at klageren ikke var begrænset skattepligtig af  

 godtgørelsen og således heller ikke skulle betale  

 arbejdsmarkedsbidrag heraf.
Han gjorde til støtte herfor  

 gældende, at klageren havde erhvervet ret til godtgørelsen  

 på det tidspunkt, han tiltrådte stillingen i udlandet og havde  

 solgt sin danske bolig.
Repræsentanten havde for så vidt angik  

 retserhvervelsestidspunktet henvist til Landsskatterettens kendelse af 24.  

 juni 1997 (TfS 1997.774), Landsskatterettens kendelse af 15. november 1995  

 (TfS 1996.35) og Landsskatterettens kendelse af 31. januar 1978 (LSRM  

 1978.203). Repræsentanten havde endvidere anført, at  

 kildeskattelovens § 2, stk. 1, litra a, alene medførte begrænset  

 skattepligt af lønindkomst for arbejde udført i Danmark, men  

 klageren havde på retserhvervelsestidspunktet ikke udført  

 arbejde i Danmark.
Endvidere knyttede godtgørelsen sig ikke til  

 virksomhed udført her i landet, jf. § 2, litra a, 2. pkt.  

 Repræsentanten havde videre anført, at godtgørelsen  

 måtte anses som vederlag for arbejde udført i Sverige og ydelsen  

 var således beskattet i Sverige.
Repræsentanten gjorde endvidere  

 gældende, at der ikke skulle betales arbejdsmarkedsbidrag af  

 beløbet, idet klageren hverken var fuldt eller begrænset  

 skattepligtig til Danmark af beløbet, jf. lov om arbejdsmarkedsfonde §  

 7, stk. 1, litra a.
Landsskatteretten bemærkede, at klageren på udrejsetidspunktet  

 den 29. april 1996 havde opgivet sin bopæl i Danmark, og hans fulde  

 skattepligt til Danmark ophørte fra dette tidspunkt, jf.  

 kildeskattelovens § 1. Landsskatteretten lagde til grund, at klageren havde  

 erhvervet et endeligt og ubetinget krav på godtgørelsen for  

 flytteudgifter på tidspunktet for salget af ejendommen i juli  

 måned og altså efter udrejsetidspunktet, jf. herved det af  

 repræsentanten anførte.
Retten fandt endvidere ikke, at  

 flyttegodtgørelsen var omfattet af kildeskattelovens § 2, stk. 1,  

 litra b, jf. samme lovs § 43, stk. 2, litra a)-g), da bestemmelsen ikke  

 omfattede et sådant vederlag.
Retten fandt derfor ikke, at  

 flyttegodtgørelsen var underlagt beskatning i Danmark.
Den  

 påklagede ansættelse blev nedsat.
