Fremsat den 22. november 2002 af  

 Marianne Jelved (RV) og Margrethe Vestager (RV) Forslag til folketingsbeslutning om indførelse af tillægsstipendium for  

 studerende med handicap Folketinget opfordrer regeringen til at gennemføre  

 et lovforberedende arbejde med henblik på fremsættelse af  

 lovforslag i folketingsåret 2003-04 om at indføre et  

 tillægsstipendium, således at studerende med handicap gennem  

 kompensation for fravær af arbejdsevne til studenterarbejde ligestilles  

 med andre studerende i studievalget.
Bemærkninger til forslaget Forslagsstillerne ønsker, at der  

 indføres et tillægsstipendium til studerende med handicap for at  

 sikre ligestilling med andre studerende i studievalget.
 Dette stipendium vil være en naturlig  

 opfølgning på lov om specialpædagogisk støtte ved  

 videregående uddannelser, som trådte i kraft pr. 1. august  

 2000.
 Baggrund:
Kompenserende foranstaltninger er en grundlæggende  

 forudsætning for, at mange mennesker med handicap har reel mulighed for  

 adgang til undervisning på landets undervisningsinstitutioner.
Med  

 indførelsen af lov om specialpædagogisk støtte ved  

 videregående uddannelser, hvorefter studerende med handicap får  

 ret til at modtage den støtte, der er nødvendig for at  

 gennemføre en ønsket uddannelse (f.eks. i form af  

 undervisningsmaterialer i blindskrift) blev der gjort op med den ene halvdel  

 af Nu skal der tages fat på den anden halvdel af Når revalidering er omdrejningspunktet, skal den  

 uddannelsessøgende med handicap vurderes af to særskilte  

 instanser: Dels skal den handicappede opfylde uddannelsens formelle  

 optagelseskriterier, og dels skal valget af uddannelse opfylde kriterierne  

 for ydelser efter lov om aktiv socialpolitik.
Det betyder, at kommunen kan  

 give afslag på revalidering, hvis kommunen  vurderer, at der ikke er et  

 forsørgelsesmæssigt sigte med uddannelsen.
 Forslagsstillerne ønsker, at den  

 uddannelsessøgende med handicap får mulighed for at vælge  

 mellem to forskellige modeller for finansiering af sin uddannelse:
 1.	Revalideringsmodellen: Studieforløbet indgår i den  

 handicappedes revalideringsplan, og dermed skal uddannelsen opfylde kravene  

 til en realistisk erhvervsplan.
2.	Tillægsstipendiummodellen: Den studerende med handicap  

 modtager som supplement til SU en kompensation for nedsat erhvervsevne i form  

 af et tillægsstipendium.
Herved opnås ligestilling med andre  

 studerende gennem frihed til alene at blive bedømt egnet til  

 uddannelse på baggrund af de adgangsgivende kriterier.
 Forslagsstillerne ønsker, at et  

 tillægsstipendium skal udformes efter følgende  

 retningslinjer:
 1.	Et tillægsstipendium skal sammen med et ordinært  

 SU-stipendium give den uddannelsessøgende med handicap et  

 økonomisk grundlag for at vælge uddannelse på lige fod med  

 andre uddannelsessøgende.
2.	Et tillægsstipendium kan fungere som et tillæg til det  

 almindelige SU-stipendium.
F.eks. kan et tillægsstipendium have en  

 størrelse, der svarer til fribeløbet for, hvad studerende  

 må tjene ved erhvervsarbejde samtidig med SU-stipendiet.
 3.	Såfremt den studerende med handicap har reel mulighed for at  

 opnå begrænset erhvervsarbejde, bør et  

 tillægsstipendium nedsættes gradvis, fordi erhvervsevnen kan  

 udnyttes.
 4.	Forslaget vedrører ikke andre former for støtte, som  

 en studerende med handicap kan modtage.
5.	Forslagsstillerne har ikke et overblik over forslagets  

 økonomiske udgifter, men det skønnes, at en del studerende med  

 handicap på revalidering vil foretrække den foreslåede  

 model, hvorefter de får et frit studievalg.
Det vil betyde færre  

 udgifter til revalidering.
 Forslagsstillerne opfordrer derfor regeringen til at  

 fremsætte et lovforslag, hvorefter finansieringen af forslaget kan  

 indgå i forhandlingerne om satspuljen for 2004.
Skriftlig fremsættelse Marianne Jelved Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af tillægsstipendium for studerende med handicap.
(Beslutningsforslag nr.
B 43).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
