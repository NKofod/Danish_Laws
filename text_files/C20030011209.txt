Cirkulære om  

  

 plan for tilsynet med vurderingsankenævnenes klagebehandling  

1) Ligningsrådet har i medfør af skattestyrelseslovens  

 § 18, stk. 2, jf. § 14, stk. 1, vedtaget følgende plan  

 for  

 tilsynet med vurderingsankenævnenes klagebehandling.
Indledning Formålet med tilsynsplanen er:
  

 	  

    

 at sikre kvalitet og  

 ensartethed i klagebehandlingen på vurderingsområdet   

 	  

    

 at sikre indsigt i  

 klagebehandlingen   

 	  

    

 at beskrive  

 tilsynsfunktionen Tilsynet udøves af Told- og Skattestyrelsen.
Ligningsrådet  

 følger tilsynets udøvelse gennem årlige afrapporteringer.
Tilsynsopgaven Told- og Skattestyrelsen påser, at vurderingsankenævnene  

 udfører den opgave, der er pålagt dem efter skattestyrelseslovens § 16  

 B.
I den forbindelse påser Told- og Skattestyrelsen, at klagebehandlingen  

 gennemføres i overensstemmelse med den fremgangsmåde, som er foreskrevet i  

 skattestyrelseslovens §§ 22 A - 22 C og i forretningsorden for  

 vurderingsankenævn, jf.
Skatteministeriets bekendtgørelse nr. 474 af 18. juni  

 2002.
 For årsomvurderinger og omberegninger pr. 1. januar 2003  

 skal vurderingsankenævnenes klagebehandling være afsluttet senest den 1.  

 februar 2004. For den almindelige vurdering pr. 1. oktober i vurderingsåret  

 skal vurderingsankenævnenes klagebehandling være afsluttet senest den 1.  

 april  

 to år efter vurderingsårets udløb, jf. cirkulære nr. 26 af 24. marts 2003  

 (TSS-cirkulære 2003-08).
Tilsynets udøvelse Told- og Skattestyrelsen udøver sit tilsyn med  

 vurderingsankenævnenes klagebehandling ved:
  

 	  

    

 instruktion og  

 vejledning   

 	  

    

 deltagelse i  

 vurderingsankenævnenes møder og forhandlinger   

 	  

    

 udtagelse af sager  

 til gennemgang   

 	  

    

 afrapportering Told- og Skattestyrelsen forsyner vurderingsankenævnene med  

 oplysninger til brug for klagebehandlingen, jf. skattestyrelseslovens  

 § 13, stk. 2. Det sker bl. a. ved afholdelse af instruktionsmøder  

 for  

 vurderingsankenævnene og udsendelse af vejledninger m. m.
I medfør af skattestyrelseslovens § 16 E stiller told-  

 og skatteforvaltningen sekretariatsbistand til rådighed for  

 vurderingsankenævnene.
De regionale told- og skattemyndigheder varetager  

 sekretariatsbetjeningen af de enkelte vurderingsankenævn i overensstemmelse  

 med  

 § 30 i sagsudlægningsbekendtgørelsen, jf.
Skatteministeriets  

 bekendtgørelse nr. 520 af 25. juni 2002.
 Told- og Skattestyrelsen har adgang til indsigt i  

 vurderingsankenævnenes konkrete arbejde, herunder til at deltage i  

 vurderingsankenævnenes møder og forhandlinger uden stemmeret, jf.  

 skattestyrelseslovens § 14, stk. 2.
 I den forbindelse kan Told- og Skattestyrelsen gennemgå  

 vurderingsankenævnenes mødeprotokoller med henblik på, at nævnene har  

 dokumentation for de trufne afgørelser, at nævnene er beslutningsdygtige og  

 at  

 habilitetskravene er opfyldt.
 Når Told- og Skattestyrelsen vil deltage i et møde i et  

 vurderingsankenævn, skal ankenævnets formand underrettes herom forinden.  

 Told-  

 og Skattestyrelsen deltager normalt ikke i møder, hvor en klager er indbudt  

 til  

 personlig forhandling med ankenævnet.
 Told- og Skattestyrelsen skal undersøge rigtigheden af  

 vurderingsankenævnenes afgørelser, jf. skattestyrelseslovens § 14,  

 stk. 1. Som led i tilsynet med klagebehandlingen kan Told- og  

 Skattestyrelsen udtage sager til gennemgang, jf. skattestyrelseslovens  

 § 14, stk. 3.
 Ved gennemgangen af enkeltsager kontrollerer Told- og  

 Skattestyrelsen, at sagbehandlingen opfylder forvaltningslovens krav,  

 herunder  

 at sagsfremstilling og begrundelse er tilstrækkeligt funderet.
Told- og Skattestyrelsen vil fortrinsvis udtage sager til  

 gennemgang,   

 	  

    

 hvor væsentlige  

 vurderingsprincipper har været genstand for prøvelse   

 	  

    

 hvor der ifølge  

 ankenævnsprotokollen er blevet afgivet dissens af et eller flere af  

 ankenævnets  

 medlemmer   

 	  

    

 hvor ankenævnet har  

 taget stilling til spørgsmål om vurderingsmyndighedernes genoptagelsesadgang  

 efter skattestyrelseslovens § 34, stk. 2   

 	  

    

 hvor klageren er en  

 offentlig myndighed eller virksomhed   

 	  

    

 hvor opmærksomheden  

 på grund af klagerens stilling som politisk eller administrativt ansvarlig  

 rettes mod ankenævnets integritet Som omfattet af væsentlige vurderingsprincipper anses bl. a.  

 spørgsmål om vurderingspligtens udstrækning, jf. vurderingslovens §§ 1  

 og  

 7, spørgsmål om fremgangsmåden ved vurderingsmyndighedernes fastlæggelse af  

 vurderingsniveauet og spørgsmål om bestemmelsen af fundamentale  

 vurderingsretlige begreber.
Ligningsrådets revisionsbeføjelse Anser Told- og Skattestyrelsen en vurdering foretaget af et  

 vurderingsankenævn for urigtig, kan Told- og Skattestyrelsen forelægge  

 vurderingen for Ligningsrådet, jf. skattestyrelseslovens § 14,  

 stk. 5, 2. pkt.
Ligningsrådet kan optage vurderingen til påkendelse og  

 foretage ændringer deri, jf. skattestyrelseslovens § 19, stk. 1, 1.  

 pkt.
 Efter praksis forelægger Told- og Skattestyrelsen kun rent  

 undtagelsesvis klageinstansafgørelser for Ligningsrådet med henblik på  

 revision.
 Told- og Skattestyrelsens forelæggelse for Ligningsrådet af  

 en vurdering foretaget af et vurderingsankenævn forudsætter således, at  

 vurderingsankenævnets afgørelse efter styrelsens opfattelse er klart urigtig,  

 og at afgørelsen må anses at have vidererækkende retlige eller provenumæssige  

 konsekvenser.
Afrapportering Som dokumentation for tilsynets gennemførelse udarbejder  

 Told- og Skattestyrelsen årligt en tilsynsrapport for hvert  

 vurderingsankenævn.
I rapporten, der dækker kalenderåret, gøres der rede for  

 indholdet af tilsynsarbejdet.
Specielt skal der gøres rede for, i hvilket  

 omfang udtagelsen af sager til gennemgang har givet anledning til  

 bemærkninger.  

 Rapporten tilstilles vurderingsankenævnets formand og ankenævnssekretariatets  

 ansvarlige chef.
 På grundlag af tilsynsrapporterne for de enkelte  

 vurderingsankenævn udarbejder Told- og Skattestyrelsen en fælles  

 tilsynsrapport, som forelægges for Ligningsrådet, første gang i marts måned  

 2004. Den fælles tilsynsrapport skal foruden redegørelsen for tilsynsarbejdet  

 indeholde en overordnet evaluering af vurderingsankenævnenes klagebehandling.
Tidligere tilsynsplaner Tidligere planer for tilsynet med ejendomsvurderingen,  

 senest cirkulære nr. 35 af 26. marts 2001 (TSS-cirkulære 2001-09) ophæves.
Told- og Skattestyrelsen, den 25. september  

 2003 Ole Kjær /Gunnar Teilmann 1)  

 I Told- og Skattestyrelsens interne nummerrække har cirkulæret nr. 2003-24.
