Et selskab for udlejning af danske sommerhuse ønskede at stifte et  

 forsikringsselskab til overtagelse af lejernes risiko for ikke at kunne  

 benytte det lejede på grund af sygdom eller ulykke.
Da selskabet udelukkende  

 skulle dække udenlandske risici afviste tilsynet at udstede koncession Et selskab, nedenfor benævnt D, der formidler udlejning af danske  

 sommerhuse, påtænkte stiftelse af et forsikringsselskab, nedenfor benævnt X.  

 Formålet var at forsikre personer, der lejer sommerhuse i Danmark gennem D.  

 Forsikringen, der var obligatorisk for lejerne, skulle dække lejerens risiko  

 for ikke at kunne udnytte lejemålet på grund af sygdom eller ulykke, og såvel  

 præmier som erstatningsudbetalinger skulle ske i udenlandsk valuta, nemlig i  

 D-mark, idet de fleste forsikringstagere var bosiddende i Tyskland (og  

 Holland).
Da den påtænkte virksomhed primært skulle omfatte dækning af udenlandske  

 risici, meddelte Forsikringstilsynet, at man ikke kunne udstede koncession  

 til X.
Man fandt, at koncession burde søges hos det tyske tilsyn.
Lov om forsikringsvirksomhed bygger på den forudsætning, at koncession til  

 direkte forsikring kun kan gives, såfremt en væsentlig del af den påtænkte  

 virksomhed er afdækning af danske risici.
Et dansk forsikringsselskab kan  

 opnå tilsynets tilladelse til tillige at drive virksomhed i udlandet.
 Da tllsynet allerede på grund af selskabets formål afviste at udstede  

 koncession, underkastede Forsikringstilsynet ikke det indsendte materiale  

 (stiftelsesgrundlag og driftsplan) nogen realitetsbehandling.
 D oplyste herefter, at det ville vende tilbage med en ny ansøgning, af  

 hvilken det ville fremgå, at det var danske sommerhusejere, der blev  

 forsikrede mod tab.
 Inden dette skete, henledte et forsikringsselskab Forsikringstilsynets  

 opmærksomhed på, at D i sin brochure for 1987 annoncerede med, at  

 »ovennævnte sygdomsforsikring er tegnet hos X«.
Da forsikringsvirksomhed kun må udøves af selskaber, der har fået  

 tilladelse (koncession) hertil af Forsikringstilsynet, og da der ikke var  

 meddelt koncession til et forsikringsselskab ved navn X, påbød tilsynet D  

 omgående at trække brochuren tilbage.
Endvidere meddelte man, at D havde  

 overtrådt §§ 1, 5, 9 og 11 i LFV.
Såfremt dette påbud ikke omgående blev  

 efterlevet, ville sagen uden yderligere varsel blive oversendt til  

 anklagemyndigheden, jfr. §§ 260 og 261 i LFV.
Tilsynet anmodede om en  

 bekræftelse på, at brochuren var trukket tilbage, inden 14 dage.
Forsikringstilsynet orienterede samtidig forbrugerombudsmanden, idet  

 annoncering for fiktive forsikringsselskaber må anses som en alvorlig sag fra  

 et forbrugerbeskyttelsessynspunkt.
Endvidere underrettede Forsikringstilsynet  

 det tyske tilsyn, der i Tyskland har truffet foranstaltninger mod D's  

 brochurer.
Forsikringstilsynet modtog herefter dels en beklagelse fra D's advokat  

 over det skete, dels oplysning om, at man straks ville tage skridt til at  

 rette for sig.
Kort tid efter modtog tilsynet underretning fra et  

 forsikringsselskab om, at det havde overtaget pligten til at afdække den i  

 D's brochure nævnte sygdomsrisikoforsikring.
D havde helt opgivet planerne  

 omkring X.
 Endvidere blev der udsendt rettelsesblade på tysk og dansk til alle endnu  

 ikke udleverede brochurer, hvori det blev oplyst, at forsikringer tegnet i  

 Tyskland er tegnet i coassurance med forsikringsselskabets generalagentur i  

 Forbundsrepublikken.
