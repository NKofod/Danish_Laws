To brødre fik Ligningsrådets tilladelse til at indskyde deres  

 aktieposter i et nystiftet holdingselskab (aktieombytning). Der blev stillet  

 vilkår om 3 års ejerskab for holdingselskabet.
I umiddelbar forlængelse af  

 aktieombytningen ønskedes det nystiftede holdingselskab spaltet, således at  

 det indskydende selskab ophørte.
Der blev givet tilladelse hertil.
De 2  

 modtagende selskaber skulle i den forbindelse overtage  

 aktieombytningsvilkåret om bevarelse af det relative ejerskab i  

 datterselskabet i 3 år.
Det var et vilkår for spaltningen, at de 2 brødre  

 ikke i 3 år efter spaltningen afhændede deres aktier i de modtagende  

 selskaber på en måde, der medførte forrykkelse af det indbyrdes ejerforhold.  

 Brødrene måtte derudover i 3 år fra spaltningen ikke afhænde aktierne i de  

 moddtagende selskaber på en måde, der medførte, at mere end 10% af pålydende  

 værdi af de modtagne aktier blev vederlagt med andet end aktier.
 Spaltningsvilkårene medførte, at brødrene ikke i 3 års-perioden kunne  

 overdrage aktier efter ABL § 11 på en måde, der medførte, at brødrene kunne  

 komme til at eje hver sit holdingselskab.
Ligningsrådet blev anmodet om tilladelse til aktieombytning af aktierne i  

 D A/S med aktierne i et nystiftet holdingselskab.
Samtidig anmodedes om  

 skattefri spaltning af det nystiftede holdingselskab.
 I forlængelse af spaltningen var det hensigten, at gennemføre en  

 aktieoverdragelse i henhold til ABL § 11 mellem de to hovedaktionærer, der  

 var brødre, således at brødrene fremover skulle besidde deres nuværende  

 aktier i A A/S gennem hver deres 100% ejede holdingselskab.
 Der blev i den anledning anmodet om, at der i forbindelse med  

 aktieombytningen og spaltningen ikke blev stillet vilkår, som forhindrede en  

 sådan aktieoverdragelse efter ABL § 11.
 Ligningsrådet blev tillige anmodet om ikke at sætte vilkår for  

 aktieombytningen, som forhindrede, at selskabets salgsdirektør kunne erhverve  

 aktier fra A A/S's beholdning af egne aktier.
 Aktieombytning:
Ligningsrådet imødekom anmodningen om skattefri aktieombytning, jf.
ABL §  

 13, stk. 1. Det var et vilkår, at det nye holdingselskabs relative ejerskab  

 og stemmeandel af A A/S blev bevaret i mindst 3 år efter aktieombytningen.
I  

 modsat fald ville tilladelsen blive anset for bortfaldet.
 Hvis spaltningen af det nye holdingselskab blev gennemført indenfor 3 år  

 efter aktieombytningen, skulle de to selskaber, der etableredes ved  

 spaltningen, bevare hver deres ejerskab af A A/S i den resterende del af 3  

 års perioden.
 Tilladelsen forhindrede, at salgsdirektøren kunne erhverve aktier fra A  

 A/S's beholdning af egne aktier i 3 års perioden.
 Aktieombytningen skulle foretages senest 6 måneder efter afgørelsen.
 Akteiombytningen kunne ikke ske med tilbagevirkende kraft.
 Spaltning:
 Ligningsrådet meddelte tilladelse til den påtænkte skattefri spaltning af  

 det nye holdingselskab med følgende vilkår:
 1. Brødrene måtte ikke i 3 år efter spaltningen afhænde de modtagne aktier  

 på en måde, der medførte en forrykkelse af det indbyrdes ejerforhold.
 2. Brødrene måtte ikke i 3 år efter spaltningen afhænde de modtagne aktier  

 på en måde, der medførte, at mere end 10% af pålydende værdi af de modtagne  

 aktier blev vederlagt med andet end aktier.
 Aktieombytning ABL § 11:
 Ovennævnte vilkår for spaltningen forhindrede, at der i umiddelbar  

 forlængelse af spaltningen kunne foretages overdragelse i henhold til ABL §  

 11, således at begge brødre kom til at eje hver deres holdingselskab, idet en  

 sådan disposition ville være i strid med de fastsatte vilkår.
 Følgende oplysninger lå til grund ved afgørelsen:
Den samlede aktiekapital i A A/S fordelte sig med 47% til hver af de 2  

 brødre og 0,5% til selskabets salgsdirektør.
Endvidere havde selskabet en  

 beholdning af egne aktier på 5,5%.
 Korrigeret for selskabets beholdning af egne aktier rådede brødrene over  

 samlet 99,5% af stemmerne og kapitalen i selskabet.
Aktieombytningen ønskedes gennemført ved, at brødrene indskød deres  

 aktieposter i A A/S i et nystiftet holdingselskab mod i samme indbyrdes  

 forhold at blive vederlagt med aktier i dette selskab.
Der ville ikke blive  

 betalt en kontant udligningssum til de to aktionærer.
I umiddelbar forlængelse af aktieombytningen ønskedes det nystiftede  

 selskab spaltet i 2 nye selskaber.
De nye selskaber vil blive ejet af de 2  

 brødre i samme forhold, som det nystiftede holdingselskab.
Ved spaltningen  

 overførtes samtlige aktier og passiver til de nye selskaber ved deling i 2  

 lige store aktieposter.
Aktionærerne ville fuldt ud blive vederlagt med  

 aktier eller anparter i de nystiftede selskaber.
 Revisionsfirmaet anførte følgende til sagen:
 1. De nævnte handler aktionærerne imellem ville ikke medføre forrykkelse  

 af det reelle ejerforhold til driftselskabet A A/S.
 2. De bestemmelser i FUL, der vedrørte spaltning samt retningslinierne for  

 vilkår, der kunne fastsættes i den forbindelse, var udarbejdet i medfør at  

 EU's fusionsdirektiv.
I artikel 11 i direktivet anførtes det, i hvilke tilfælde medlemsstaten  

 kunne afslå at anvende hovedreglen om, at spaltning kunne gennemføres uden  

 beskatning.
Relevant for dette tilfælde var, at en betingelse for afslag  

 skulle være begrundet i, at transaktionen havde skatteunddragelse eller  

 skatteundgåelse som sit hovedformål eller som et af hovedformålene.
Dette  

 fremgik ligeledes af cirkulæret til FUL, pkt.3.1.1.
Det bemærkedes, at den påtænkte spaltning og det efterfølgende aktiesalg  

 mellem aktionærerne ikke havde skatteunddragelse eller skatteundgåelse som  

 hovedformål eller som et af hovedformålene. Ønsket om, at hver aktionær besad  

 et holdingselskab, var afledt af, at et generationsskifte kunne gennemføres  

 hos aktionærerne uafhængigt af hinanden.
Det oplystes, at den ældste aktionær  

 havde to børn.
Endvidere ønskedes det, at investeringer og aktiviteter i -,  

 samt udlodning fra holdingselskaberne kunne besluttes af hver af brødrene  

 uafhængigt af hinanden.
 Af cirkulæret om FUL fremgik, at en medlemsstat kunne gøre brug af  

 muligheden for at fastsætte vilkår, hvis en spaltning medførte, at det  

 spaltede selskab opdeltes mellem dets aktionærer, eller hvis der blev  

 foretaget et hurtigt salg af de værdipapirer, der var udstedt til gengæld for  

 tilførslen (antageligvis vedrørende sidstnævnte alene salg udenfor den  

 eksisterende aktionærkreds, idet interne handler reguleredes af pro  

 rata-vilkåret).
 Det bemærkedes i den forbindelse, at det pågældende salg mellem  

 aktionærerne ikke havde den effekt, at driftselskabet opdeltes mellem  

 aktionærerne, idet hvert af de nyetablerede holdingselskaber fortsat ejede  

 50% af A A/S, og at hver anpartshavers reelle andel af A A/S dermed uændret  

 var 50%.
Revisoren henviste til TfS 199,104 hvor der blev givet det vilkår, at  

 aktionærerne ikke i 3 år efter spaltningen måtte afhænde de modtagne anparter  

 på en måde, der medførte forrykkelse af det indbyrdes ejerforhold.
Det  

 anførtes, at et vilkår var relevant i denne sag, hvor der samtidig blev givet  

 tilladelse til, at driftsselskabet S A/S, via en fusion mellem U ApS og X  

 ApS, overførte til den ene aktionær, hvis en sådan aktiehandel blev  

 gennemført.
Dermed ville grundtanken om pro rata-opdeling ikke være opfyldt.
I nærværende sag ville der ikke blive gennemført en transaktion, der  

 medførte forrykkelse af det indbyrdes ejerforhold, idet der ikke overførtes  

 selskaber eller aktiviteter mellem de involverede holdingselskaber.
Pro  

 rata-hovedsynspunktet var efter revisionsfirmaets opfattelse overholdt, også  

 efter en eventuel aktiehandel mellem aktionærerne.
 Revisionsfirmaet ville være indforstået med et vilkår om, at aktierne i de  

 etablerede holdingselskaber, bortset fra den nævnte indbyrdes handel, ikke  

 indenfor tre år måtte afhændes til andre end den enkelte aktionærs børn.  

 Dette vil tilgodese, at der ikke ved skattefri aktieombytning og spaltning  

 måtte vederlægges i kontanter, udover 10% af værdipapirernes pålydende værdi.  

 Det fremførtes, at en lignende tilladelse, knyttet til generationsskifte, var  

 givet i afgørelse TfS 1995,644.
 Endeligt anførtes, at aktierne i A A/S eller aktiviteterne heri ikke  

 påtænktes afhændet af den nuværende aktionærkreds; bortset fra den i  

 ansøgningen nævnte plan om, at selskabets salgsdirektør skulle erhverve 5% af  

 aktiekapitalen.
Told- og Skattestyrelsen bemærkede, at i TfS 1995,644 blev det ene  

 af selskaberne i umiddelbar forlængelse af spaltningen overdraget til  

 eneaktionærens søn ved anvendelse af ABL § 11. Spaltningen og den  

 efterfølgende overdragelse var et afsluttende led i et allerede påbegyndt  

 generationsskifte.
Dispositionerne var endvidere erhvervsmæssigt begrundet.  

 Styrelsen fandt ikke, at sagen var sammenlignelig med nærværende sag, idet  

 der ikke her var tale om et eneaktionærforhold.
 Styrelsen indstillede, at der ved tilladelsen til skattefri spaltning af  

 holdingselskabet fastsattes ejertidskrav, således at aktionærernes pro  

 rata-ejerskab af de ved spaltningen erhvervede aktier bevaredes i en periode,  

 der i alt udgjorde 3 år.
 Dette medførte, at brødrene ikke i umiddelbar forlængelse af spaltningen  

 kunne overdrage aktierne i henhold til ABL § 11.
Skatteforvaltningen i X kommune foreslog vilkår om, at det nystiftede  

 selskab og de to udspaltede selskaber sammenlagt skulle bevare aktierne i A  

 A/S i mindst tre år efter aktieombytningen.
Skatteforvaltningen i Y kommune  

 kunne tilslutte sig X kommunes indstilling.
Den pågældende told- og Skatteregion indstillede, at der blev givet  

 tilladelse til skattefri aktieombytning.
Regionen indstillede endvidere, at  

 der blev givet tilladelse til efterfølgende umiddelbar spaltning af  

 holdingselskabet i 2 nye selskaber.
Denne skattefri spaltning burde efter  

 regionens vurdering dog betinges af, at de erhvervede selskaber bevarede det  

 relative ejerskab af aktierne i mindst 3 år.
