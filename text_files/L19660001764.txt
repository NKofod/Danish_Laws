 Under 30. Juni 1965 er der i Santiago afsluttet følgende overenskomst  

 mellem Danmark og Chile angående videnskabeligt og teknisk samarbejde:
OVERENSKOMST MELLEM DANMARK OG CHILE ANGÅENDE VIDENSKABELIGT OG  

 TEKNISK SAMARBEJDE I ønsket om at styrke de venskabelige bånd mellem Danmark og Chile samt om  

 at fastlægge generelle retningslinier for samarbejdet på det videnskabelige  

 og tekniske område er Kongeriget Danmarks regering på den ene side og Republikken Chiles  

 regering på den anden side blevet enige om følgende:
Artikel I Danmarks og Chiles regeringer beslutter at organisere et videnskabeligt og  

 teknisk samarbejde mellem deres to lande på de områder og efter de  

 retningslinier, som parterne fremover fastsætter ved supplerende aftaler, for  

 hvilke denne overenskomst tjener som basis.
Artikel II Dette samarbejde vil blive udøvet på grundlag af fælles finansiering og  

 iværksættes i praksis gennem eksperter og teknikere, der i almindelighed har  

 til opgave at yde deres kundskaber og erfaringer, samt gennem udveksling af  

 videnskabelige og tekniske oplysninger på de områder og under den form, som  

 de pågældende supplerende aftaler bestemmer.
 Disse supplerende aftaler bestemmer ligeledes alt vedrørende kurser for  

 uddannelse og dygtiggørelse, ydelse af stipendier og en hvilken som helst  

 anden from for videnskabeligt og teknisk samarbejde, som parterne måtte  

 aftale.
Artikel III De danske eksperter, der i henhold til nærværende overenskomst og de  

 supplerende aftaler omtalt i Artikel I bliver sendt til Chile, vil under  

 deres ophold i landet være underkastet følgende bestemmelser:
Artikel IV I tilfælde af, at den danske regering i overensstemmelse med de i Artikel  

 I nævnte supplerende aftaler til den chilenske regering eller til  

 sammenslutninger eller institutioner, der er omtalt i de konkrete aftaler,  

 yder maskiner, instrumenter eller udstyr, vil den chilenske regering tillade  

 import eller/og genudførsel af sådanne ydelser under fritagelse for  

 toldafgifter, forbud og restriktioner såvel som for en hvilken som helstart  

 af statsafgifter.
Artikel V Hver af de kontraherende parter udpeger de teknikere, der skal samarbejde  

 med de af den anden part udsendte eksperter til de formål, der er forudset i  

 Artikel II eller i de respektive supplerende aftaler.
De udsendte eksperter  

 giver de teknikere, der er udpeget af det land, der modtager bistanden, alle  

 slags oplysninger vedrørende de metoder, der anvendes inden for deres  

 respektive områder.
Artikel VI De supplerende aftaler, der er forudset Artikel I, skal i hvert tilfælde  

 indeholde bestemmelser om fordelingen af de udgifter og forpligtelser,  

 opfyldelsen af dem medfører.
De skal ligeledes indeholde en klausul om deres  

 varighed.
Artikel VII Hver af parterne vil notificere den anden om opfyldelsen af de  

 konstitutionelle forudsætninger for at sætte overenskomsten i kraft, hvilket  

 sker den dag, den sidste af disse notifikationer er dateret.
Artikel VIII Overenskomsten, der skal være gyldig for en ubestemt periode, kan af hver  

 af de to regeringer til enhver tid opsiges til ophør 60 dage efter  

 notifikation herom.
 En sådan notifikation vil ikke omfatte igangværende videnskabeligt og  

 teknisk samarbejde, medmindre der udtrykkeligt henvises hertil.
 TIL BEKRÆFTELSE HER AF har Kongeriget Danmarks regering og Republikken  

 Chiles regering underskrevet nærværende overenskomst den tredivte juni  

 nittenhundrede og sekstifem i to eksemplarer på spansk og to eksemplarer på  

 dansk, således at begge tekster har samme gyldighed og er lige autentiske.
FOR KONGERIGET DANMARKS REGERING J.C.
Plaetner.MøIler.
FOR REPUBLIKKEN CHILES REGERING Pedro Rodriguez.
 Overenskomsten er i medfør af artikel VII trådt ikraft den 28. december  

 1965.
 Udenrigsministeriet, den 10. marts 1966.
 Per Hækkerup.
