Ledelsen på DSB's værkstedsområde i Tåstrup spurgte mandag og tirsdag  

 morgen i uge 41 1987 12 elektrikere, om de kunne overarbejde de pågældende  

 dage, men fik et negativt svar.
Derpå beordrede værkstedsledelsen skriftligt  

 elektrikerne til at arbejde over resten af ugen i 4 1/2 time på to bestemt  

 angivne dage, som blev ændret for de elektrikere, der fremsatte ønske herom.  

 De 6 elektrikere, der var pålagt at arbejde over om tirsdagen undlod, at  

 efterkomme pålægget og blev herefter bortvist.
 Udtalt, at det måtte have stået elektrikerne klart, at arbejdsgiveren  

 lagde overordentlig stor vægt på, at de udførte overarbejde i den pågældende  

 uge, hvorfor de 6 elektrikere, der sad påbudet om overarbejde overhørigt,  

 havde tilsidesat deres pligter, således at bortvisningen havde været  

 berettiget, selv om det ikke havde været udtrykkeligt præciseret, at  

 undladelse af at efterkomme ordren om overarbejde ville medføre bortvisning.  

 Der var ikke indledt fagretlig behandling af spørgsmålet om ansvar for  

 kollektiv overarbejdsvægring.
 Dommere: Bisgaard, Arnold Hansen, Allan Nielsen, Erik Nielsen,  

 Riis (retsformand), Tjellesen og Westergaard.
 Under denne sag har Landsorganisationen i Danmark for CO-STAT og for  

 Fællesorganisationen DSB begge for Dansk El- Forbund indklaget  

 Finansministeriet, Administrations- og Personaledepartementet for DSB, for  

 Arbejdsretten.
 Klagerne har nedlagt følgende påstande.
Indklagede tilpligtes at anerkende, at de den 14. oktober 1987 foretagne  

 afskedigelser af forbundets medlemmer, Henning Bonne, Svend Åge Nielsen,   

 Jesper Ib Larsen, Keld Christensen, Christian P.
Sørensen og Michael Leif   

 Hartfod, ved indklagedes værkstedsområde i Tåstrup, har været  

 overenskomststridige.
 Indklagede tilpligtes at betale løn i opsigelsesperioden.
 Indklagede pålægges en af Arbejdsretten fastsat bod for det begåede  

 overenskomstbrud.
 Indklagede har påstået frifindelse.
 Der var på DSB's, værkstedsområde i Tåstrup ansat omkring 125 håndværkere,  

 heraf 12 i elektrikergruppen.
 Overenskomsten mellem DSB og Fællesorganisationen DSB om løn- og  

 arbejdsvilkår for blandt andet timelønnede håndværkere og værkstedsarbejdere  

 indeholder blandt andet følgende bestemmelser:
 »2.3. Opsigelsesvarsler.
 I de første 6 måneder kan ansættelsesforholdet afbrydes af begge parter  

 uden særligt varsel.
Ekstrahåndværkere og værkstedsarbejdere, der har været beskæftiget ved DSB  

 i mindst 6 måneder, har 14 dages opsigelse.
Efter 1 års beskæftigelse er  

 opsigelsesvarslet 21 dage.
 Efter 1 års beskæftigelse er opsigelsesvarslet fra arbejdernes side 7  

 dage.
Opsigelsen foretages i øvrigt således, at fratrædelse altid finder sted  

 ved udløbet af en lønperiode.« »3.3. Overarbejde.
 3.3.1. Fællesbestemmelser.
 Den normale arbejdstid må ikke overskrides systematisk.
Iværksættelse af overarbejde vil kun finde sted efter forudgående  

 anmeldelse til ledelsen for værkstedsområdet hhv maskinområdet og den lokale  

 tillidsmand/talsmand.
Når den fornødne midlertidige arbejdskraft kan skaffes,  

 skal alt overarbejde, der skyldes, at arbejdsstyrken er for lille, undgås.
 Nødvendige overskridelser af arbejdstiden i maskinområderne kan dog  

 iværksættes af tjenestestedets leder, når tillidsmanden/talsmanden ikke er  

 til stede«.
 Værksted Tåstrup udleverede tirsdag den 13. oktober 1987 omkring kl. 13.30  

 sålydende skrivelse til de 12 ansatte i elektrikergruppen:
 »Af hensyn til den vognmangel, der vil opstå i driften, hvis vi ikke  

 holder vore produktionsplaner, samt for at undgå ventetid i større  

 udstrækning for andre grupper i renovationslinien, er det nødvendigt at  

 varsle overarbejde 2 dage af 4 1/2 time pr. mand i uge 42.
En anden begrundelse for overarbejdet er at til trods for en mundtlig  

 aftale om at lave 6 vogne i uge 41 lavede gruppen kun 4 vogne.« De 6 af de 12 i elektrikergruppen blev herved pålagt at arbejde over  

 tirsdag den 13. og torsdag den 15. oktober 1987, medens de 6 øvrige blev  

 pålagt at arbejde over onsdag den 14. og fredag den 16. oktober 1987.
 De 6, der var blevet pålagt at arbejde over den 13. oktober 1987, modtog  

 den 14. oktober 1987 ved arbejdstids begyndelse følgende skrivelse fra DSB:
 »Det meddeles herved, at din ansættelse ved DSB, Værksted Tåstrup,  

 ophører med øjeblikkelig virkning fra arbejdstids begyndelse onsdag den  

 14.oktober 1987.
 Opsigelsen begrundes i det forhold, at du i utide og uden gyldig grund har  

 forladt dit tjenestested Værksted Tåstrup tirsdag den 13.oktober 1987.«  

 .........
 De 12 ansatte i elektrikergruppen havde i 1987 i alt 1269 overarbejdstimer  

 og 963,25 afspadseringstimer.
 Der er for Arbejdsretten afgivet forklaring af  

 elektriker Svend Aage Nielsen, elektriker Tage Willumsen, ledende værkmester  

  Svend Aage Sørensen og teknisk chef Henrik Nørgaard.
Elektriker  Svend Aage Nielsen har forklaret, at han blev ansat i DSB i  

 slutningen af januar 1986, og at han ved bortvisningen havde gjort tjeneste  

 på Værksted Tåstrup i 15 måneder.
Der var i hans ansættelsesperiode jævnt  

 spredt overarbejde.
Overarbejdet var planlagt af DSB, der tilsigtede en fast  

 arbejdsmængde udført af en bestemt gruppe, der var for lille til at undgå  

 overarbejde.
DSB fik normalt tilstrækkelig mange til at udføre det nødvendige  

 overarbejde.
Værkmester Gert Hansen spurgte tirsdag formiddag i uge 42 ham,  

 om han kunne arbejde over.
Hertil svarede han, at det kunne han ikke tirsdag  

 og onsdag, men derimod resten af ugen.
Efter frokost fortalte de andre  

 elektrikere, at de alle havde sagt, at de ikke kunne arbejde over.
Grunden  

 hertil var forskellig.
En skulle hente barn i børnehave.
Andre skulle  

 undervise i aftenskole, være fodboldstræner, underskrive slutseddel, til  

 advokat eller til bilværksted.
Omkring kl. 13.30 modtog de det skriftlige  

 pålæg om overarbejde.
De henvendte sig i den anledning til en værkmester, men  

 han kunne ikke tage sig af det, da overarbejdet var beordret.
Ved normal  

 arbejdstids ophør stemplede han ud og tog hjem.
Han havde ikke af DSB fået at  

 vide, at undladelse af at efterkomme den skriftlige ordre om overarbejde  

 ville medføre afskedigelse.
Elektriker Tage Willumsen har forklaret, at han har været formand for  

 DSB's elektrikerklub i 15 år og var anmeldt som tillidsmand.
Han blev  

 kontaktet af  Henning Bonne den pågældende tirsdag, da elektrikerne havde  

 modtaget de skriftlige ordrer om overarbejde.
Han tog først kontakt med  

 fællestillidsmand  Ejnar Hansen på Værksted Tåstrup.
Derefter prøvede han  

 forgæves at komme i kontakt med ledende værkmester  Svend Aage Sørensen.
Han  

 fik imidlertid kontakt med den fungerende ledende værkmester Erik Jensen.
Han  

 fortalte ham, at elektrikerne af forskellige private grunde ikke kunne  

 arbejde over den pågældende aften.
Hertil svarede Erik Jensen alene, at det  

 kunne han kun tage til efterretning.
Han udspurgte ikke nærmere om de enkelte  

 elektrikeres personlige årsager, og han tilkendegav ikke, at der ville ske  

 bortvisning, hvis pålægget om overarbejde ikke blev fulgt.
Ledende værkmester  Svend Aage Sørensen har forklaret, at Værksted Tåstrup  

 foretager fuldstændig renovering af S-togs- vogne.
Vognene flyttes under  

 renoveringen frem fra en gruppe til en anden gruppe efter et  

 samlebåndssystem, således at de forskellige grupper er afhængige af hinanden.  

 Kommer en gruppe bagefter, bliver der for lidt arbejde til de grupper, der  

 derefter skal udføre deres del af renoveringen.
Han havde aftalt med  

 elektrikergruppen, at de i uge 41 skulle lave 6 vogne mod normalt 5 vogne.  

 Dette havde elektrikergruppen accepteret mod, at en mand holdt fri.
Denne  

 aftale ville medføre overarbejde.
Elektrikergruppen lavede imidlertid kun 4  

 vogne i uge 41. Mandag morgen i uge 42 drøftede han dette med  

 elektrikergruppen og foreslog overarbejde samme dag.
Ingen af de 12  

 elektrikere kunne imidlertid arbejde over den dag.
Tirsdag morgen varslede  

 han mundtlig overarbejde den dag.
Da heller ingen elektriker tirsdag morgen  

 kunne arbejde over den dag, besluttede han at fremsende overarbejdsordren  

 skriftligt.
Hver elektriker blev pålagt i resten af ugen at arbejde over 4  

 1/2 time i 2 af ugens resterende dage.
Inden de skriftlige ordrer blev  

 udleveret til elektrikerne, informerede han værkstedets  

 tillidsmand Ejnar Hansen.
Tillidsmanden var tøvende, men takkede for  

 informationen.
Før han hen på eftermiddagen tog hjem, gik han rundt på  

 værkstedet for at komme i kontakt med elektrikerne.
Han fandt kun 3.  

  Svend Aage Nielsen var blevet pålagt at arbejde over onsdag den 14. og  

 fredag den 16. oktober.
Han fortalte, at han ikke kunne den 14., men derimod  

 den 13. Overarbejdsordren blev herefter ændret fra den 14. til den  

 13. Christian P.
Sørensen fortalte først, at han ikke kunne den 13., men  

 derimod den 14. Lidt efter kunne han imidlertid godt den 13. Den tredie, han  

 fandt, accepterede overarbejdsordren under protest.
Da han ikke kunne finde  

 andre, gik han ud fra, at overarbejdsordren blev accepteret.
Han bestilte  

 smørrebrød til dem og tog hjem.
Samme aften fortalte værkmesteren ham, at de  

 elektrikere, der var blevet pålagt overarbejde, uden at underrette ledelsen  

 var gået hjem.
Han kontaktede teknisk chef Henrik Nørgaard, og de blev enige  

 om at bortvise de seks elektrikere, da de tre, han havde fundet, havde  

 accepteret overarbejdet.
Han talte næste morgen med Ejnar Hansens  

 stedfortræder som værkstedets tillidsmand, Verner Christensen.
Han  

 informerede ham om bortvisningerne, som han ingen bemærkninger havde til.
Der  

 havde ikke tidligere på værkstedet været problemer med at få overarbejde  

 udført. Årsagen til overarbejde har altid været akutte problemer afstedkommet  

 af sygdom, frihed og pukkel af ikke udført arbejde i samlebåndssystemet.
Teknisk chef i DSB's S-togs-sektion Henrik Nørgaard har forklaret, at han  

 den pågældende aften af værkmester Gert Hansen blev informeret om, at de  

 pågældende elektrikere uden at underrette arbejdspladsen var taget hjem.
Han  

 kontaktede derefter ledende værkmester  Svend Aage Sørensen, og de blev enige  

 om at bortvise de pågældende, der havde etableret en slags fælles front mod  

 ledelsen.
Elektriker  Svend Aage Nielsen har supplerende forklaret, at grunden til  

 at elektrikerne i uge 41 ikke nåede 6 vogne var, at der om fredagen ikke var  

 flere vogne at arbejde med.
Elektrikerne blev i uge 42 ikke spurgt om  

 overarbejde før om tirsdagen.
Ledende værkmester  Svend Aage Sørensen har supplerende forklaret, at han  

 ikke vurderer situationen som af elektriker  Svend Aage Nielsen forklaret.  

 Han mener, at der i uge 41 var overarbejde fredag aften.
Det var på det  

 pågældende tidspunkt udelukkende elektrikerne, der var proppen i  

 samlebåndssystemet.
Klagerne har begrundet de nedlagte påstande med, at DSB systematisk - og  

 dermed overenskomststridigt - pålagde elektrikerne overarbejde, idet DSB  

 planlagde arbejdet på en sådan måde, at overarbejde ikke kunne undgås.
De 6  

 afskedigede elektrikere havde alle individuelle grunde til den 13. oktober  

 1987 at nægte at udføre overarbejde, og der er intet, der tyder på, at de 6  

 elektrikere kollektivt nægtede at udføre det overarbejde, de var forpligtet  

 til at udføre.
Hertil kommer, at der ikke forelå en så grov misligholdelse af  

 ansættelsesforholdet, at indklagede var berettiget til at bortvise  

 elektrikerne, idet indklagede, da elektriker Tage Willumsen underrettede  

 værkmester Erik Jensen om, at elektrikerne ikke kunne arbejde over den  

 pågældende aften, undlod at advare elektrikerne om, at de ville blive  

 bortvist, såfremt de gik hjem, før overarbejdet blev udført.
Indklagede har begrundet frifindelsespåstanden med, at klagerne hverken  

 har bevist, at der var tale om systematisk overarbejde eller individuelle  

 årsager for at undlade at udføre det udbedte og til sidst beordrede  

 overarbejde.
Indklagede tog hensyn til elektrikernes ønsker ved, når de blev  

 oplyst, at flytte på de beordrede overarbejdsdage.
Der foreligger i denne  

 sag, hvor elektrikerne var bagefter med deres arbejde på en sådan måde, at de  

 andre håndværkergrupper på værkstedet ikke fik tilført tilstrækkeligt  

 arbejde, grundlag for at bortvise de seks elektrikere, der tog hjem uden at  

 udføre det pågældende overarbejde uden forinden at underrette arbejdsgiveren  

 herom og om med hvilken begrundelse, hver enkelt gjorde det.
 Arbejdsretten skal udtale:
Det må efter bevisførelsen lægges til grund, at arbejdet på Værksted  

 Tåstrup var fordelt mellem de forskellige håndværkergrupper på en sådan måde,  

 at arbejdet i de forskellige grupper skulle afvikles i samme takt.  

 Elektrikergruppen var i uge 41 kommet således bagefter med sit arbejde, at  

 der ikke var tilstrækkeligt arbejde til de grupper, der skulle fortsætte  

 arbejdet med renoveringen af togvognene.
Værkstedsledelsen spurgte herefter  

 både mandag og tirsdag morgen i uge 42 elektrikerne, om de kunne arbejde over  

 de pågældende dage, men alle 12 elektrikere erklærede, at de ikke kunne.  

 Værkstedsledelsen beordrede derefter skriftligt elektrikerne til resten af  

 ugen at arbejde over i 4 1/2 time på 2 bestemt angivne dage, som blev ændret  

 for de håndværkere, der fremsatte ønske herom.
De 6 elektrikere, der  

 skriftligt var pålagt at arbejde over tirsdag den 13. oktober 1987, undlod at  

 efterkomme dette pålæg ved uden tilladelse at forlade arbejdspladsen ved  

 normal arbejdstids ophør.
Elektrikernes overarbejde havde før uge 42 haft et ikke uvæsentligt  

 omfang, men spørgmålet om overarbejdets overenskomststridighed var ikke  

 blevet rejst ad fagretlig vej.
Således som arbejdet var fordelt på Værksted  

 Tåstrup, var det nødvendigt at pålægge håndværksgrupper, der kom bagefter,  

 overarbejde.
Klagerne har herefter ikke godtgjort, at overarbejdet var af en  

 sådan systematisk beskaffenhed, at det var overenskomststridigt.
 Alle 12 elektrikere erklærede, at de ikke kunne udføre overarbejde den 12.  

 og 13. oktober 1987. Klagerne har herefter heller ikke godtgjort, at de seks  

 elektrikere, der den 13. oktober 1987 undlod at efterkomme det skriftligt  

 meddelte pålæg om overarbejde, havde tilstrækkelig personlig begrundelse  

 herfor.
Det måtte i uge 42 stå elektrikerne klart, at DSB lagde overordentlig stor  

 vægt på, at de i den uge udførte overarbejde.
De var forgæves blevet bedt  

 herom både mandag og tirsdag morgen.
De fik herefter et skriftligt pålæg om  

 at arbejde over i 9 timer fordelt på 2 dage i resten af ugen.
De 6  

 elektrikere, der uden tilladelse fra værkstedsledelsen undlod at efterkomme  

 dette pålæg tirsdag den 13. oktober 1987, har herved tilsidesat deres pligter  

 på en sådan måde, at bortvisningerne den 14. oktober 1987 har været  

 berettigede, selv om indklagede ikke før bortvisningen udtrykkeligt havde  

 præciseret, at undladelse af at efterkomme den skriftlige ordre om  

 overarbejde ville medføre bortvisning.
 Indklagede, der ikke har indledt fagretlig behandling af spørgsmålet om  

 ansvar for kollektiv overarbejdsvægring, vil herefter være at frifinde.
 T h i k e n d e s f o r r e t :
 Indklagede, Finansministeriet, Administrations- og Personaledepartementet,  

 for DSB, frifindes.
 I sagsomkostninger betaler klagerne, Landsorganisationen i Danmark for  

 CO-STAT og for Fællesorganisationen DSB begge for Dansk El-Forbund, 2.000 kr.  

 til Arbejdsretten.
 (* 1) Henvisninger: Per Jacobsen s.323 ff og s.567, K 88.193 og de  

 herunder anførte henvisninger, K 88.039.
