 I medfør af § 204 i lov om forsikringsvirksomhed, jfr. lovbekendtgørelse  

 nr. 127 af 23. marts 1984, fastsættes:
Pensionskassers formål § 1.  Denne bekendtgørelse gælder for pensionskasser,  

 der er omfattet af lov om forsikringsvirksomhed.
 Stk. 2.  En pensionskasse har til formål at sikre  

 pension efter ensartede regler for alle medlemmer.
Stk. 3.  En pensionskasse må kun drive virksomhed her i  

 landet.
Den må kun virke som pensionskasse og drive dermed direkte forbunden  

 virksomhed.
 Stk. 4.  En pensionskasse må kun drive akkvisition i det  

 omfang, det følger af retningslinier fastsat af forsikringstilsynet.
Medlemskredsen § 2.  Ved en pensionskasses medlemmer forstås  

 personer, der § 3.  For at kunne optages som medlem af en  

 pensionskasse, skal de pågældende opfylde en af følgende betingelser:
 1. være ansatte i henhold til en kollektiv  

 overenskomst, aftale eller lignende, der foreskriver pligt til medlemskab af  

 pensionskassen.
 2. være ansatte i stillinger, der giver adgang til  

 medlemskab af pensionskassen, når det af ansættelsesvilkårene fremgår, at den  

 ansatte er forpligtet til medlemskab af pensionskassen, og forpligtelsen  

 hertil ikke kan ændres uden godkendelse af pensionskassen.
 3. være selvstændige erhvervsdrivende, der for at  

 udøve deres erhverv er omfattet af en kollektiv overenskomst, aftale eller  

 lignende, der foreskriver pligt til medlemskab af pensionskassen.
 4. være selvstændige erhvervsdrivende, der ikke  

 omfattes af en kollektiv overenskomst, aftale eller lignende, der foreskriver  

 pligt til medlemskab af pensionskassen for at kunne udøve deres erhverv.
 Stk. 2.  Ved optagelse i en pensionskasse omfattet af  

 nr. 2 og 4, skal der for personen foreligge en helbredserklæring, der skal  

 tjene bl.a. til vurdering af medlemmets risikomæssige indplacering i forhold  

 til kassens økonomiske og tekniske grundlag.
 § 4.  Selvstændige erhvervsdrivende, der er omfattet  

 af § 3, nr. 4, kan kun optages som medlem i en pensionskasse, hvis  

 medlemskreds er begrænset til samme personkreds eller i en særlig afdeling i  

 en pensionskasse, hvis medlemskreds i øvrigt består af en eller flere af de  

 under § 3, nr. 1-3, nævnte persongrupper.
§ 5.  En pensionskasse kan have en afdeling for  

 medlemmer, der på grund af helbredsforhold, alder eller andre særlige forhold  

 ikke kan optages på sædvanlige vilkår.
Ved invaliditet, død eller opnåelse af  

 pensionsalder skal de indbetalte bidrag med tilskrevne renter omsættes til  

 ydelser svarende til den ordinære afdelings ydelser for medlemmet, dettes  

 børn eller ægtefælle.
Hvis sådanne rettighedshavere ikke findes, anvendes  

 opsparingen efter vedtægternes regler herom.
 § 6.  Et medlem af en pensionskasse kan ved fratræden  

 af den stilling eller ophør af det erhverv, der har givet ret til optagelse i  

 pensionskassen, forblive i pensionskassen som hvilende eller som  

 selvbetalende medlem.
Stk. 2.  Betaling af pensionsbidrag som selvbetalende  

 medlem kan foretages Stk. 3.  Adgang til at indbetale bidrag som  

 selvbetalende medlem kan iøvrigt kun ske ved afgivelse af en  

 helbredserklæring, jfr. § 3, stk. 2. Medlemmet skal i så fald optages i en  

 afdeling som nævnt i § 4 eller en anden særlig afdeling.
Ydelser § 7.  En pensionskasses ydelser kan alene være  

 alders-, invalide-, ægtefælle- og børnepension samt i tilknytning hertil  

 engangsydelser i det omfang, det fastsættes af forsikringstilsynet.
Stk. 2.  Sammensætningen af pensionskassens ydelser skal  

 fremgå af pensionsregulativet og skal gælde enten for den enkelte afdeling i  

 pensionskassen eller for pensionskassen som helhed.
Hvis der er en  

 valgmulighed, vælger det enkelte medlem afdeling ved sin optagelse.
Overgang  

 til anden afdeling på et senere tidspunkt kan kun foretages i det omfang,  

 forsikringstilsynet kan godkende en bestemmelse herom i pensionskassens  

 pensionsregulativ.
 Betaling af bidrag m.v.
 § 8.  Størrelsen og betaling af ordinære bidrag til  

 pensionskassen skal være fastsat i henhold til den for vedkommende  

 medlemsgruppe gældende kollektive overenskomst, aftale eller lignende.
Stk. 2.  For medlemmer, for hvem der ikke er fastsat  

 bidrag som nævnt i stk. 1, skal pensionsbidraget udgøre samme bidragsbeløb  

 eller være fastsat efter tilsvarende bestemmelser eller procentsats som  

 angivet i sådan overenskomst, aftale eller lignende, men beregnet på grundlag  

 af en af pensionskassen defineret pensionsgivende gage.
Den definerede  

 pensionsgivende gage må ikke være større end den faktiske løn og kan højst  

 udgøre det dobbelte af den pensionsgivende gage, som er fastsat i den for  

 uddannelsesområdet gældende overenskomst, jfr. stk. 1.
 Stk. 3.  For medlemmer omfattet af § 4 eller § 6, stk.  

 3, fastsættes det ordinære bidrag efter objektive generelle kriterier, f.eks.  

 ved henvisning til en overenskomst, lønskala eller bestemte faste bidrag.  

 Bidragets størrelse skal fremgå af pensionsregulativet.
 Stk. 4.  For medlemmer, der er selvbetalere efter § 6,  

 stk. 2, kan bidraget højst andrage en størrelse, som svarer til det bidrag,  

 som pensionskassen ville have modtaget, hvis der for medlemmet fortsat fandt  

 indbetalinger sted efter stk. 1-3 og § 9.
§ 9.  Ekstraordinære bidrag kan kun aftales i  

 forbindelse med medlemmets optagelse i pensionskassen eller ved indtræden i  

 en stilling af de i § 3 nævnte eller ved optagelse i en særlig afdeling efter  

 § 6, stk. 3. For personer, der ved optagelse i pensionskassen er under 50 år,  

 må ekstraordinære bidrag højst kunne bringe pensionen op på et beløb, der  

 svarer til den pension, der kan opnås i pensionskassen ved betaling af  

 ordinære bidrag i en periode svarende til et bidragsforløb for et normalt  

 medlemskab.
Det ekstraordinære bidrag må ikke overstige det ordinære bidrag.
Stk. 2.  For personer, der ved optagelsen er 50 år eller  

 derover, må ekstraordinære bidrag højst kunne bringe pensionen op på et  

 beløb, der svarer til den pension, som medlemmet kunne have opnået ved  

 betaling af ordinære bidrag fra et tidspunkt 10 år før optagelsen.
Det  

 ekstraordinære bidrag må ikke overstige det ordinære bidrag.
 § 10.  Indbetaling af engangsindskud kan ske ved  

 overførsel af beløb fra andre pensionsordninger eller ved kapitalisering af  

 ekstraordinære bidrag i henhold til § 9. Indbetaling af engangsindskud i  

 øvrigt kan kun ske i forbindelse med stillingsorlov eller ved beslutning om  

 betaling af bidrag for egen regning efter § 6, stk. 2, når der er tale om  

 retablering af pensionsrettigheder, der er mistet på grund af manglende  

 bidragsbetaling.
Ikraftrædelses- og overgangsbestemmelser § 11.  Denne bekendtgørelse træder i kraft den 10.  

 september 1986.
 § 12.  Ændringer i vedtægter og regulativer, der er  

 nødvendige som følge af denne bekendtgørelse, skal gennemføres inden 2 år  

 efter bekendtgørelsens ikrafttræden, medmindre forsikringstilsynet tillader  

 en udsættelse.
Stk. 2.  Ændringer i henhold til stk. 1, som ikke har  

 opnået den fornødne vedtagelse efter pensionskassens vedtægter, skal dog  

 anses for gyldigt vedtaget, hvis stemmeafgivelsen imod ændringerne ikke  

 opfylder de krav, som efter vedtægterne gælder ved opløsning af  

 pensionskassen.
Kan disse ændringer herefter ikke gennemføres, finder § 250 i  

 lov om forsikringsvirksomhed tilsvarende anvendelse.
 Stk. 3.  Uanset denne bekendtgørelses §§ 2-10 kan  

 gældende bestemmelser i vedtægter og regulativer om medlemskredsen og ydelser  

 samt gældende aftaler om størrelsen af bidrag opretholdes uændret for  

 personer, som er medlemmer af pensionskassen på tidspunktet for vedtagelsen  

 af ændringer i henhold til stk. 1. Rettigheder for hvilende medlemmer på det  

 angivne tidspunkt kan opretholdes.
