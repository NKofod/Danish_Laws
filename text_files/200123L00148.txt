Vedtaget af Folketinget ved 3. behandling den  

 4. juni 2002 Forslag til Lov om ændring af lov om  

 arbejdsmiljøcertifikat til  

 virksomheder og om statstilskud til virksomheder med  

 certifikat (Ophævelse af tilskudsordning m.v.) § 1 I lov nr. 442 af 7. juni 2001 om arbejdsmiljøcertifikat til  

 virksomheder og om statstilskud til virksomheder med certifikat foretages  

 følgende ændringer:
 1. I lovens titel udgår »og om statstilskud til  

 virksomheder med certifikat«.
 2. I § 1 udgår »og i forlængelse heraf  

 få tilskud til afholdelse af udgiften til arbejdsmiljøafgift,  

 som er fastsat i lov om en generel arbejdsmiljøafgift«.
 3. I § 8 indsættes efter »og om udstedelse af et  

 arbejdsmiljøcertifikat«: », herunder regler om offentliggørelse  

 af virksomheder med certifikat«.
 4. Kapitel 3, 4 og 5 samt §§ 24 og 25 og § 26,  

 stk. 2-5, ophæves.
 5. Overskriften til kapitel 6 affattes således:
»Ikrafttræden m.v.« 6. Overskriften til § 26 udgår.
§ 2 Stk. 1. Loven træder i kraft den 1. januar 2003.  

 § 3, stk. 1, træder dog i kraft dagen efter  

 bekendtgørelsen i Lovtidende. Økonomi- og erhvervsministeren  

 fastsætter tidspunktet for, hvornår § 3, stk. 2,  

 træder i kraft.
Trafikministeren fastsætter tidspunktet for,  

 hvornår § 3, stk. 3, træder i kraft.
 Stk. 2. De hidtil gældende regler i lov om  

 arbejdsmiljøcertifikat til virksomheder og om statstilskud til  

 virksomheder med certifikat finder fortsat anvendelse for ansøgninger  

 om tilskud efter § 9, jf. § 26, stk. 2-5, i lov om  

 arbejdsmiljøcertifikat til virksomheder og om statstilskud til  

 virksomheder med certifikat, for 2001 og 2002, og om tilskud efter § 10 i lov  

 om arbejdsmiljøcertifikat til virksomheder og om statstilskud til  

 virksomheder med certifikat, for certifikat, der er udstedt inden den 1. juli  

 2003.
 Stk. 3. Tilskud efter § 9 i lov om  

 arbejdsmiljøcertifikat til virksomheder og om statstilskud til  

 virksomheder med certifikat ydes sidste gang for 2002. Virksomheder, som har  

 fået et arbejdsmiljøcertifikat inden den 1. juli 2003, kan  

 få tilskud til virksomhedens udgifter til arbejdsmiljøafgift,  

 jf. § 9, jf. § 26, stk. 2-5, i lov om arbejdsmiljøcertifikat til  

 virksomheder og om statstilskud til virksomheder med certifikat, i 2001 og  

 2002. Tilskud til virksomhedens udgifter til inspektion eller certificering,  

 jf. § 10 i lov om arbejdsmiljøcertifikat til virksomheder og om  

 statstilskud til virksomheder med certifikat, ydes for certifikat, der er  

 udstedt inden den 1. juli 2003.
 Stk. 4. Ansøgning om tilskud efter lov om  

 arbejdsmiljøcertifikat til virksomheder og om statstilskud til  

 virksomheder med certifikat skal være fremsendt til Arbejdstilsynet  

 senest den 1. september 2003.
§ 3 Stk. 1. Økonomi- og erhvervsministeren kan indtil  

 udgangen af 2003 yde tilskud til virksomheder omfattet af lov om visse  

 havanlæg, når arbejdsgiveren har dokumenteret over for  

 Energistyrelsen, at der er ydet en særlig indsats for  

 arbejdsmiljøet på et havanlæg.
 Stk. 2. Økonomi- og erhvervsministeren kan indtil  

 udgangen af 2003 yde tilskud til henholdsvis Søfartens og Fiskeriets  

 Arbejdsmiljøråd, mod at disse råd nedsætter  

 arbejdsgivernes finansiering af rådene tilsvarende.
 Stk. 3. Trafikministeren kan indtil udgangen af 2003 yde  

 tilskud til virksomheder, som er omfattet af lov om luftfart, når  

 arbejdsgiveren har dokumenteret over for Statens Luftfartsvæsen, at der  

 enten er ydet en særlig indsats for arbejdsmiljøet for  

 besætningsmedlemmer under tjeneste på et luftfartøj eller  

 er iværksat et udviklingsprojekt, som har til formål at fremme  

 arbejdsmiljøet under tjeneste på et luftfartøj.
