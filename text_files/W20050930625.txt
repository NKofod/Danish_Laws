Landsskatteretskendelse vedr. ugyldighed pga. tilsidesættelse  

 af formelle regler Klagen vedrører  

 ikke godkendt straksfradrag for anskaffelsesudgifter  

 til knowhow m.v.
Landsskatterettens afgørelse Indkomståret 2002 Ikke godkendt straksfradrag for  

 knowhow 1.660.000 kr.
Godkendt afskrivninger med - 237.143 kr.
Forhøjelse 1.422.857 kr.
 Landsskatteretten finder afgørelsen  

 ugyldig, hvorfor den påklagede forhøjelse nedsættes til 0.
Sagens oplysninger Selskabet, A A/S, driver virksomhed fra  

 en adresse i X.
Selskabet er moderselskab til de 100 % ejede datterselskaber  

 B  

 A/S, C A/S, D A/S, hvor disse datterselskaber har cykeldivisionen, samt E  

 A/S,  

 som har landbrugsdivisionen.
 Selskabet, A A/S´ hovedformål er at eje  

 aktierne i dattervirksomhederne samt at udføre administration m.v. for  

 dattervirksomhederne.
 Koncernens aktivitet består således  

 blandt andet i indkøb af dele af cykler, som bliver samlet og solgt, samt  

 indkøb af færdiglavede cykler til videresalg.
 F er hovedaktionær i selskabet A A/S.
 Koncernomsætningen i 2001 var på 154  

 mio. kr. og i 2002 på 178 mio. kr.
 Selskabet har for indkomståret 2002,  

 dækkende kalenderåret, selvangivet en skattepligtig indkomst på   

 3.613.372 kr.
Selskabet har i året været sambeskattet  

 med datterselskaberne B A/S, C A/S, D A/S og E A/S.
Den selvangivne  

 sambeskatningsindkomst  

 er opgjort til 3.799.845 kr.
Koncernen har i året købt cykelaktivitet  

 fra G A/S.
Overdragelsessummen for køb af aktiviteterne fra G A/S er ifølge  

 købekontrakten på i alt 21.000.000 kr. kontant, hvor købesummen i henhold til  

 kontraktens pkt. 5 er fordelt som følger:
Goodwill 9.800.000 kr.
Varelager a conto 11.000.000 kr.
Driftsmateriel a conto 200.000 kr.
Foreløbig købesum 21.000.000 kr.
 I købekontrakten er aftaleparterne G A/S  

 og D A/S.
 Af den samlede overdragelsessum er  

 goodwill ifølge købekontraktens pkt. 5.1.1 således fastsat til 9.800.000  

 kr.  

 Det fremgår endvidere bl.a. følgende  

 af kontrakten:
 Pkt. 1.1. Immaterielle rettigheder:
 Under overdragelsen medfølger den til  

 virksomheden hørende goodwill, herunder virksomhedens kunde- og  

 leverandørlister, kundekartoteker med navn, adresse, omsætning pr. kunde og  

 lignende  

 statistiske oplysninger og tilsvarende de oplysninger om leverandører,  

 arkivmateriale, brochurer, tryksager, reklamemateriale samt i øvrigt alt  

 foreliggende materiale vedrørende virksomheden, herunder emballage og  

 lignende  

 anvendt til cykelaktiviteterne.
Pkt. 1.1.1 Varemærker Alle virksomhedens registrerede  

 varemærker på cykler, cykeldele og tilbehør registreret i Danmark, Sverige,  

 Rusland og Baltikum med flere medfølger.
Specielt fremhæves det registrerede  

 varemærke xx.
Registreringsbevis vedhæftes.
 Pkt. 1.10.1 Eneforhandlinger  Drift  

 indtil overtagelsesdagen:
Sælger har eneforhandling i Danmark af 2  

 mærker.
Sælger oplyser, at der ikke foreligger skriftlige  

 eneforhandlingsaftaler.  

 Sælger forpligtiger sig til at arbejde aktivt for, at køber kan overtage de  

 nævnte eneforhandlinger.
Selskabets repræsentant har over for  

 skatteforvaltningen oplyst, at køber i henhold til aftalen er D A/S.
Sælger,  

 G  

 A/S overdrog ved aftalen samtlige aktiviteter relateret til salg af cykler og  

 cykelreservedele samt samling af cykler (virksomheden) uanset i hvilket  

 selskab  

 driften blev drevet.
Overdragelsen omfattende i henhold til aftalen  

 immaterielle aktiver, herunder goodwill, tekniske specifikationer samt anden  

 knowhow, varemærker, hvor specielt anføres varemærket xx i kontrakten, samt  

 eneforhandlingsaftale af 2 mærker.
Der var tale om en overdragelse af flere  

 selskabers aktiviteter, og repræsentanten kender ikke sælgers reguleringer i  

 de  

 enkelte selskaber, endsige sælgers interne fordelingsopgørelse af  

 salgssummen.
På tilsvarende måde som var gældende for  

 sælger, er købers virksomhed opdelt i flere forretningsområder organiseret i  

 selvstændige  

 juridiske enheder.
Det var derfor nødvendigt at foretage en opdeling af den  

 samlede virksomhedsovertagelse, hvilket blev gennemført ud fra en ren  

 forretningsmæssig overvejelse baseret på den nuværende organisationsstruktur:
1.500 tkr. fordelt til C A/S vedrørende  

 eneforhandlingsrettighederne 1.660 tkr. fordelt til A A/S vedrørende  

 knowhow og teknisk viden om fremstillingsmetode m.v., herunder  

 markedsføringsmateriale m.v., jf. kontraktens bestemmelser 6.640 tkr. fordelt til A A/S vedrørende  

 varemærket xx goodwill (kundekreds) I ledelsesberetningen for selskabet, A  

 A/S,  

 er det videre oplyst,  

 at koncernen ultimo 2002 har overtaget  

 aktiviteter fra selskabet, G A/S, omfattende rettigheden til varemærket xx,  

 hvilket er aktiveret i A A/S, og at salget og udviklingen af xx cykler vil  

 foregå i selskabet D A/S.
Endvidere er retten til at forhandle mærke dæk og  

 mærke computere og lygter overtaget af C A/S.
 Af selskabets selvangivelse fremgår  

 følgende:
koncern Moderselskab Varemærker Goodwill Varemærker Anskaffelsessum, 1. januar 2002 0 6.000.000 0 Årets tilgang 8.300.000 1.500.000 8.300.000 Årets afgang 0 0 0 Anskaffelsessum 31. december 2002 8.300.000 7.500.000 8.300.000 Ved opgørelse af indkomsten for A A/S  

 for 2002 er der skattemæssigt aktiveret 6.640.000 kr. som goodwill købt i  

 2002,  

 og hvorpå der herefter er afskrevet med 1/7, svarende til 948.571 kr.
 Selskabet har derudover skattemæssigt  

 fratrukket 1.660.000 kr. som knowhow, vurderet til 20 % af værdien af  

 selskabets  

 køb af aktivitet i 2002.
Selskabets repræsentant har oplyst, at  

 selskabet ved køb af aktiviteterne fra G A/S er tilført betydelig knowhow som  

 kan straksafskrives i henhold til afskrivningslovens § 41. Det er skønnet, at  

 20 % af den i A A/S købte goodwill kan henføres hertil.
Der er ifølge  

 selskabets direktør således tilført betydelig knowhow omkring det  

 konceptuelle  

 i fremstilling, markedsføring og salg af cykler. xx er et kendt mærke med  

 appeal overfor specielt unge mennesker, og det kræver knowhow at udvikle og  

 producere sådanne cykler.
Skatteforvaltningens afgørelse Den kommunale skatteforvaltning har ved  

 afgørelse af 17. december 2003 forhøjet selskabets indkomst for 2002 med  

 1.660.000 kr., idet skatteforvaltningen ikke har godkendt straksfradrag for  

 udgift  

 til knowhow/goodwill.
 Selskabet skattepligtige indkomst er  

 herefter ansat til  1.953.372 kr. efter ikke godkendt fradrag for køb  

 af goodwill/knowhow,  

 og sambeskatningsindkomsten til 5.459.845 kr.
 Skatteforvaltningen har efterfølgende  

 ved afgørelse af 22. januar 2004 godkendt, at selskabet ved opgørelse af den  

 skattepligtige indkomst for 2002 kan afskrive med 1/7 af 1.660.000 kr., eller  

 237.143 kr., således at selskabets indkomst er nedsat hermed.
 Det er skatteforvaltningens opfattelse,  

 at udgifter til knowhow m.v. skal afskrives efter afskrivningslovens § 40,  

 stk.  

 2, mens goodwill skal afskrives efter afskrivningslovens § 40, stk. 1. Det  

 gælder for begge afskrivningsbestemmelser, at der afskrives med 1/7 årligt.
 Det er videre bemærket, at der efter  

 afskrivningslovens § 40, stk. 2 ikke er hjemmel til at fratrække knowhow m.v.  

 som et engangsbeløb i den skattepligtige indkomst, men at beløbet skal  

 afskrives på tilsvarende måde som goodwill med 1/7 årligt.
Det fremgår dog af  

 afskrivningslovens  

 41, stk. 1, at ved  

 erhvervelse af knowhow og patentrettigheder kan der vælges at straksafskrive  

 anskaffelsen af disse.
Det er skatteforvaltningen opfattelse, at der i  

 nærværende tilfælde ikke foreligger en overdragelse af knowhow, som kan  

 fradrages efter afskrivningslovens § 41, stk. 1.
Der er herved henvist til  

 Landsskatterettens afgørelse offentliggjort i TfS 1989.482. Det fremgår af  

 denne afgørelse, at Landsskatteretten fandt, at bestemmelsen i lov om særlig  

 indkomstskat m.v. § 2, nr. 4, i praksis var fundet anvendelig på  

 knowhowrettigheder,  

 og at dette begreb efter omstændighederne, ud over at angå viden om  

 fremstillingsmetoder m.v., også ville kunne omfatte f.eks. en  

 erhvervsvirksomheds viden om, hvorledes produkter mest hensigtsmæssigt kunne  

 afsættes.
Retten fandt imidlertid, at de omhandlede leverandørkontrakter og  

 forretningsforbindelser m.v. ikke kunne karakteriseres som en sådan særlig  

 viden, der naturligt falder ind under området for § 2, nr. 4.
 Retten henså hertil og til, at  

 dispositionen efter det oplyste måtte karakteriseres som en samlet  

 overdragelse  

 af den værdi, som virksomheden repræsenterede, og retten kunne herefter  

 tiltræde selskabets påstand om, at det omhandlede vederlag måtte anses som  

 vederlag  

 for goodwill.
Skatteforvaltningen har videre anført,  

 at det af afskrivningslovens § 45, stk. 2 fremgår, at køber og sælger i  

 købsaftale m.v. skal foretage en fordeling af den samlede kontantomregnede  

 salgssum.
Fordelingen skal foretages på de aktiver, der er omfattet af  

 overdragelsen.
Såfremt der er foretaget en fordeling, er denne fordeling  

 undergivet de skatteansættende myndigheders prøvelse.
Den aftalte fordeling  

 kan  

 således eventuelt ændres af de skatteansættende myndigheder, såfremt der ikke  

 er modstridende interesser parterne imellem, jf. stk. 3. Såfremt der ikke er  

 aftalt en fordeling, træffer den skatteansættende myndighed for sælger  

 afgørelse om den samlede salgssum og fordelingen, jf. afskrivningslovens §  

 45,  

 stk. 4.
Skatteforvaltningen har herefter  

 bemærket, at der ikke er foretaget ændring af den aftalte fordeling mellem  

 køber og sælger, idet det er købesummerne efter købekontrakten, der er henset  

 til.
Den fastsatte købesum på agentur er godkendt på 1.500.000 kr., idet  

 denne  

 indirekte fremgår af købsaftalen.
Der er derimod ikke aftalt en særskilt  

 købesum for knowhow i købsaftalen.
Det fremgår endvidere ikke direkte af  

 aftalen, at der indgår knowhow.
 Der er ikke af den indgåede kontrakt  

 parterne imellem fastsat en fordeling af overdragelse af goodwill efter  

 afskrivningslovens  

 § 45, stk. 2. Efter kontraktens punkt 5.1.1 fremgår det derimod, at der er  

 aftalt en pris for køb af goodwill, og denne skal afskrives efter  

 afskrivningslovens  

 § 40, stk. 1.
 Det fremgår heller ikke af kontrakten,  

 at der er overdraget særlige fremstillingsmetoder eller lignende.  

 Skatteforvaltningen har således fundet, at der er tale om en samlet  

 overdragelse  

 af den værdi, som virksomheden repræsenterer, som må anses for at være  

 goodwill.
Klagerens påstand og argumenter Selskabets repræsentant har påstået, at  

 selskabet er berettiget til at foretage straksfradrag for den skønsmæssigt  

 opgjorte knowhow, der er erhvervet fra tredjemand.
Repræsentanten har til støtte herfor  

 anført, at ved erhvervelse af virksomheden opnåede koncernen adgang til den  

 særlige viden, der var knyttet til den sælgende virksomheds fremstillings- og  

 produktionsmetoder, herunder kompetence om tilpasning og tilretning af  

 cykelmodeller til markedets behovsændringer.
Det er derfor med rette, at  

 selskabet har foretaget skattemæssig straksfradrag for denne del af  

 anskaffelsesudgiften.
Beløbet på 1.660.000 kr. er opgjort ud fra købers  

 vurdering af værdien af knowhow erhvervet fra sælger.
Baggrunden for, at parterne ikke har  

 foretaget en fordeling af købesummen mellem goodwill og knowhow, var at  

 parterne ikke var i stand til at foretage en sådan teknisk opdeling på basis  

 af  

 de stedfundne forhandlinger.
Parterne var blot enige om at nå frem til en  

 aftale om en overdragelse af den samlede virksomhed.
Sælger overdrog  

 rettighederne m.v. fra flere selskaber, og sælger har efterfølgende været  

 nødsaget  

 til at foretage en intern fordeling af salgssummen, for herved at henføre en  

 faktisk værdi til det enkelte sælgende selskab.
Aftalen omtaler imidlertid en  

 række immaterielle rettigheder, herunder goodwill, knowhow, eneforhandling,  

 varemærker, foreliggende materiale om virksomheden m.v.
Der er således i  

 aftalen taget stilling til, at overdragelsen omfatter langt mere end  

 goodwill,  

 uanset at der i aftalen alene anføres goodwill i den endelige opstilling over  

 købesummen for den samlede virksomhed.
Køber har også efterfølgende måttet  

 foretage en fordeling af virksomheden ud på enkelte selskaber i koncernen,  

 som  

 allerede var aktive inden for de pågældende forretningsområder.
 På denne baggrund er fordelingen,  

 foretaget af køberselskabet i samråd med rådgivere, et fair og rimeligt  

 udtryk  

 for fordelingen mellem goodwill, knowhow og andre rettigheder, og denne  

 fordeling kan efter omstændighederne lægges til grund ved opgørelsen af den  

 skattepligtige indkomst.
Det fremgår af forarbejderne til  

 afskrivningslovens § 45, at det på ingen måde er diskvalificerende, at der  

 ikke  

 er foretaget en fordeling af vederlaget.
Skattemyndighederne  

 har i den forbindelse til opgave at sikre, at  

 fordelingen svarer til de faktiske værdier, og at der ikke er forskellig  

 beskatning hos sælger og køber.
 I den forbindelse er det bemærket, at  

 der for sælger ingen forskel er på, hvorvidt der er tale om goodwill eller  

 andre rettigheder, idet det samlede beløb skal indtægtsføres i salgsåret.  

 Sælger havde således ingen interesse i at foretage en fordeling, hvorimod  

 køber  

 ikke ønskede at vanskeliggøre forhandlinger ved at søge at få konkretiseret  

 fordelingen af købesummen på goodwill, knowhow og andre rettigheder m.v.
 Skatteforvaltningen er pligtig til at  

 hense til, at der i aftalen mellem parterne er aftalt overdragelse af  

 goodwill  

 og andre rettigheder, herunder agenturer og knowhow.
 Repræsentanten har subsidiært påstået,  

 at afgørelsen er ugyldig, hvorfor ansættelsen skal tilbageføres i sin helhed  

 vedrørende det påklagede forhold.
Til støtte herfor er det gjort gældende,  

 at skattemyndighederne i deres afgørelse har anført, at der ikke I  

 købekontrakten er aftalt en fordeling af købesummen mellem goodwill og  

 knowhow.  

 I kontrakten anføres blot goodwill.
Der er henvises til afskrivningslovens §  

 45, stk. 2.
Af denne bestemmelse fremgår, at sælger  

 og køber i købsaftale, skøde eller på anden skriftlig måde (skal) foretage en  

 fordeling af den samlede kontantomregnede salgssum på de aktiver, der er  

 omfattet af overdragelsen.
Fordelingen skal foretages for driftsmidler,  

 bygninger, installationer, kunstnerisk udsmykning, goodwill og andre  

 immaterielle aktiver.
For driftsmidler og skibe foretages fordelingen under  

 et  

 og for øvrige aktiver på hvert enkelt aktiv. I nærværende tilfælde har sælger ikke  

 haft en egeninteresse i at foretage en fordeling, idet den samlede salgssum  

 var  

 skattepligtig.
På købersiden gennemførtes handlen uden rådgivere, hvorfor man  

 først efter handlens indgåelse blev opmærksom på kravet om fordeling.
Køber  

 vurderede ikke, at der var mulighed for at genoptage forhandlingerne med  

 sælger  

 på dette punkt.
Der gennemførtes derfor af købervirksomheden i samråd med  

 revisor en fordeling på enkeltaktiver, hvilket igen blev fordelt på  

 enkeltselskaber.
 Den aktuelle situation er ikke direkte  

 behandlet i lovtekst eller forarbejder til § 45.
Den oprindelige lovtekst omhandlede  

 alene fast ejendom, idet dette område oftest var forbundet med  

 uoverensstemmelser.  

 Ved L 85 blev der i Folketingsåret 1999/2000 indsat den nugældende  

 formulering,  

 der omhandler alle aktivtyper.
Det fremgår af bemærkningerne til L 85, at det  

 vil være hensigtsmæssigt med et enstrenget system for dels skatteansættelsen  

 af  

 de to parter, dels klageadgangen for de to parter.
Der er således ikke tvivl  

 om  

 lovgivers intention med bestemmelsen.
Hvorvidt § 45, stk. 2, bringes i  

 anvendelse, afhænger af, hvorvidt der er tale om to aktivtyper, eller om  

 goodwill og andre immaterielle aktiver skal vurderes samlet.
Der ses ikke at  

 være en praksis på dette område, men det må indfortolkes i loven og  

 forarbejderne,  

 at der skal foretages en fordeling på enkeltaktiver i form af goodwill,  

 forhandlerrettigheder og knowhow.
 Når parterne ikke har foretaget en  

 fordeling i aftalen, og det må antages, at den manglende fordeling kan have  

 betydning for den korrekte skattemæssige behandling hos såvel sælger som  

 køber,  

 da bør ligningsmyndigheden tage forholdet op vedrørende skatteansættelsen,  

 jf.  

 stk. 3.
Det forhold, at den ene part, her køber,  

 har foretaget en fordeling efterfølgende, kan ikke bevirke, at ovenstående  

 bestemmelser  

 bortfalder.
Skatteforvaltningen er således nødsaget til at følge § 45, stk.  

 4,  

 cf. modsat stk. 6. Det er således åbenbart, at skatteforvaltningen skulle  

 have  

 taget kontakt til sælgerkommunen for at få en stillingtagen til  

 fordelingsproblematikken, og først når denne stillingtagen forelå, kunne der  

 gennemføres den foretagne forhøjelse af den selvangivne indkomst for  

 selskabet.  

 Eftersom dette ikke er sket, er afgørelsen ugyldig.
Landsskatterettens bemærkninger og  

 begrundelse I afskrivningslovens § 45, stk. 2, er  

 det fastsat, at ved salg af aktiver omfattet af denne lov skal sælger og  

 køber  

 i købsaftale, skøde eller på anden skriftlig måde foretage en fordeling af  

 den  

 samlede kontantomregnede salgssum på de aktiver, der er omfattet af  

 overdragelsen.
Fordelingen skal foretages for driftsmidler, bygninger,  

 installationer, kunstnerisk udsmykning, goodwill og andre immaterielle  

 aktiver.  

 For driftsmidler og skibe foretages fordelingen under ét og for øvrige  

 aktiver  

 på hvert enkelt aktiv.
 Såvel den samlede kontantomregnede  

 salgssum som den fordeling på aktiver efter stk. 2, som parterne har aftalt,  

 er  

 undergivet de skatteansættende myndigheders prøvelse, jf. § 45, stk. 3.
Er den skatteansættende myndighed for  

 sælger og køber ikke den samme, træffer den skatteansættende myndighed for  

 sælger, der i øvrigt foretager skatteansættelsen af sælger, afgørelse om den  

 samlede salgssum og fordelingen som nævnt i stk. 2 også med direkte bindende  

 virkning for køber.
Afgørelser om den samlede salgssum og fordelingen kan  

 ikke  

 træffes uden forudgående høring af den eller de skatteansættende myndigheder,  

 der i øvrigt foretager skatteansættelsen af sælger eller køber.
Afgørelsen er  

 direkte bindende for såvel sælger som køber, jf. afskrivningslovens § 45,  

 stk.  

 4 og 5.
Retten bemærker herefter, at  

 udgangspunktet efter afskrivningslovens § 45, stk. 2 er, at parterne selv  

 ansætter en overdragelsessum og fordeling af denne.
Reglerne i  

 afskrivningslovens § 45, stk. 3-6 er kun aktuelle, hvis skattemyndighederne  

 ikke er enige i overdragelsessummen eller  

 fordelingen af denne.
I nærværende sag har parterne indgået en  

 overdragelsesaftale om overdragelse af en cykelaktivitet til en samlet værdi  

 af  

 21 mio. kr., hvor købesummen alene er fordelt på goodwill, varelager og  

 driftsmateriel.
Det fremgår ikke af aftalen, om købesummen for goodwill reelt  

 kan specificeres og opdeles yderligere på en række immaterielle aktiver, og  

 om  

 det således er berettiget, at køberselskabet som selvangivet reelt ved  

 overdragelsen tillige udover goodwill har overtaget knowhow m.v.
Spørgsmålet om, hvilke  

 afskrivningsberettigede aktiver parterne må anses for at have indgået aftale  

 om, samt værdien heraf, er omfattet af afskrivningslovens § 45, stk. 3-6.  

 Retten har herved lagt vægt på, at der netop mellem den kommunale  

 skatteforvaltning samt køberselskabet er uenighed om, hvad der fremgår af den  

 indgåede kontrakts ordlyd vedrørende overdragne aktiver og disses  

 overdragelsesværdier.
Det er herved ikke afgørende for anvendelse af § 45, om  

 prøvelse af, hvilke overdragne aktiver en kontrakt omfatter samt fordelingen  

 heraf, er foranlediget af, at skattemyndighederne bestrider den enkelte  

 aftales  

 indhold, eller om det er skatteyderen.
 Reglerne i afskrivningslovens § 45, stk.  

 3-6 finder derfor anvendelse i nærværende tilfælde, hvor der ikke er enighed  

 i  

 overdragelsessummen eller fordelingen af denne.
 Det er derfor den skatteansættende  

 myndighed for sælger, der skal træffe afgørelse om den samlede salgssum og  

 fordelingen som nævnt i stk. 2 også med direkte bindende virkning for køber,  

 og  

 afgørelser om den samlede salgssum og fordelingen kan ikke træffes uden  

 forudgående høring af den skatteansættende myndighed for køber.
Afskrivningslovens § 45, stk. 2-6 i den  

 nuværende formulering er indsat ved lov nr. 958 af 20. december 1999, og har  

 virkning for salg, der finder sted den 1. januar 2000 og senere.
Det fremgår  

 af  

 forarbejderne til loven, at der herved ønskedes indført et enstrenget system  

 for så vidt angår afgørelse om den samlede salgssum og fordelingen heraf på  

 aktiver omfattet af afskrivningsloven, idet det således er udtalt:
 Hvis den skatteansættende myndighed  

 for køber og sælger ikke er den samme, vil det være hensigtsmæssigt, at  

 afgørelsen vedrørende overdragelsessummen og fordelingen for såvel køber som  

 sælger foretages af den samme myndighed .Det foreslåede enstrengede system  

 skyldes ønsket om at undgå den situation, at forskellige myndigheder  

 uafhængigt  

 af hinanden skal foreslå handelsværdien for det samme aktiv og eventuelt når  

 til 2 forskellige resultater , jf.
Folketingstidende, Årgang 1999,  

 Tillæg A,  

 s. 2216 ff.
 Det fremgår således af lovens ordlyd  

 samt forarbejderne, at formålet med reglerne i afskrivningslovens § 45 er at  

 sikre et enstreget system samt at der sker en høring af køber og sælger i  

 sager  

 om værdiansættelse samt fordelingen af overdragelsessum vedrørende aktiver  

 omfattet af afskrivningsloven.
I nærværende sag er denne procedure  

 imidlertid ikke fulgt.  

 Retten finder som  

 følge heraf, at den påklagede ansættelse er ugyldig.
Der er herved henset  

 til,  

 at det er den forkerte skattemyndighed, der har truffet afgørelse i  

 sagen, ligesom der hverken er sket en  

 formaliseret høring af skattemyndigheden for sælger  

 eller sælgerselskabet, og det kan herved ikke  

 udelukkes at en sådan høring ville have kunnet bidraget med nærmere  

 oplysninger  

 til sagens materielle afgørelse.
Den påklagede forhøjelse nedsættes derfor  

 til  

 det selvangivne.
