Orienteringsskrivelse om ændring af lov  

 om social service og lov om dagpenge ved sygdom eller fødsel (Tilskud  

 til forældre, der vælger privat pasning, herunder disse  

 forældres status i sygedagpengeloven) (Til samtlige kommuner m.fl. herunder  

 sygedagpengekontorer) Folketinget har den 15. december 1998 vedtaget L 61 -  

 forslag til lov om ændring af lov om social service og lov om dagpenge  

 ved sygdom eller fødsel (Tilskud til forældre, der vælger  

 privat pasning, herunder disse forældres status i  

 sygedagpengeloven) Lovforslaget er fremsat for at smidiggøre ordningen  

 efter servicelovens § 26 om tilskud til forældre, der vælger  

 privat pasning - "frit valg-ordningen." Det vedtagne lovforslag indebærer, at lovgivningens rammer for frit  

 valg-ordningen ændres på to punkter:
Som private arbejdsgivere skal forældrene alene  

 udbetale løn / sygedagpenge i de to første uger af den ansattes  

 sygefravær, mens de som offentlige arbejdsgivere skal udbetale  

 løn/sygedagpenge under hele sygeperioden.
Forældrene vil desuden  

 kunne forsikre sig efter sygedagpengelovens § 27, således at de  

 kan få refunderet et beløb fra kommunen, der svarer til de  

 dagpenge, den ansatte selv har ret til fra kommunen.
Hvis forældrene ikke forsikrer sig, skal de udbetale  

 almindelig løn / dagpenge i de to første uger, hvorefter staten  

 afholder udgifterne til dagpenge til og med uge 8. Efter 8 uger finansierer  

 stat og kommune hver halvdelen af udgifterne til sygedagpenge.
Kommunen skal  

 efter de ændrede regler kun udbetale tilskud til børnepasning  

 til forældrene under en ansat børnepassers sygdom i de to  

 første uger, hvis forældrene ikke har forsikret sig efter  

 sygedagpengelovens § 27.
 I bemærkningerne til lovforslaget er der desuden  

 taget stilling til følgende administrative uddybninger af rammerne for  

 frit valg-ordningen:
 Lovændringerne og de administrative uddybninger af  

 rammerne for frit valg-ordningen vil blive indarbejdet i Socialministeriets  

 vejledning om dagtilbud m.v. ved førstkommende ajourføring af  

 denne.
 Det kan desuden oplyses, at Socialministeriet vil gå  

 sammen med Kommunernes Landsforening om at udarbejde et skema eller  

 checkliste til støtte for forældre, der benytter ordningen.  

 Skemaet tænkes udsendt i tilknytning til den informationspjece, som  

 Kommunernes Landsforening har udarbejdet om tilskudsordningen.
Ikrafttrædelse Det vedtagne forslag træder i kraft den 1. januar  

 1999.
 Ændringen af sygedagpengelovens § 1, stk. 4,  

 om, at forældre, der har valgt privat pasning, anses for private  

 arbejdsgivere i sygedagpengelovens forstand, får betydning for ansattes  

 sygefravær, der indtræder den 1. januar 1999 eller senere.
