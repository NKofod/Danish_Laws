Bekendtgørelse om ændring af bekendtgørelse om uddannelse i fødevarehygiejne1) (Tilføjelse vedrørende servicedirektivet) § 1 I bekendtgørelse nr. 123 af 15. februar 2008 om uddannelse i fødevarehygiejne, som ændret ved bekendtgørelse nr. 1086 af 17. november 2008 og bekendtgørelse nr. 146 af 9. februar 2010, foretages følgende ændringer:
 1. I § 14 a ændres »Fødevarevirksomheden« til: »Det godkendte uddannelsessted«.
 2. I § 14 a indsættes som stk. 2 :
»Stk. 2. Hvis tjenestemodtageren anmoder om det, skal det godkendte uddannelsessted oplyse om de regler, der gælder for udførelse af erhvervet, og hvordan tjenestemodtageren får adgang til dem.« § 2 Bekendtgørelsen træder i kraft den 17. marts 2010.
Fødevarestyrelsen, den 12. marts 2010 Esben Egede Rasmussen / Charlotte Røgild Knudsen 1) Bekendtgørelsen indeholder en bestemmelse, der gennemfører dele af Europa-Parlamentets og Rådets direktiv nr. 2006/123/EF af 12. december 2006 om tjenesteydelser i det indre marked (EU-Tidende 2006, L 376, s. 36).
