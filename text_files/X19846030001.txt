 Sascka Buus havde i en årrække anvendt sit fornavn og nedlagde  

 indsigelse mod registrering af navnet i kl. 41 for underholdningsvirksomhed.  

 Udtalt at et fornavn ikke nyder samme beskyttelse som et egentligt  

 kunstnernavn.
Alis Buus Hulgårdsvej 139, II.
 2400 København NV.
15. januar 1984 -Indsigelse mod anmeldelse: V.A. 1983 nr. 5719, ordet SASCHA.
 I medfør af bestemmelsen i vaemærkelovens § 20, har De i skrivelse af 16.  

 juni 1984 nedlagt indsigelse mod registreringen af det af Gerda Hempel,  

 Virum, anmeldte varemærke, bestående af betegnelsen »SASCHA«.  

 Anmeldelsen omfatter alle tjenesteydelser i klasse 41.
Til støtte for indsigelsen har De gjort gældende, at Deres datter Sascha  

 Buus siden april 1969 har brugt sit fornavn som kunstnernavn, idet hun  

 debuterede, da hun var 5 år på plænen i Tivoli, og siden som barn optrådte  

 flere andre steder herunder i TV.
Alle steder blev hun omtalt som  

 »Sascha«.
Efter at have holdt pause fra sangen under skolegang har  

 hun i de sidse 2 år været forsanger i gruppen Quint.
Som sangerinde kan det  

 ikke undgås, at hun især bliver omtalt i pressen.
I skrivelse af 6. juli 1984  

 har De uddybet indsigelsen og fremsendt kopier af materiale, der viser Deres  

 datters optræden som barn fra 1969-1975.
Anmelderen har i skrivelse af 26. august 1984 imødegået indsigelsen og  

 oplyst, at betegnelsen Sascha har været anvendt siden augut 1979 som navnet  

 på et band.
Det fremhæves, at man ikke dengang havde kendskab til andre  

 kunstnere med navnet Sascha på den danske musikscene, og at man hverken  

 dengang eller før nytår 1984 havde hørt om Sascha Buus's eksistens.
Bandet  

 startede medens Sascha Buus var ude af underholdningsbranchen og passede sin  

 skolegang.
I skrivelsen oplyser anmelderen desuden, hvor bandet har spillet i  

 de sidste 5 år.
Bandet er blevet kendt i musikkredse under navnet Sascha, og  

 der kan ikke ses noget til hinder for, at man også i fremtiden optræder under  

 dette navn.
Det er anmelderens opfattelse, at de to bands, nemlig deres band  

 »Sascha« og den gruppe, som Sascha Buus optræder i og hvis navn er  

 Quint, og hvori navnet Sascha ikke indgår, ikke på nogen måde kan forveksles.
De har i skrivelse af 7. september 1984 påny protesteret mod, at Deres  

 datters døbe- og kunstnernavn bliver brugt af andre.
Det forhold, at Deres  

 datter er sangerinde i Quint har intet med nærværende sag at gøre.
Deres  

 datter optræder imidlertid som solist, og der er indsendt kopier af materiale  

 til påvisning af dette.
Endelig har anmelderen i skrivelse af 25. november  

 1984, hvoraf kopi vedlægges, anmodet om, at der nu bliver taget beslutning  

 om, hvorvidt man kan beholde navnet »Sascha« for bandet.
 Sagen er herefter optaget til afgørelse.
Efter direktoratets opfattelse er det naturligt at omtale en barnestjerne  

 ved barnets fornavn, og ikke ved dets fulde navn.
Sascha Buus kan derfor ikke  

 siges som barn at have brugt navnet Sascha som kunstnernavn eller som  

 varemærke for underholdningsvirksomhed, men alene som sit fornavn.
Den brug  

 af fornavnet Sascha som kunstnernavn, der påstås at have fundet sted af  

 Sascha Buus som voksen synes ikke dokumenteret, idet det materiale, der er  

 indsendt for det mestes vedkommende daterer sig efter nærværende anmeldelses  

 indgivelse 24. november 1983 eller er udateret og iøvrigt er  

 »Sascha« også her anvendt som fornavn.
I et af de indsendte kopier,  

 der er dateret både den 5. september og den 15. september 1983 er  

 overskriften »Sascha Buus«, og i artiklen er navnet Sascha brugt  

 som fornavn for Sascha Buus.
 Det skal tilføjes, at der ikke i varemærkeloven er hjemmel til for en  

 person at forbyde andres brug af personens navn, fordi det er denne fornavn.
 Den indsigelse De har nedlagt mod nærværende mærkes registrering kan  

 derfor ikke tages til følge, og mærket vil blive registreret.
 P.D.V.
