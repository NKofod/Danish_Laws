Skrivelse med orientering om lov om individuel  

 boligstøtte (Samtlige kommuner) Folketinget har i dag vedtaget L 43 - Forslag til lov om  

 ændring af lov om individuel boligstøtte (refusion for boliger  

 til flygtninge).
 Lovændringen er en udmøntning af aftalen af  

 15. juni 2001 om kommunernes økonomi 2002.
Efter § 75 i lov om individuel boligstøtte,  

 refunderer staten kommunernes udgifter til betaling af leje for en bolig, der  

 stilles til rådighed for kommunen til brug for flygtninge.
Refusion  

 ydes med 100 pct. af den betalte leje i perioden fra boligen er til  

 rådighed, og indtil udlejning sker.
Ved lovændringen er indført en tilsvarende  

 ordning for boliger, som en kommune ejer eller erhverver med henblik på  

 udlejning til flygtninge.
Staten refunderer herefter kommunens løbende  

 udgifter vedrørende boligen, hvis en kommune køber en bolig med  

 henblik på udlejning til flygtninge, eller hvis en kommune  

 træffer beslutning om, at en bolig, der ejes af kommunen, fremover skal  

 udlejes til flygtninge.
Refusion gives til kommunens udgifter fra det  

 tidspunkt, hvor boligen er til rådighed til udlejning, og indtil  

 udlejning sker.
Det beløb, der refunderes, kan dog ikke overstige den  

 normale leje for sædvanlige lejligheder af tilsvarende  

 størrelse.
 Statsrefusion ydes med virkning for lejetab fra 1. januar  

 2002.
 Udbetaling af statsrefusion sker som for lejede boliger  

 kvartalsvis bagud på grundlag af oplysninger til Finansstyrelsen om de  

 afholdte udgifter.
Socialministeriet, den 19. marts  

 2002 Elsebeth Jarl Brunés Bilag 1 Vedtaget af Folketinget ved 3. behandling den  

 19. marts 2002 Forslag til Lov om ændring af lov om individuel  

 boligstøtte (Refusion for boliger til flygtninge) § 1 I lov om individuel boligstøtte, jf. lovbekendtgørelse nr.  

 62 af 31. januar 2001, som ændret ved § 5 i lov nr. 285 af 25. april  

 2001, foretages følgende ændringer:
 1. Overalt i loven ændres »By- og boligministeren« til: »Socialministeren «  

 og »by- og boligministeren« til: »socialministeren «.
 2. I § 75 indsættes efter stk. 3 som nyt  

 stykke:
» Stk. 4 bliver herefter stk. 5.
 3. I § 75, stk. 4, der bliver stk. 5, ophæves  

2. og 3. pkt.
§ 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 2, har virkning for statsrefusion  

 vedrørende udgifter fra og med budgetåret 2002.
