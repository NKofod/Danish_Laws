 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993 , fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som murer.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Det Faglige Fællesudvalg for Murer-, Stenhugger-  

 og Stukkaturfaget.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 3.  Uddannelsen varer indtil afslutningen af sidste  

 skoleophold, dog højest 3 år og 9 måneder, og mindst 3 år og 6 måneder.
 Stk. 2.  Uddannelsen indledes i praktikvirksomheden  

 eller med 2. skoleperiode, jf. § 10, stk. 3, i erhvervsuddannelsesloven.
 Stk. 3.  Det sidste afsluttende skoleophold placeres i  

 afslutningsårets 1. eller 3. kvartal.
 § 4.  Personer over 25 år kan indgå uddannelsesaftale  

 med afkortning af uddannelsestiden med den tid, der fremgår af bilag 1. Det  

 faglige udvalg træffer afgørelse.
 Stk. 2.  Det faglige udvalg kan dispensere fra  

 beskæftigelseskravet, hvis udvalget efter samråd med praktikvirksomheden og  

 eleven skønner, at eleven har de fornødne forudsætninger for at gennemføre  

 uddannelsen.
 Stk. 3.  Det er en forudsætning, at eleven, efter  

 skolens vurdering, vil kunne gennemføre skoleundervisningen efter § 5, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 6, stk. 3.
 § 5.  Skoleundervisningen varer 55 uger.  

 Skoleundervisning veksler med praktikuddannelse som vist i figuren nedenfor:
 Stk. 2.  For elever med uddannelsesaftale efter § 4  

 fastsætter skolen, i samråd med det faglige udvalg, et uddannelsesforløb  

 bestående af moduler med skoleundervisning og praktikuddannelse.
Fritagelse for dele af uddannelsen § 6.  Fritagelse for dele af uddannelsen kan i øvrigt  

 ske efter hovedbekendtgørelsen.
 Stk. 2.  Det faglige udvalg kan efter en konkret  

 bedømmelse fritage en elev helt eller delvist for praktikuddannelsen under  

 hensyn til praktikuddannelse i udlandet.
 Stk. 3.  Voksne elever kan af skolen fritages for dele  

 af skoleundervisningen på baggrund af anden uddannelse, jf. bilag 1.
Uddannelsens mål og indhold § 7.  Den uddannede murer skal selvstændigt kunne  

 udfører de forekommende discipliner inden for nybyggeri, byfornyelse,  

 bygningsrestaureringsopgaver samt reparationsarbejde.
Skoleundervisning § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder give eleven forudsætninger for at  

 varetage de arbejdsområder, uddannelsen tager sigte på.
Undervisningen skal  

 endvidere bidrage til elevens personlige udvikling og give forståelse af  

 samfundet og dets udvikling.
Undervisningen skal samtidig give den uddannede  

 grundlag for at deltage i efter- og videreuddannelse.
Stk. 2.  For elever der optages efter § 4, jf. bilag 1,  

 tilrettelægges undervisningen efter elevens forudsætninger og behov, idet  

 vejledende uddannelsestid og den fastsatte fordeling af undervisningen på  

 skoleperioder fraviges i fornødent omfang og under respekt for de angivne mål  

 for undervisningen.
Undervisningen skal omfatte valgfag.
 § 9.  Undervisningen omfatter følgende grundfag:
 Stk. 2.  Grundfagene branchekendskab og  

 teknologiudvikling, produktion og service, matematik, materialeforståelse,  

 miljø A, førstehjælp, kommunikationsteknologi, fremmedsprog B og stil, form  

 og farve indgår i 2. skoleperiode, fagene, materialeforståelse, førstehjælp  

 afsluttes i 2. skoleperiode.
Stk. 3.  Grundfagene produktion og service,  

 virksomhedslære B, arbejdsmarkedsforhold, miljø A, kommunikationsteknologi,  

 stil, form og farve, matematik, fremmedsprog, produktion og service samt  

 virksomhedslære indgår i 3. skoleperiode.
Faget matematik afsluttes senest  

 med udgangen af 3. skoleperiode.
Stk. 4.  Grundfagene produktion og service,  

 virksomhedslære og stil form og farve indgår i 4. skoleperiode.
Faget  

 fremmedsprog afsluttes senest med udgangen af 4. skoleperiode.
 Stk. 5.  Grundfagene branchekendskab og  

 teknologiudvikling, virksomhedslære, arbejdsmarkedsforhold, miljø A og stil,  

 form og farve indgår og afsluttes i 5. skoleperiode.
 Stk. 6.  Grundfaget kommunikationsteknologi indgår og  

 afsluttes i 6. skoleperiode.
 Stk. 7.  Mål, indhold og vejledende uddannelsestid for  

 de enkelte grundfag følger reglerne for disse fag.
 § 10.  Undervisningen omfatter følgende områdefag med  

 den angivne vejledende uddannelsestid og de undervisningsmål og øvrige  

 rammer, som er anført i stk. 2-4:
 Stk. 2.  Undervisningen i områdefag har følgende  

 undervisningsmål:
Eleven skal opnå færdigheder i selvstændigt at kunne udføre almindeligt  

 forekommende murværkskonstruktioner.
Eleven skal opnå færdigheder i at kunne  

 udføre nødvendige arbejdsfunktioner i forbindelse med tilrettelæggelse,  

 materialebehandling og opførelse af murværkskonstruktioner.
 Undervisningen skal tilgodese:
- at eleven gennem praktisk og teoretisk arbejde opnår færdigheder i  

 selvstændigt at foretage den fornødne tilrettelæggelse af  

 murværkskonstruktioner og herigennem får forståelse af tilrettelæggelsens  

 betydning for både gennemførelsen og kvaliteten af det færdige produkt, - at eleven gennem praktisk og teoretisk arbejde opnår færdigheder i  

 selvstændigt at udtage, sammensætte og tildanne materialer, som indgår i  

 murværkskonstruktioner, - at eleven gennem praktisk og teoretisk arbejde opnår færdigheder i  

 selvstændigt at udføre almindeligt forekommende murværkskonstruktioner,  

 herunder både ved reparationsarbejder i forbindelse med nybyggeri og ved  

 ombygning og tilbygning, - at eleven opnår viden om og forståelse for de regler, bestemmelser og  

 anvisninger, som gælder for udførelse og kvalitet i murværkskonstruktioner,  

 og - at eleven bliver i stand til at anvende de for området forekommende  

 værktøjer og til at fremstille simple værktøjer og hjælpemidler.
Eleven skal opnå grundlæggende kendskab til de forskellige  

 bygningsdetaljer, der indgår i eller som sammensættes i  

 bygningskonstruktioner.
Derudover skal eleven opnå kendskab til gældende  

 lovgivning.
 Undervisningen skal tilgodese:
- at eleven gennem teoretisk indlæring opnår kendskab til samspillet  

 mellem materialevalg og udformning af konstruktioner, - at eleven gennem praktiske tegneopgaver opnår indsigt i, hvorledes de  

 enkelte dele af tegningsmateriale i forbindelse med projektering af byggeri  

 udarbejdes, og hvilke oplysninger der kan hentes ud af dette materiale til  

 anvendelse på byggepladsen, - at eleven bliver i stand til at opsøge og tilegne sig informationer ud  

 fra byggelovgivning, standarder og brugervejledninger, - at eleven i forbindelse med materialeegenskaber og -anvendelse opnår  

 kendskab til arbejdsmiljømæssige forhold, herunder materialernes  

 sundhedsmæssige egenskaber i forbindelse med arbejdet og i den færdige  

 konstruktion, og - at eleven opnår kendskab til de sikkerhedsforanstaltninger, der skal  

 iagttages ved arbejdets udførelse.
 Eleven skal opnå færdighed i selvstændigt at kunne udføre planlægning,  

 byggepladsindretning, bygningsafsætning, højdeafsætning, fladenivellement  

 samt afsætning af vandrette og lodrette mål ved mindre bygge- og  

 anlægsarbejder i henhold til gældende love, normer og standarder.
 Undervisningen skal tilgodese:
- at eleven opnår forståelse af betydningen af nøjagtighed ved bygge- og  

 anlægsarbejde, - at eleven opnår kendskab til planlægningsteknik - at eleven opnår kendskab til byggepladsindretning, - at eleven bliver i stand til at udføre bygge- og anlægsarbejde i henhold  

 til givne kvalitetskrav, love, normer og DS-standarder, - at eleven opnår grundlæggende forståelse af og kendskab til  

 kontrolmetoder og deres anvendelse, - at eleven bliver i stand til at anvende almindeligt forekommende  

 instrumenter og målværktøjer, i forbindelse med bygningsafsætning udført på  

 galger, og i henhold til standarder og gældende love og normer, - at eleven opnår kendskab til planlægningsteknik, herunder opstilling af  

 logisk rækkefølge for bygge- og anlægsarbejde og netplanlægning.
Arbejdsplan  

 udføres skriftligt samt ved hjælp af EDB, og - at eleven opnår kendskab til byggepladsindretning med hensyn til  

 byggeveje, stiler, skurforhold, tildannelsessteder, materialepladser og  

 materiel under hensyntagen til arbejdsplan og miljøforhold.
 Eleven skal opnå færdighed i at afløse og udføre almindeligt forekommende  

 tegninger inden for byggesektoren efter gældende normer, standarder og  

 anvisninger.
 Undervisningen skal tilgodese:
- at eleven opnår indsigt i og kendskab til beskrivelser ved brug af  

 forskellige valgte tegningsformer, - at eleven opnår forståelse af tegningens betydning for udførelsen af det  

 færdige produkt, - at eleven opnår forståelse af tegningsteknik i forbindelse med  

 udarbejdelse af tegninger, - at eleven gennem udførelse af praktiske tegneopgaver udvikler  

 konstruktiv sans samt evne til kritisk vurdering af visuelle indtryk, - at eleven gennem en kombination af teoretisk og praktisk arbejde i emnet  

 bygnings- og konstruktionstegninger opnår kendskab til de forskellige  

 tegningsformer som dobbelt retvinklet projektionstegninger, isometri,  

 aksonometri, geometrisk tegning, vandret-, lodret-, snit- og detailbillede,  

 og - at eleven bliver i stand til at anvende de for området almindeligt  

 forekommende tegnerekvisitter.
 § 11.  Undervisningen omfatter følgende specialefag  

 med den anførte vejledende uddannelsestid og de undervisningsmål og øvrige  

 rammer, som er nævnt i stk. 2-7:
Stk. 2.  Generelt for alle specialefag gælder, at  

 regler, anvisninger og normer skal overholdes.
Eleven skal blive i stand til  

 at vurdere sammensætning af delmaterialerne og derved opfylde de givne  

 kvalitetskrav.
Eleven skal endvidere opnå kendskab til samt kunne anvende  

 kontrolmetoder og sikkerhedsregler og opnå kendskab til de krav, der stilles  

 til det færdige arbejdes kvalitet og udseende, herunder betydningen af  

 materialesammensætning, arbejdsmetoder og underlag m.v. for kvalitet og  

 udseende.
Eleven skal blive i stand til at udføre de enkelte specialer  

 korrekt.
Eleven skal opnå kendskab til gældende love og regler samt til de  

 byggeblade, der er gældende for muret byggeri.
 Eleven skal selvstændigt kunne udføre forekommende overfladebehandlinger  

 inden for muret byggeri.
 Undervisningen skal tilgodese:
- at eleven opnår kendskab til en færdig overflades betydning for  

 bygningsdelens tæthed og udseende, - at eleven opnår færdigheder i at udføre almindeligt forekommende  

 overfladebehandling, - at eleven bliver i stand til at vurdere sammensætningen af delmaterialer  

 med henblik på at opnå de givne kvalitetskrav til den færdige  

 overfladebehandling, - at eleven opnår forståelse af betydningen af forberedelse for  

 overfladebehandling, herunder rensning, udsætning, forvanding og priming, - at eleven opnår færdighed i at udføre berapningsarbejde samt vandskuring  

 og kendskab til nye metoder og produkter, - at eleven opnår viden om materialesammensætning og arbejdsmetoder ved  

 filtsning og svumningsarbejde, tynd- og finpuds samt kendskab til brugen af  

 færdigprodukter inden for områder, - at eleven opnår kendskab til kalkning og maling samt til de  

 materialesammensætninger og arbejdsmetoder, der er almindeligt forekommende,  

 og - at eleven selvstændigt bliver i stand til at udføre reparation af en  

 overfladebehandling.
 Eleven skal opnå færdighed og rutine i at udføre forekommende pudsearbejde  

 efter gældende normer og anvisninger.
 Undervisningen skal tilgodese:
- at eleven opnår kendskab til pudsearbejdets betydning for efterfølgende  

 behandlinger som tapetsering og fliseopsætning samt påvirkninger som moderat  

 og aggressivt miljø, - at eleven opnår færdighed i selvstændigt at kunne udføre pudsearbejde, - at eleven bliver i stand til at vurdere en pudsemørtels sammensætning  

 for opfyldelse af givne kvalitetskrav, - at eleven bliver i stand til at vurdere underlag for puds samt  

 nødvendigheden for forudgående behandling, - at eleven opnår færdighed i at udføre udkast og runding.
Pudsen skal  

 fremstå i stok uden lunker, og sammenpudsningen må ikke udvise buler eller  

 huller, afvigelser fra lod og vage maximalt + - 2 mm.
Ud- og indgående  

 hjørner og false skal fremstå i lod og vinkel og uden huller, og - at eleven kan udføre reparation af såvel gammelt som nyt pudsearbejde.
 Eleven skal blive i stand til selvstændigt at udføre forekommende  

 fugearbejde efter gældende normer.
 Undervisningen skal tilgodese:
- at eleven opnår kendskab til fugens betydning for murværkets tæthed og  

 udseende, - at eleven opnår færdighed i selvstændigt at udføre fugearbejde, - at eleven bliver i stand til at vurdere fugemørtlers sammensætning for  

 opnåelse af de givne kvalitetskrav.
 - at eleven bliver i stand til at udføre udkradsning.
 - at eleven bliver i stand til at udføre reparation af såvel nyt som  

 gammelt fugearbejde.
 Eleven skal opnå færdighed i selvstændigt at kunne udføre forekommende  

 tagarbejde.
 Undervisningen skal tilgodese:
- at eleven bliver i stand til at udføre tagarbejde, - at eleven opnår kendskab til betydningen af tagets tæthed og udseende, - at eleven bliver i stand til at udføre tagarbejde i henhold til givne  

 kvalitetskrav og standarder, - at eleven opnår kendskab til kvalitet og udseende for tagstenstyper,  

 rygningssten og gratsten, - at eleven opnår kendskab til metoder for udmåling af dækbredde,  

 lægteafstand, rygning og grat, - at eleven opnår kendskab til anvendelsen af fagets hugge-, klippe- og  

 skæreværktøjer i forbindelse med tildannelse af tagmaterialer, - at eleven opnår kendskab til bindetyper og deres anvendelse, udførelse  

 af undertag samt ventilation af undertag og tagrum, - at eleven opnår kendskab til oplægsmetoder med brug for forekommende  

 værktøjer og anerkendte metoder, - at eleven opnår kendskab til oplægning af ventileret rygning og grat,  

 oplægning af rygning og grat i mørtel, binding og oplægning i og uden mørtel  

 ved skotrende samt færdighed i tildannelse af rygningsmaterialer, - at eleven opnår færdigheder i oplægningsmetoder og skålhugning af  

 tagsten samt lægning i mørtel og udførelse, understrygning, og - at eleven opnår forståelse af materialesammensætningens betydning for  

 kvaliteten i arbejdets udførelse samt opnår kendskab til værktøjer.
 Eleven skal selvstændigt kunne udføre flisearbejde efter gældende normer  

 og anvisninger.
 Undervisningen skal tilgodese:
- at eleven opnår kendskab til flisearbejdets betydning for vægges tæthed  

 i fugtige rum samt den dekorative effekt, - at eleven bliver i stand til at udføre flisearbejde, - at eleven bliver i stand til at vurdere og disponere vægflader,  

 opsætningsmaterialer og flisetyper, - at eleven kender nødvendigheden af forudgående behandling af underlag, - at eleven opnår kendskab til de krav, der stilles til flisearbejdets  

 kvalitet og udseende, herunder inddeling og rengøring, - at eleven bliver i stand til at vurdere og kontrollere fliseunderlag  

 samt vælge rigtige opsætningsmaterialer, herunder opnå kendskab til de  

 forskellige opsætningsmaterialer og lime, - at eleven bliver i stand til at udføre reparation af nye og gamle  

 fliseflader, og - at eleven bliver i stand til at anvende mekaniske hjælpemidler samt  

 opnår kendskab til sikkerhedsbestemmelser.
 Eleven skal opnå færdighed i selvstændigt at kunne udføre gulvarbejde i  

 bygninger efter gældende normer og anvisninger.
 Undervisningen skal tilgodese:
- at eleven opnår kendskab til kvalitetskravene i forbindelse med  

 udførelse af gulvarbejde, forståelse for gulvarbejdets udseende og kvalitet, - at eleven bliver i stand til at udføre gulvarbejde, - at eleven bliver i stand til at anvende værktøj og hjælpemidler i  

 forbindelse med tildannelse af materialer samt at udføre arbejdet.
- at eleven opnår kendskab til de krav, der stilles med hensyn til fugers  

 tæthed samt udførelse af fugning med anvendelse af fugematerialer, - at eleven opnår kendskab til gældende sikkerhedsregler i forbindelse med  

 anvendelsen af materialer, værktøjer og hjælpemidler, - at eleven opnår kendskab til materialesammensætning, færdigprodukter,  

 klargøring og udmåling, tildannelse og fald, slidlag og glitning, nedlægning,  

 fugning og reparation, - at eleven opnår kendskab til delmaterialer, der anvendes ved udførelse  

 af gulvarbejde, og bliver i stand til at udtage, sammensætte og håndtere  

 delmaterialer under hensyntagen til stillede kvalitetskrav, - at eleven opnår forståelse for klargøringens og udmålingens betydning  

 for det færdige arbejdes kvalitet, - at eleven opnår kendskab til anvendelsen af hjælpemidler til skæring og  

 klipning af materialer, - at eleven opnår kendskab til de almindelige færdigproducerede  

 gulvbelægninger samt øvrige produkter, der knytter sig til gulvarbejde som  

 lime, fugematerialer, underlagsmaterialer og rengøringsprodukter, - at eleven bliver i stand til at udlægge gulve med fald samt udføre  

 detalationsfuger og udlægning af ledere, - at eleven bliver i stand til at udføre slidlag, glitning af slidlag,  

 priming og afdækning af slidlag, - at eleven bliver i stand til at opmure sokkelhulkehl og nedlægge  

 naturstens- og murstensgulve samt klinkegulve ved limning eller ved  

 slemmemetoden, - at eleven bliver i stand til at udføre gulvarbejde herunder fugning, og - at eleven bliver i stand til at udføre reparation af nye og gamle gulve.
Eleven skal opnå begyndende færdighed i samt kendskab til byfornyelse og  

 bygningsrestaurering.
Det er ikke muligt at inddrage alle emner i  

 undervisningen.
Der foretages et valg under hensyn til den givne tid.
 Undervisningen skal tilgodese:
- at eleven opnår grundlæggende kendskab til de særlige materialer og  

 arbejdsmetoder, der anvendes i forbindelse med byfornyelsesarbejder og  

 bygningsrestaurering, - at eleven opnår grundlæggende kendskab til de arbejdsprocesser, der  

 anvendes ved etablering af åbninger i bygningsværker, - at eleven opnår grundlæggende kendskab til de materialer og  

 arbejdsmetoder, der anvendes ved bygningsrenovering, - at eleven opnår grundlæggende kendskab til de bygningsmæssige  

 konstruktioner af æstetisk og arkitektonisk karakter, hvor der tidligere blev  

 anvendt murværksudformninger og design, - at eleven opnår grundlæggende forståelse for, at byfornyelsen sker under  

 hensyntagen til bygningen og eventuelle beboere, - at eleven opnår grundlæggende færdigheder i udførelse af  

 byfornyelsesopgaver, - at eleven opnår grundlæggende viden om og færdigheder i  

 murgennembrydning, afstivninger, kundeservice, afdækning og rengøring,  

 tilmuring af åbninger, pudse- og fugearbejder samt til murede gesimser, - at eleven opnår grundlæggende kendskab til de særlige lovmæssige krav og  

 regler ved bygningsmæssige ændringer og afstivningsarbejder, udmåling,  

 opmærkning, udhugning for stivning og afstivningsmetoder, fornøden afdækning  

 og afskærmning og emner af holdningsmæssig karakter samt de dertil knyttede  

 sikkerhedsregler og bestemmelser, - at eleven bliver i stand til at foretage udhugning af fortanding,  

 tilmuring af åbninger, isolering for varme og fugt, - at eleven opnår forståelse for murværkets patina, de puds- og fugetyper,  

 som anvendes på ældre bygninger, muring af gesims samt orienteres om pudsede  

 gesimser, - at eleven orienteres om den specielle materialekundskab, som  

 bygningsrestaurering præges af, - at eleven orienteres om det specielle arbejde, der indgår i reparation  

 og restaurering af gamle bygninger, samt deres konstruktion og opbygning, og - at eleven orienteres om kalk, farvestoffer og mørtler til restaurering  

 af murværk og teglgulve, isoleringsmaterialer til efterisolering, tegl- og  

 andre lerprodukter, fundamenter, overfladebehandling, bygningshistorie og  

 stilarter m.v.
§ 12.  Undervisningen i valgfag følger reglerne i  

 hovedbekendtgørelsen.
Der anvendes ca. 9,2 uger til valgfag.
 § 13.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Skoleundervisning i virksomheder § 14.  Skolen kan i samarbejde med det lokale  

 uddannelsesudvalg tilrettelægge den praktiske undervisning således, at dele  

 heraf kan gennemføres i en virksomhed.
 Stk. 2.  Såfremt dele af skoleundervisningen gennemføres  

 i en virksomhed, skal dette ske på grundlag af en skriftlig aftale.
Praktikuddannelsen § 15.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelses mål, jf. § 7.
§ 16.  Formålet med praktikuddannelsen er, at eleven  

 opnår indlæring og rutine i de arbejdsdiscipliner, metoder, materialer og  

 værktøj, som almindeligvis anvendes inden for uddannelsen.
Eleven skal  

 beskæftiges med varierende arbejdsopgaver, således at der gives oplæring i  

 alle arbejdsdiscipliner.
 Stk. 2.  For elever, der gennemfører uddannelsen efter  

 §4 eller som har opnået fritagelse for dele af praktikuddannelsen, kan  

 praktikuddannelsens fordeling på praktikperioder fraviges i fornødent omfang  

 under respekt for de anførte mål.
 § 17.  Det lokale uddannelsesudvalg kan fastsætte  

 nærmere vejledende retningslinier om gennemførelse for skolens elever efter  

 hovedbekendtgørelsen.
 Stk. 2.  Det faglige udvalg kan efter en konkret  

 bedømmelse godkende, at praktikuddannelsen i udlandet helt eller delvist  

 træder i stedet for praktikuddannelse i henhold til denne bekendtgørelse.
§ 18.  Virksomheden meddeler i en erklæring ved  

 afslutningen af en praktikperiode, undtagen den sidste, skolen og eleven,  

 hvilke arbejdsområder og funktioner eleven har været beskæftiget med.
I denne  

 erklæring anføres endvidere, om praktikvirksomheden skønner, at eleven har  

 særligt behov med hensyn til skoleundervisning.
Stk. 2.  Virksomheden udsteder en afsluttende  

 praktikerklæring i overensstemmelse med hovedbekendtgørelsen, ved  

 praktiktidens afslutning.
Praktikerklæringen er samtidig tilmelding af eleven  

 til svendeprøve.
Stk. 3.  Det faglige udvalg udfærdiger blanketter til  

 brug for de erklæringer, som er nævnt i stk. 1, samt de erklæringer, som er  

 nævnt i stk. 2, ud fra reglerne i hovedbekendtgørelsen.
Skolen udleverer  

 blanketterne til praktikvirksomheden.
 Bedømmmelse og uddannelsesbeviser m.v.
Uddannelsesbevis § 19.  Ved uddannelsens afslutning udsteder det  

 faglige fællesudvalg et uddannelsesbevis (svendebrev) til eleven som  

 dokumentation for, at eleven har opnået kompetence inden for uddannelsen, jf.  

 § 1.
 Stk. 2.  Uddannelsesbeviset udstedes når skolebevis er  

 udstedt, jf. § 20, og afsluttende praktikerklæring er udstedt, jf. § 18, stk.  

 2, og når eksamen i områdefag og specialefag (svendeprøven) er bestået, jf. §  

 26, 27 og 28.
 Stk. 3.  I uddannelsesbeviset, der affattes i  

 overensstemmelse med hovedbekendtgørelsen, skal angives uddannelsens  

 betegnelse, jf. § 1, stk. 1, samt oplysning om den opnåede karakter ved  

 eksamen i områdefag og specialefag (svendeprøven), jf. § 28.
 Stk. 4.  Det faglige fællesudvalg opbevarer fortegnelse  

 over udstedte uddannelsesbeviser i 20 år.
Skolebevis § 20.  Når alle skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for  

 udstedelse af skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 23,  

 stk. 3.
 Stk. 5.  Hvis en elev ophører med skoleundervisning uden  

 at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 21.  Senest ved afslutningen af sidste skoleperiode  

 i uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Hvis et fag ikke er afsluttet med eksamen,  

 giver skolen, ved uddannelsens afslutning, eleven bevis for den gennemførte  

 undervisning med angivelse af den opnåede karakter, hvis karakteren ikke  

 fremgår af skolebeviset, jf. § 20, stk. 3.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 22.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 20.
Skolevejledning § 23.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelserne for udstedelse af  

 skolebevis jf. § 20, stk. 2, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 24.  Ved karaktergivning anvendes 13-skalaen, jf.  

 eksamensbekendtgørelsen.
 Stk. 2.  Karakteren ved svendeprøven udtrykkes ved en af  

 de betegnelser uden tal, som er angives i nedenstående skala:
Afsluttende bedømmelse § 25.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 26-28.
 Stk. 3.  Skolen giver i øvrigt karakterer i de grundfag,  

 som ikke afsluttes med eksamen efter stk. 1.
 Stk. 4.  I områdefag og specialefag giver skolen ved  

 afslutningen af den sidste skoleperiode, en samlet standpunktskarakter i  

 forhold til målene for undervisningen i disse fag, jf. §§ 10-11. Karakteren  

 gives på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 26.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en skriftlig  

 prøve og en praktisk opgave, jf. § 27 og foregår uden vejledning.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
Stk. 4.  Det faglige udvalg udpeger herefter de censorer  

 (skuemestre), der er nævnt i stk. 5, og giver skolen meddelelse om  

 udpegelsen.
Tidspunkt for bedømmelse af prøven aftales mellem skolen og det  

 faglige udvalg.
Stk. 5.  Elevernes løsning af opgaverne bedømmes efter  

 reglerne i §28 af en lærer, udpeget af skolen, og 2 censorer.
Censorerne skal  

 have den fornødne fagkundskab og repræsentere henholdsvis arbejdsgiversiden  

 og arbejdstagersiden i det faglige udvalg.
Censorerne skal opfylde  

 habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 27.  Den skriftlige prøve består af opgaver inden  

 for område- og specialefag.
Skriftligt opslagsmateriale, herunder elevens  

 egne notater og regnemaskiner må anvendes under løsningen af opgaven.  

 Spørgsmålene skal besvares inden for 6 klokketimer.
 Stk. 2.  Den praktiske opgave inden for område- og  

 specialefag består af følgende discipliner og vægtning af fagene:
 Den praktiske opgaves varighed udgør maksimum 49 klokketimer.
 Stk. 3.  Læreren skal være til stede under udførelsen af  

 den praktiske prøve.
§ 28.  Ved bedømmelsen af opgavebesvarelserne ved den  

 skriftlige prøve, jf. § 27, stk. 1, giver læreren og de to censorer hver en  

 karakter, under anvendelse af talværdierne i karakterskalaen i § 24, stk. 1.  

 Karakteren ved prøven fremkommer som et gennemsnit af de tre afgivne  

 karakterer.
Karakteren for den skriftlige prøve vægtes med 1/6 af den samlede  

 bedømmelse af eksamen (svendeprøven).
 Stk. 2.  Ved bedømmelsen af opgaveløsningerne ved den  

 praktiske prøve, jf. § 27, stk. 2, giver læreren og de 2 censorer hver en  

 karakter under anvendelse af talværdierne i karakterskalaen i § 24, stk. 1.  

 Karakteren ved prøven fremkommer som et gennemsnit af de 3 afgivne  

 karakterer.
 Stk. 3.  For at bestå den afsluttende eksamen  

 (svendeprøven) kræves, at karakteren for den praktiske prøve i stk. 2 ganges  

 med 5 plus karakteren for den skriftlige prøve i stk. 1 sammentælles og  

 divideres med 6 og herefter afrundes til en decimal efter almindelige  

 regneregler og gennemsnittet er mindst 6,0.
 Stk. 4.  Resultatet af den afsluttende eksamen  

 (svendeprøven) udtrykkes ved en af de betegnelser uden tal, som er angivet i  

 § 24, stk. 2.
Stk. 5.  Ved de beregninger, som er forudsat i stk. 1, 2  

 og 3, foretages ikke afrunding.
Forinden fastsættelse af karakter efter stk.  

 4, foretages afrunding af det endelige resultat til 1 decimal efter  

 almindelige regneregler.
Stk. 6.  De beregninger, som er forudsat i stk. 1, 2 og  

 3, foretages af skolen.
Skolen indsender resultatet af beregningen og  

 oplysninger om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
 § 29.  Skolen skal tilbyde elever, der ikke består den  

 afsluttende eksamen, en ny eksamen eventuelt efter supplerende  

 praktikuddannelse eller skoleundervisning.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttræden og overgangsbestemmelser § 30.  Bekendtgørelsen træder i kraft den 20. august  

 1994.
Stk. 2.  Samtidig ophæves bekendtgørelse nr. 22154 af  

 12. december 1990 om uddannelsen til murer.(* 1) Undervisningsministeriet, den 8. august  

 1994 Ole Vig Jensen / Birger Christensen Bekendtgørelse om uddannelse til murerAugust 1994 Bilag 1 Meritskema for Murerfagets erhvervsuddannelse (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
