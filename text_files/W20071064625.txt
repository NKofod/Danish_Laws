Klager over at en praktiserende læge ikke foretog en tilstrækkelig behandling af et sår hos en insulinkrævende sukkersygepatient Det var nævnets opfattelse, at lægen den 21. januar og den 17. februar 2005 foretog en relevant behandling af kvinden.
Det var videre nævnets opfattelse, at lægen korrekt informerede patienten om infektionstegn, forværring og sårpleje.
 Nævnet kan oplyse, at sår hos sukkersygepatienter kræver ekstra opmærksomhed på grund af nedsat sårhelingstendens.
Det er nævnets opfattelse ud fra ovenstående, at der i forløbet gik overordentlig lang tid fra forbrændingen skete i november 2004 til første lægekontakt den 21. januar 2005, hvor lægen fortog en relevant behandling af patienten.
Først den 17. februar 2005 blev patientens sår atter undersøgt af lægen, hvor dette var forværret.
Det var således nævnets opfattelse, at det havde været hensigtsmæssigt, om der var aftalt jævnlig sårkontrol enten i lægeprakis, sårambulatorium på sygehus eller ved hjemmesygeplejersken.
 Nævnet fandt ikke grundlag for kritik af lægens behandling af patienten i perioden fra den 21. januar til den 8. marts 2005 i sin klinik.
