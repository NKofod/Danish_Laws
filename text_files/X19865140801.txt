Boligstøttemodtagerens indkomststigning blev ikke meddelt kommunen,  

 som efterfølgende har rejst tilbagebetalingskrav.
Kommunen finder ikke  

 grundlag for periodeopdeling af indkomsten, som krævet af modtageren, under  

 henvisning til, at indkomststigningen ikke var væsentlig og varig.  

 Amtsankenævnet stadfæster kommunens afgørelse.
 Ved skrivelse af 11. juni 1985 har De klaget over kommunes afgørelse  

 vedrørende tilbagebetaling af for meget udbetalt boligstøtte i 1983.
Amtsankenævnet har på sit møde den 9. maj 1986 behandlet Deres klage og på  

 baggrund af vedlagte redegørelse truffet følgende A F G Ø R E L S E Nævnet stadfæstede kommunes afgørelse.
 Da det ikke fremgår af sagen, at De i 1983 havde givet kommune meddelelse  

 om ændringerne i Deres indtægtsforhold, fandt nævnet, at De ikke havde  

 opfyldt Deres oplysningspligt, jfr. boligstøttelovens § 38, stk. 3.
 Nævnet fandt herefter, at kommune var berettiget til at kræve det beløb  

 tilbagebetalt, De havde modtaget med urette i perioden 1. januar til 31.  

 december 1983, jfr. boligstøttelovens § 41, stk. 1.
 Nævnet fandt endvidere, at efterreguleringen skulle ske for hele  

 boligstøtteåret, således at forholdene efterfølgende bedømmes under et.
 Nævnet fandt ikke grundlag for en periodeopdeling af indkomsten, idet den  

 indtægtsfremgang, De havde i juli og august ikke er en væsentlig og varig  

 indkomstændring, jfr. boligstyrelsens cirkulære af 30. august 1982 punkt 14  

 b.
Amtsankenævnets afgørelser efter boligstøtteloven kan ikke indbringes for  

 anden administrativ myndighed.
Boligministeren kan dog optage en sag til  

 behandling, når det skønnes, at sagen er af principiel betydning.
Anmodning  

 om optagelse af sagen til behandling i medfør heraf indgives inden 4 uger fra  

 modtagelsen af dette brev til Boligstyrelsen, Stormgade 10, 1470 København K.
Med venlig hilsen R E D E G Ø R E L S E Ved skrivelse modtaget den 11. juni 1985 har De klaget over kommunes  

 afgørelse vedrørende tilbagebetaling af for meget udbetalt boligstøtte i 1983  

 kr. 1.032.
 FAKTISKE OPLYSNINGER:
 Klager fik i perioden 1. januar til 31. december 1983 udbetalt 1.032 kr. i  

 boligstøtte.
 Boligstøtten blev beregnet udfra en korrigeret leje på 6.847 kr. og på  

 grundlag af en socialindkomst på 21.000 kr.
 Kommunen konstaterede efterfølgende, at klager i 1983 havde en  

 socialindkomst på 46.000 kr.
 På baggrund af indkomstoverskridelsen på 25.000 kr. krævede kommune den  

 udbetalte boligsikring 1.032 kr. tilbagebetalt.
 Klager rettede derpå henvendelse til kommunen og anmodede om, at  

 tilbagebetalingskravet blev opgjort efter en periodeopdeling af indkomsten.
 KOMMUNENS BEGRUNDELSE FOR AFGØRELSE:
Ved skrivelse af 15. maj 1985 meddelte kommunen klager, at man ikke kunne  

 efterkomme anmodningen om omregning af tilbagebetalingskravet i perioder.
Der  

 henvistes til boligstyrelsens cirkulære af 30. august 1982 afsnit 14.6,  

 hvoraf fremgår, at for at en omregning i perioder kan finde sted, skal der  

 være tale om en væsentlig og varig ændring af indkomstforholdene.
 KLAGERS OPLYSNINGER:
 Klager oplyser, at han ikke mener, at reglerne i cirkulærets afsnit 14.6,  

 skal anvendes i hans situation som studerende, men derimod i situationer,  

 hvor man på grund af midlertidig arbejdsløshed får en væsentlig  

 indtægtsnedgang.
 Klager har den 2. marts 1986 fremsendt følgende oplysninger om sine  

 økonomiske forhold i 1983:
 RETSGRUNDLAG:
 Boligstøttelovens § 38, stk: 3:
 Ansøgerne skal oplyse kommunalbestyrelsen om alle forhold, der kan medføre  

 nedsættelse eller bortfald af boligstøtten.
 Boligstøttelovens § 41, stk. 1:
 Har ansøgeren undladt at give meddelelse som omhandlet i § 38, stk. 3,  

 eller i øvrigt mod bedre vidende uberettiget oppebåret boligstøtte, skal han  

 eller hans dødsbo tilbagebetale det beløb, der er oppebåret med urette.  

 Kommunalbestyrelsen skal skriftligt gøre ham bekendt med disse regler og med,  

 at tilsidesættelse heraf tillige kan medføre strafansvar.
 Boligstyrelsens cirkulære af 30. august 1982 punkt 14.6:
 Såfremt det efterfølgende konstateres, at boligstøttemodtageren har  

 undladt at give meddelelse om forhold, der kan medføre nedsættelse eller  

 bortfald af boligstøtten, må kommunalbestyrelsen afgøre, om der bør  

 fremsættes krav om tilbagebetaling af eventuelt for meget udbetalt  

 boligstøtte.
 Kommunalbestyrelsen bør rejse tilbagebetalingskravet senest 2 år efter  

 udgangen af det år, tilbagebetalingskravet vedrører, medmindre  

 kommunalbestyrelsen ikke har haft mulighed for at rejse kravet tidligere.
 Ved bedømmelse af, om tilbagebetaling bør kræves, må der sondres imellem  

 boligstøttemodtagere, der får udbetalt boligstøtte i forhold til indkomsten  

 opgjort efter lovens § 7, stk. 1-7 (hovedreglen), og boligstøttemodtagere,  

 der får udbetalt boligstøtte efter lovens § 7, stk. 8 (forventet fremtidig  

 indkomst).
 Boligstøttemodtagere, der følger hovedreglen, jfr. § 7, stk. 1-7, skal  

 have omberegnet boligstøtten, når den faktiske husstandsindkomst overstiger  

 den beregnede husstandsindkomst med mindst 25% og med mindst 15.000 kr.
 Når boligstøtte er ydet i forhold til den forventede fremtidige indkomst,  

 jfr. § 7, stk. 8, bør boligstøtten omberegnes, når den faktiske  

 husstandsindkomst overstiger beregningsgrundlaget med mindst 10.000 kr.
Som udgangspunkt gøres op med hvert boligstøtteår for sig, således at  

 forholdene efterfølgende bedømmes for hele boligstøtteåret under et, selvom  

 indkomstfremgangen først er indtrådt i løbet af boligstøtteåret.
Der sker  

 således regulering for hele året på grundlag af den højere indkomst,  

 medmindre boligstøttemodtageren klart kan dokumentere, fra hvilket tidspunkt  

 en væsentlig og varig indkomstændring er indtrådt, og en særskilt  

 boligstøtteberegning for hver af perioderne mindsker tilbagebetalingskravet.  

 I så fald foretages regulering efter de retningslinier, som ville være fulgt,  

 såfremt boligstøttemodtageren selv havde givet oplysning om indkomstændringen  

 i rette tid.
