 I henhold til § 11 i bekendtgørelse nr. 265 af 25. maj 1984 om  

 studentereksamen og §27 i bekendtgørelse nr. 304 af 3. juni 1984 om højere  

 forberedelseseksamen fastsættes følgende regler:
§1 Rektor/forstander har ansvaret for de skriftlige prøvers rette forløb.
Han  

 skal sørge for, at de tilsynsførende før prøven er blevet gjort bekendt med  

 bestemmelserne i dette cirkulære og at eleverne, der er til skriftlig  

 eksamen, er orienteret om bestemmelserne i § 3, 4 og 5.
§2 De tilsynsførende skal så vidt muligt vælges blandt skolens lærere.
 Under prøven må ingen andre end eksaminanderne, de tilsynsførende og  

  rektor (eller dennes stedfortræder) være tilstede i  eksamenslokalerne.
 Ingen lærer må føre tilsyn med elever, som han fører op til eksamen i  det  

 fag, der er skriftlig prøve i.
Stk. 2 Ved alle skriftlige prøver (bortset fra musik) skal antallet af  

 tilsynsførende være som følger:
 Ved prøver i musik anbringes hver elev alene i et lokale med et klaver, og  

 de tilsynsførende fører tilsyn med eleverne ved rimeligt hyppige besøg.
Stk. 3 De tilsynsførende skal fordele sig hensigtsmæssigt i lokalet og have  

 opmærksomheden rettet mod eleverne.
De må ikke foretage sig noget, der kan  

 virke forstyrrende.
 Ingen tilsynsførende må give nogen eksaminand oplysninger vedrørende  

 opgaverne.
 Der er rygeforbud i eksamenslokalerne.
§3 Eksaminanderne skal anbringes i lokalet efter følgende regler: Alle skal  

 sidde så langt fra hinanden, at to eksaminander ikke kan nå hinanden ved  

 samtidig at række en arm ud.
 Eksaminander med samme opgave skal anbringes så langt fra hinanden som  

 muligt.
Stk. 2 Skolen/kursus skal ved prøvens begyndelse udlevere indskrivningsark,  

 kladdeark, mm-papir og lign. til eleverne.
 Indskrivningsarkene skal være forsynet med rubrik, der indeholder  

 oplysninger som vist i bilag.
Kladdeark, mm-papir og lignende skal være forsynet med rubrik med plads  

 til, at eleverne kan skrive navn, klasse og skole.
Eleverne skal ved prøvens  

 start udfylde navnerubrikkerne på alle udleverede ark.
 Direktoratet udsender hvert år vejledning om praktiske forhold ved  

 afholdelse af studentereksamen/højere forberedelseseksamen, hvor de tilladte  

 hjælpemidler præciseres.
 Eleverne skal selv medbringe kuglepen/skriveredskaber, men bortset fra  

 omtalte tilladte hjælpemidler må eleverne ikke til prøven medbringe walk-men,  

 tasker, bøger m.v.
 Overtrædelse af dette forbud skal omgående indberettes til Direktoratet  

 for Gymnasieskolerne og HF, der tager stilling til, om eleven skal bortvises  

 fra eksamen.
Stk. 3 Faglæreren skal inden prøven have orienteret eleverne om de tilladte  

 hjælpemidler, fortælle, hvilke hjælpemidler eleverne selv skal medbringe, og  

 hvilke der udleveres ved prøven.
§4 Eksamenslokalet skal åbnes senest 10 minutter før prøvens start, og de  

 tilsynsførende skal da være til stede.
Stk. 2 Ved prøvens begyndelse åbner rektor (eller stedfortræder) opgavekuverten  

 og de tilsynsførende deler opgaverne ud, een opgave til hver elev.
Stk. 3 Eventuelle overskydende eksemplarer af opgaverne skal opbevares i lokalet,  

 til prøven er slut.
Eleverne må først tage deres opgavetekst med ud af  

 lokalet ved prøvens afslutning.
Stk. 4 Under prøven må eleverne ikke henvende sig til hinanden. Ønsker en elev at  

 få udleveret flere ark papir skal han ved håndsoprækning få de  

 tilsynsførendes opmærksomhed rettet mod sig.
 De eventuelt ekstra udleverede ark skal straks forsynes med navn, og alle  

 udleverede stykker papir afleveres ved prøvens afslutning.
Stk. 5 Eleven må i reglen ikke forlade lokalet før han har afleveret sin  

 besvarelse.
Skulle det alligevel være nødvendigt, skal eleven ledsages af en  

 tilsynsførende.
 Når der er mellem 1 og 60 elever i lokalet, må 1 elev ad gangen forlade  

 lokalet, når der er mellem 61 og 120 elever må højst 2 elever ad gangen  

 forlade lokalet, når der er mellem 121 og 180 må højst 3 elever ad gangen  

 forlade lokalet, osv.
Stk. 6 Prøvens varighed må ikke for nogen elevs vedkommende strækkes ud over den  

 på eksamensskemaet fastsatte tidsgrænse.
Eleven skal aflevere sin besvarelse til en tilsynsførende, som skal påse,  

 at navnerubrikken på alle afleverede ark og bilag er udfyldt og at det antal  

 ark og bilag, der afleveres til bedømmelse, stemmer med det anførte.
Hvis  

 eleven ønsker dele af kladden bedømt, skal den tilsynsførende endvidere påse,  

 at proceduren i denne forbindelse er overholdt (§ 4 stk. 7). Den  

 tilsynsførende skriver herefter sit navn på første indskrivningsark;  

 besvarelsen betragtes da som afleveret og eleverne kan ikke mere ændre i  

 besvarelsen.
Når besvarelserne samles ind, samles kladdearkene ind for sig.
Stk. 7 Besvarelsen skal være let at læse for censorerne, overskuelig og med god  

 orden, således at der ikke kan herske tvivl om, hvad der er fremlagt til  

 bedømmelse.
Besvarelserne bør derfor skrives på de hvide indskrivningsark og  

 med holdbar skrift (kuglepen el.lign.). I de tilfælde, hvor der er valgfrie  

 opgaver, skal rækkefølgen, opgaverne skal bedømmes i, være klar.
Ved udfærdigelsen af besvarelsen har de forskellige fag indøvet  

 forskellige arbejdsmetoder, forhold, som også vil gøre sig gældende ved  

 eksamen.
Eleven kan selv vælge sin arbejdsmetode ved udfærdigelsen af  

 besvarelsen, vælge at skrive direkte på indskrivningsarkene eller at skrive  

 en detaljeret kladde med blyant og dernæst skrive ind på indskrivningsarkene  

 med kuglepen.
Hvis elever, der har valgt at skrive kladde, ikke fuldfører indskrivningen  

 inden prøvens afslutning, skal han da, for at sikre at relevante dele af  

 kladden sendes med til censorerne som besvarelse §5 Når alle besvarelserne er afleveret, ordnes de alfabetisk efter elevernes  

 navne og forsynes med løbenumre på forsiden svarende til den skriftlige  

 karakterliste.
Besvarelserne, karakterlisten og et eksemplar af opgaven lægges i et  

 charteque som lukkes og forsegles.
Uden på chartequet skrives besvarelsens  

 art og antal, og sendes anbefalet til den af de to beskikkede censorer,  

 skolen har fået anvist som 1. censor.
De resterende kladdeark forbliver på  

 skolen.
§6 Cirkulære af 4. februar 1974 om tilsyn m.v. ved skriftlig studentereksamen  

 og cirkulære af 29. januar 1975 om tilsyn m.v. ved den skriftlige del af  

 højere forberedelseseksamen ophæves hermed.
 P.d.v.
