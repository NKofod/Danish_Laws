Fremsat den 6. december 2006 af  

 justitsministeren (Lene Espersen) Forslag til Arvelov Kapitel 1 Slægtninges arveret Arv  

 efter loven § 1.  

  

 En  

 arveladers nærmeste slægtsarvinger er dennes børn.
Børnene arver lige.
Stk. 2.  

  

 Er et barn  

 død, træder dets børn i dets sted og arver indbyrdes lige.
På tilsvarende  

 måde  

 arver fjernere livsarvinger.
§ 2.  

  

 Har  

 arveladeren ikke efterladt sig børn eller andre livsarvinger, arver  

 arveladerens forældre.
Forældrene arver hver en halvdel.
Stk. 2.  

  

 Er en af  

 forældrene død, træder dennes børn i den pågældendes sted og arver indbyrdes  

 lige.  

 På tilsvarende måde arver fjernere livsarvinger.
Er der ingen livsarvinger  

 efter den ene af forældrene, arver den anden af forældrene eller dennes  

 livsarvinger alene.
§ 3.  

  

 Er  

 der ingen arvinger efter § 1 eller § 2, arver arveladerens  

 bedsteforældre.
Halvdelen af arven tilfalder bedsteforældrene på fædrene side  

 og halvdelen bedsteforældrene på mødrene side.
 Stk. 2.  

  

 Er en af  

 bedsteforældrene død, træder dennes børn, men ikke fjernere livsarvinger, i  

 den  

 pågældendes sted.
 Stk. 3.  

  

 Mellem  

 fædrene og mødrene arvinger indbyrdes deles arven som fastsat i § 2. Er  

 der kun arvinger på fædrene eller mødrene side, arver disse alene.
 § 4.  

  

 Et  

 adoptivbarn og dets livsarvinger arver og arves af adoptanten og dennes slægt  

 som adoptantens livsarvinger i øvrigt, medmindre andet følger af reglerne i  

 adoptionslovgivningen.
Livsarvingers  

 tvangsarv § 5.  

  

 En  

 fjerdedel af en livsarvings arvelod er tvangsarv.
Stk. 2.  

  

 Arveladeren  

 kan ved testamente begrænse arvelodden til hvert af sine børn til en værdi af  

 1.000.000 kr.
Er et barn død, begrænses dette barns livsarvingers arvelod til  

 den andel, som udgør livsarvingens andel af beløbet, jf. § 1,  

 stk. 2,  

 medmindre andet fremgår af testamentet.
Tilsvarende gælder i forhold til  

 fjernere  

 livsarvinger.
Beløbsgrænsen reguleres efter § 97.
Overtagelse  

 efter vurdering § 6.  

  

 Arvingerne kan for deres arvelod overtage boets aktiver til  

 vurderingsbeløbet.
Stk. 2.  

  

 Ønsker  

 flere arvinger at overtage det samme aktiv, afgøres det ved lodtrækning, hvem  

 der skal have dette.
En arving har dog fortrinsret til at overtage et aktiv,  

 der har særlig erindringsværdi for den pågældende.
 Stk. 3.  

  

 Ægtefællens  

 ret efter § 11, stk. 1, og §§ 12-14 skal respekteres.
§ 7.  

  

 Ejer en arving en andel af et aktiv i sameje med boet, har arvingen, selvom  

 værdien heraf overstiger arvelodden, fortrinsret til at overtage boets andel  

 af  

 aktivet mod at betale det overskydende beløb kontant til boet.
Fortrinsretten  

 gælder dog ikke et aktiv omfattet af § 11, stk. 1, og et  

 fællesejeaktiv  

 som nævnt i § 96, stk. 2, som ægtefællen ønsker at overtage efter  

 § 12.
Stk. 2.  

  

 Ejer en  

 arving en andel af et aktiv i sameje med både boet og ægtefællen, har  

 ægtefællen fortrinsret.
Hvis aktivet er fuldstændigt særeje i boet, har en  

 særlivsarving efter den førstafdøde ægtefælle dog fortrinsret, hvis aktivet  

 har  

 en særlig erindringsværdi for den pågældende, medmindre aktivet er omfattet  

 af  

 § 11, stk. 1, eller der er tale om ægtefællernes hidtidige fælles  

 bolig.
 Stk. 3.  

  

 Gør flere  

 arvinger retten efter stk. 1 gældende, afgøres det ved lodtrækning, hvem  

 der skal have ret til at overtage boets andel af aktivet.
 Fravigelse  

 ved testamente mv.
 § 8.  

  

 §§ 6  

 og 7 finder ikke anvendelse på aktiver, som arveladeren har rådet over ved  

 testamente. § 7 finder ikke anvendelse, i det omfang andet er fastsat i  

 en  

 samejeoverenskomst mv.
Kapitel 2 Ægtefællens arveret Arv  

 efter loven § 9.  

  

 Arveladerens ægtefælle arver halvdelen af arveladerens ejendele, når denne  

 efterlader sig livsarvinger.
 Stk. 2.  

  

 Efterlader  

 arveladeren sig ikke livsarvinger, arver ægtefællen alene.
Ægtefællens  

 tvangsarv § 10.  

  

 En  

 fjerdedel af ægtefællens arvelod er tvangsarv.
§ 11.  

  

 Den længstlevende ægtefælle kan forlods udtage genstande, som 1)  

 	  

 udelukkende tjener  

 til den pågældendes personlige brug, hvis deres værdi ikke står i misforhold  

 til ægtefællernes formueforhold, eller 2)  

 	  

 er erhvervet til  

 mindreårige børns brug.
Stk. 2.  

  

 Den  

 længstlevende ægtefælle kan endvidere af boet udtage så meget, at værdien  

 heraf  

 sammenlagt med den længstlevendes bos- og arvelod samt fuldstændige særeje  

 udgør indtil 500.000 kr.
Beløbsgrænsen reguleres efter § 97.
Stk. 3.  

  

 I  

 beregningen efter stk. 2 indgår forsørgertabserstatning,  

 livsforsikringer  

 samt pensionsydelser og lignende ydelser, der kommer til udbetaling til den  

 længstlevende ægtefælle i anledning af dødsfaldet.
Længstlevendes øvrige  

 rettigheder, der er uoverdragelige eller i øvrigt af personlig karakter,  

 medregnes kun i den udstrækning disse rettigheder, hvis de var fælleseje,  

 ville  

 indgå i ligedelingen på skifte i den længstlevende ægtefælles levende live.
 Stk. 4.  

  

 En  

 særlivsarving efter den førstafdøde ægtefælle kan uanset stk. 2 overtage  

 et aktiv mod at betale vurderingsprisen kontant til boet, hvis aktivet har en  

 særlig erindringsværdi for den pågældende, medmindre aktivet er omfattet af  

 § 11,  

 stk. 1, eller der er tale om et fællesejeaktiv som nævnt i § 91,  

 stk. 2.
Overtagelse  

 efter vurdering Fælleseje § 12.  

  

 Den længstlevende ægtefælle kan for sin bos- og arvelod overtage aktiver, der  

 er fælleseje i dødsboet, til vurderingsbeløbet.
 Stk. 2.  

  

 Ønsker  

 ægtefællen og en arving at overtage det samme aktiv, har ægtefællen  

 fortrinsret.  

 En særlivsarving har dog fortrinsret til at overtage et aktiv, hvis dette har  

 særlig erindringsværdi for den pågældende, medmindre aktivet er omfattet af  

 § 11,  

 stk. 1, eller der er tale om et fællesejeaktiv som nævnt i § 91,  

 stk. 2.
 Stk. 3.  

  

 Overstiger  

 værdien af det aktiv, som den længstlevende ægtefælle ønsker at overtage bos-  

 og arvelodden, kan ægtefællen overtage aktivet mod at betale det overskydende  

 beløb kontant til boet.
Fuldstændigt  

 særeje § 13.  

  

 Af  

 den afdødes fuldstændige særeje kan den længstlevende ægtefælle inden for sin  

 arvelod af særejet overtage aktiver til vurderingsbeløbet.
 Stk. 2.  

  

 Ønsker  

 ægtefællen og en arving at overtage det samme aktiv, har ægtefællen  

 fortrinsret.  

 En særlivsarving har dog fortrinsret til at overtage et aktiv, der har særlig  

 erindringsværdi for den pågældende, medmindre aktivet er omfattet af  

 § 11,  

 stk. 1, eller der er tale om ægtefællernes hidtidige fælles bolig.
 Stk. 3.  

  

 Overstiger  

 værdien af et aktiv, som ægtefællen ejer i sameje med boet, arvelodden, kan  

 ægtefællen  

 overtage aktivet mod at betale det overskydende beløb kontant til boet.
 Fravigelse  

 ved testamente mv.
 § 14.  

  

 §§ 12  

 og 13 finder ikke anvendelse for aktiver, som arveladeren har rådet over ved  

 testamente, jf. §§ 90 og 91, eller hvis andet er fastsat i en  

 samejeoverenskomst mv. om et aktiv, som ægtefællen ejer i sameje med boet.
Kapitel 3 Svogerskabsarv efter en længstlevende ægtefælle § 15.  

  

 Dør  

 den længstlevende ægtefælle efter at have arvet den førstafdøde ægtefælle i  

 henhold  

 til § 9, stk. 2, herunder i henhold til et testamente, deles boet  

 med  

 halvdelen til hver ægtefælles slægtsarvinger, medmindre den længstlevende  

 ægtefælle 1)  

 	  

 har indgået nyt  

 ægteskab, 2)  

 	  

 har arvet en samlever  

 efter et testamente oprettet i medfør af § 87, 3)  

 	  

 efterlader sig en  

 samlever, der har arveret efter et testamente oprettet i medfør af § 87,  

 eller 4)  

 	  

 efterlader sig  

 livsarvinger.
 Stk. 2.  

  

 Er der ved  

 den længstlevende ægtefælles død kun slægtsarvinger efter en af ægtefællerne,  

 arver de det hele.
 Stk. 3.  

  

 Har en af  

 ægtefællerne truffet bestemmelse ved testamente, deles den del af boet, der  

 ikke er truffet testamentarisk bestemmelse om, efter stk. 1 og 2,  

 medmindre andet må anses for at følge af testamentet.
 Stk. 4.  

  

 Stk. 1-3  

 er ikke til hinder for, at den længstlevende ægtefælle ved testamente kan  

 råde  

 over hele boet.
§ 16.  

  

 Dør den længstlevende ægtefælle efter at have benyttet sig af sin ret efter  

 § 11,  

 stk. 2, deles boet efter stk. 2-6, medmindre den længstlevende  

 ægtefælle 1)  

 	  

 har indgået nyt  

 ægteskab, 2)  

 	  

 har arvet en samlever  

 efter et testamente oprettet i medfør af § 87, eller 3)  

 	  

 efterlader sig en  

 samlever, der har arveret efter et testamente oprettet i medfør af § 87.
Stk. 2.  

  

 Er der  

 livsarvinger efter begge ægtefæller, deles boet med halvdelen til hver  

 ægtefælles livsarvinger.
Er der alene livsarvinger efter den længstlevende  

 ægtefælle, arver disse alene.
 Stk. 3.  

  

 Er der  

 alene livsarvinger efter den førstafdøde ægtefælle, deles boet med halvdelen  

 til førstafdødes livsarvinger og halvdelen til længstlevendes slægtsarvinger.  

 Er der ingen slægtsarvinger efter længstlevende, arver førstafdødes  

 livsarvinger alene.
Stk. 4.  

  

 Er der ikke  

 livsarvinger efter nogen af ægtefællerne, deles boet med halvdelen til hver  

 ægtefælles  

 slægtsarvinger.
Er der alene slægtsarvinger efter en af ægtefællerne, arver  

 de  

 det hele.
 Stk. 5.  

  

 Har en af  

 ægtefællerne truffet bestemmelse ved testamente, deles den del af boet, der  

 ikke er truffet testamentarisk bestemmelse om, efter stk. 2-4, medmindre  

 andet må anses for at følge af testamentet.
 Stk. 6.  

  

 Arv efter § 1,  

 som en særlivsarving har modtaget ved den førstafdøde ægtefælles død,  

 fradrages  

 i arv, som særlivsarvingen modtager efter den længstlevende ægtefælle i  

 medfør  

 af stk. 2 og 3. Arvens værdi ved modtagelsen lægges til grund ved  

 fradraget.
 Stk. 7.  

  

 Stk. 2-6  

 er ikke til hinder for, at den længstlevende ægtefælle ved testamente kan  

 råde  

 over hele boet.
Kapitel 4 Uskiftet bo Betingelser  

 for uskiftet bo mv.
 § 17.  

  

 Efter en ægtefælles død kan den længstlevende ægtefælle overtage  

 ægtefællernes  

 fælleseje, jf. dog § 23, stk. 2-6, til uskiftet bo med deres fælles  

 livsarvinger.
 § 18.  

  

 Efterlader den førstafdøde ægtefælle sig særlivsarvinger, kan boet kun  

 udleveres til uskiftet bo med samtykke fra dem.
Stk. 2.  

  

 Er en  

 særlivsarving umyndig ifølge værgemålslovens § 1, stk. 1, eller er  

 der beskikket skifteværge for en særlivsarving, kan skifteretten tillade  

 boets  

 udlevering til uskiftet bo, hvis værgen eller skifteværgen samtykker deri, og  

 udleveringen  

 er forsvarlig under hensyn til livsarvingernes interesser og den  

 længstlevende  

 ægtefælles forhold.
Det samme gælder, hvis en særlivsarving er under værgemål  

 efter værgemålslovens § 5 eller under samværgemål efter værgemålslovens  

 § 7,  

 hvis værgemålet angår dette anliggende.
Er særlivsarvingen under samværgemål,  

 kræves tillige samtykke fra særlivsarvingen.
 Stk. 3.  

  

 Udleveres  

 boet til uskiftet bo med den afdødes mindreårige særlivsarvinger, overtager  

 den  

 længstlevende ægtefælle den afdødes forsørgelsespligt over for dem.
§ 19.  

  

 Et  

 bo kan ikke udleveres til uskiftet bo, hvis den længstlevende ægtefælle ikke  

 i  

 sin bodel og sit fuldstændige særeje råder over tilstrækkelige midler til at  

 dække sine forpligtelser.
Ved vurderingen heraf tages hensyn til midler, som  

 den længstlevende ægtefælle vil modtage i arv fra den førstafdøde ægtefælles  

 fuldstændige særeje, samt erstatnings-, forsikrings- og pensionsbeløb, der  

 tilfalder den længstlevende ægtefælle i anledning af den førstafdøde  

 ægtefælles  

 død.
 Stk. 2.  

  

 Skifteretten  

 kan tillade, at boet udleveres til uskiftet bo, hvis en insolvens efter  

 stk. 1  

 efter boets forhold må anses for ubetydelig.
 Stk. 3.  

  

 Uanset stk. 1  

 kan boet dog udleveres til uskiftet bo, hvis den førstafdøde ægtefælles  

 livsarvinger  

 samtykker heri efter at være blevet gjort bekendt med den længstlevende  

 ægtefælles insolvens.
 Stk. 4.  

  

 Et bo kan  

 ikke udleveres til uskiftet bo, hvis den længstlevende ægtefælle efter  

 udleveringen  

 ikke vil råde over tilstrækkelige midler til at dække såvel den førstafdøde  

 ægtefælles som egne forpligtelser.
 § 20.  

  

 Anmodning  

 om et bos udlevering til uskiftet bo fremsættes af ægtefællen eller af dennes  

 værge eller skifteværge.
 Stk. 2.  

  

 Er  

 ægtefællen umyndig, under værgemål efter værgemålslovens § 5, under  

 samværgemål efter værgemålslovens § 7, eller er der beskikket  

 skifteværge  

 for ægtefællen, kan boet kun udleveres til uskiftet bo, hvis skifteretten  

 finder dette bedst for ægtefællen.
 § 21.  

  

 Skifteretten  

 skal underrette den førstafdøde ægtefælles livsarvinger om udleveringen til  

 uskiftet bo.
 Det  

 uskiftede bos midler mv.
§ 22.  

  

 Inden 6 måneder efter dødsfaldet skal den længstlevende ægtefælle til  

 skifteretten indlevere en formueoversigt, som omfatter 1)  

 	  

 den førstafdøde  

 ægtefælles fællesejemidler, 2)  

 	  

 den længstlevende  

 ægtefælles fællesejemidler, 3)  

 	  

 de i § 23, stk. 2-6,  

 nævnte midler, 4)  

 	  

 den længstlevende  

 ægtefælles fuldstændige særeje og 5)  

 	  

 den førstafdøde  

 ægtefælles fuldstændige særeje.
 Stk. 2.  

  

 I  

 formueoversigten skal det særligt være angivet, hvem der skal arve den  

 førstafdøde ægtefælles fuldstændige særejemidler.
 Stk. 3.  

  

 Skifteretten  

 kan forlænge fristen i stk. 1.
Stk. 4.  

  

 Indgives  

 formueoversigten ikke rettidigt, kan skifteretten bestemme, at  

 formueoversigten  

 skal udarbejdes af en autoriseret bobestyrer.
Udgiften betales af den  

 længstlevende  

 ægtefælle.
Den længstlevende ægtefælle skal give bobestyreren oplysninger om  

 den førstafdødes og egne økonomiske forhold. § 92, stk. 1, i lov om  

 skifte af dødsboer finder tilsvarende anvendelse.
 Stk. 5.  

  

 Skifteretten skal efter anmodning udlevere et eksemplar af formueoversigten  

 til  

 livsarvingerne.
 Stk. 6.  

  

 Justitsministeren  

 fastsætter nærmere regler om formueoversigten og om de blanketter, der kan  

 anvendes.
 § 23.  

  

 I  

 det uskiftede bo indgår alt, hvad den længstlevende ægtefælle erhverver, for  

 så  

 vidt det ikke er gjort til fuldstændigt særeje.
 Stk. 2.  

  

 Livsforsikringer  

 samt pensionsydelser og lignende ydelser, der tilfalder den længstlevende  

 ægtefælle i anledning af den førstafdøde ægtefælles død, og som må antages  

 ikke  

 at være forbrugt, indgår ikke i det uskiftede bo ved skifte af boet i den  

 længstlevende ægtefælles levende live.
 Stk. 3.  

  

 Den  

 længstlevende ægtefælles egne livsforsikringsordninger samt  

 pensionsrettigheder  

 og lignende rettigheder indgår ikke i det uskiftede bo ved skifte af boet i  

 den  

 længstlevende ægtefælles levende live.
Stk. 4.  

  

 Beløb, der  

 er udbetalt fra ordningerne i stk. 3, indgår i det uskiftede bo.
Dette  

 gælder dog ikke udbetalinger fra kapitalpensionsrettigheder og lignende  

 rettigheder samt supplerende engangsydelser, som må antages ikke at være  

 forbrugt, medmindre beløbet ved udbetalingen har mistet sin karakter af  

 pensionsopsparing.
 Stk. 5.  

  

 Stk. 2-4  

 finder tilsvarende anvendelse på indtægter af og surrogater for beløbene.
 Stk. 6.  

  

 På øvrige  

 rettigheder, som er uoverdragelige eller i øvrigt af personlig art, finder  

 reglerne om uskiftet bo kun anvendelse i den udstrækning, hvori det er  

 foreneligt med de særlige regler, der gælder for disse rettigheder.
 Stk. 7.  

  

 Arv, gave  

 og livsforsikringer samt pensionsydelser og lignende ydelser, som tilfalder  

 den  

 længstlevende ægtefælle fra tredjemand, indgår ikke i det uskiftede bo, hvis  

 ægtefællen anmoder om skifte inden 3 måneder efter formuegodets modtagelse.
 § 24.  

  

 Den længstlevende ægtefælle udøver i levende live en ejers rådighed over det  

 uskiftede bo.
Stk. 2.  

  

 Ved  

 testamente kan ægtefællen kun råde over så stor en del af det uskiftede bo,  

 som  

 ved ægtefællens død falder i arv efter denne.
Inden for denne grænse kan  

 ægtefællen også råde over boets enkelte genstande, for så vidt det ikke  

 strider  

 mod den førstafdøde ægtefælles testamentariske bestemmelse i medfør af  

 § 91.
 § 25.  

  

 Den længstlevende ægtefælle bliver personligt ansvarlig for den førstafdøde  

 ægtefælles forpligtelser.
Stk. 2.  

  

 Må det  

 antages, at den førstafdøde ægtefælles bo var insolvent, kan den  

 længstlevende  

 ægtefælle eller en kreditor anmode skifteretten om, at boet tages under  

 behandling ved bobestyrer.
Imødekommes anmodningen, og opfylder ægtefællen  

 sine  

 forpligtelser efter lov om skifte af dødsboer § 104, hæfter den  

 længstlevende ægtefælle uanset stk. 1 ikke for den afdøde ægtefælles  

 forpligtelser.
Skifte § 26.  

  

 Den længstlevende ægtefælle kan når som helst skifte med en eller flere af  

 livsarvingerne.
 Stk. 2.  

  

 Ved  

 indgåelse af nyt ægteskab skal den længstlevende ægtefælle skifte.  

 Livsarvingerne  

 kan ikke give afkald på skifte af det uskiftede bo og samtidig bevare deres  

 arveret.
 § 27.  

  

 En  

 længstlevende ægtefælle, der i henhold til § 18, stk. 2, har fået  

 boet udleveret til uskiftet bo med umyndige særlivsarvinger, skal efter  

 anmodning skifte med særlivsarvingerne, efterhånden som de bliver myndige.  

 Det  

 samme gælder, hvis en livsarvings skifteværge på egen hånd har givet samtykke  

 til uskiftet bo, og livsarvingen selv senere anmoder om skifte.
 Stk. 2.  

  

 Dør en  

 særlivsarving, der er umyndig, eller for hvem en værge eller skifteværge  

 efter  

 § 18, stk. 2, har meddelt samtykke til uskiftet bo, skal den  

 længstlevende ægtefælle skifte med den pågældendes livsarvinger, medmindre  

 disse samtykker i, at skifte undlades.
 Stk. 3.  

  

 For  

 mindreårige særlivsarvinger og særlivsarvinger, for hvem der er beskikket  

 værge,  

 meddeles samtykke til undladelse af skifte af værgen med skifterettens  

 godkendelse. § 18, stk. 2, finder tilsvarende anvendelse.
§ 28.  

  

 Når en længstlevende ægtefælle har fået et bo udleveret til uskiftet bo,  

 arver  

 livsarvingerne efter den førstafdøde ægtefælle kun denne, hvis 1)  

 	  

 de overlever den  

 længstlevende ægtefælle, eller 2)  

 	  

 de lever på det  

 tidspunkt, da anmodning om skifte fremsættes.
 Stk. 2.  

  

 Ved skifte  

 efter den længstlevende ægtefælles død beregnes der ikke arv efter den  

 førstafdøde  

 ægtefælle til den længstlevende ægtefælle.
 Stk. 3.  

  

 Mellem den  

 førstafdøde ægtefælles livsarvinger deles arven efter arveforholdene ved den  

 længstlevende ægtefælles død eller på det tidspunkt, da anmodning om skifte  

 fremsættes.  

 Er der ved den længstlevende ægtefælles død ingen arvinger efter denne,  

 tilfalder hele boet den førstafdøde ægtefælles livsarvinger.
 § 29.  

  

 Hvis en livsarving efter den førstafdøde ægtefælle godtgør, at den  

 længstlevende ægtefælle ved misbrug af sin rådighed over det uskiftede bo  

 væsentligt har formindsket dette eller har fremkaldt nærliggende fare for en  

 sådan formindskelse, skal den længstlevende ægtefælle skifte med den eller de  

 livsarvinger, som forlanger dette.
 Stk. 2.  

  

 Som misbrug  

 af rådighed over boet betragtes navnlig uforsvarlige  

 spekulationsforretninger,  

 urimeligt forbrug, tegning af en uforholdsmæssig stor pensions- eller  

 forsikringsordning samt ydelse af gaver eller andre begunstigelser, der står  

 i  

 misforhold til det uskiftede bos formue.
Stk. 3.  

  

 Gør en  

 arving gældende, at der foreligger misbrug, skal den længstlevende ægtefælle  

 efter skifterettens bestemmelse give oplysninger om dispositioner over det  

 uskiftede bos formue.
Livsarvingerne har ret til at blive gjort bekendt med  

 oplysningerne.
 Stk. 4.  

  

 Har den  

 længstlevende ægtefælle forsømt sin forsørgelsespligt over for en  

 særlivsarving, skal den længstlevende efter anmodning skifte med denne.
§ 30.  

  

 Har den længstlevende ægtefælle ved misbrug af sin rådighed over det  

 uskiftede  

 bo væsentligt formindsket dette, kan enhver livsarving, når boet skiftes,  

 kræve  

 vederlag derfor af det beholdne bo.
Om fornødent kan livsarvingen endvidere  

 kræve  

 vederlag for halvdelen af det manglende beløb af ægtefællens fuldstændige  

 særeje.
Stk. 2.  

  

 En  

 livsarving kan kræve vederlag efter stk. 1, hvis den længstlevende  

 ægtefælle har anvendt midler af det uskiftede bo til erhvervelse eller  

 forbedring  

 af sit fuldstændige særeje eller sine rettigheder omfattet af § 15,  

 stk. 2, i lov om ægteskabets retsvirkninger, der ikke indgår i delingen  

 ved skifte af det uskiftede bo.
Det gælder dog ikke midler anvendt til  

 erhvervelse  

 eller forbedring af rettigheder omfattet af  

 16 a  

 i lov om ægteskabets retsvirkninger.
 Stk. 3.  

  

 Den  

 længstlevende ægtefælle eller en livsarving kan ved skifte af det uskiftede  

 bo  

 kræve vederlag af det beholdne bo, hvis ægtefællen har anvendt midler af sit  

 fuldstændige særeje til forbedring af det uskiftede bo.
 § 31.  

  

 Har den længstlevende ægtefælle af boet givet gaver eller arveforskud, hvis  

 værdi stod i misforhold til boets formue, kan en livsarving kræve  

 dispositionen  

 omstødt, hvis modtageren eller den begunstigede vidste eller burde vide, at  

 ægtefællen var i uskiftet bo, og at dispositionen stod i misforhold til boets  

 formue.
 Stk. 2.  

  

 Stk. 1  

 finder tilsvarende anvendelse ved udbetaling til en begunstiget af en  

 livsforsikring eller lignende ordning, der er oprettet for boets midler for  

 et  

 beløb, der stod i misforhold til boets formue.
 Stk. 3.  

  

 Efter den  

 længstlevende ægtefælles død finder stk. 1 og 2 ikke anvendelse, hvis  

 den  

 pågældende livsarving kan opnå dækning for sin arveret ved, at der ydes  

 livsarvingen vederlag af det beholdne bo, jf. § 30, stk. 1 og 2.
§ 32.  

  

 Omstødelsessag  

 efter § 31 kan kun anlægges, hvis boet skiftes, eller den livsarving,  

 der  

 vil anlægge sagen, har anmodet om skifte.
Sagen anlægges ved skifteretten,  

 der  

 træffer afgørelse ved dom.
Retsplejelovens §§ 226 og 227 finder  

 tilsvarende anvendelse.
 Stk. 2.  

  

 En sag  

 efter § 31, stk. 1, skal anlægges inden 1 år efter, at livsarvingen  

 har eller burde have fået kendskab til fuldbyrdelsen af gaven eller  

 arveforskuddet, og senest 5 år efter gavens fuldbyrdelse.
 Stk. 3.  

  

 En sag  

 efter § 31, stk. 2, skal anlægges inden 1 år efter, at livsarvingen  

 har eller burde have fået kendskab til udbetalingen og senest 5 år efter  

 udbetalingen.
 § 33.  

  

 Ved skifte formodes alt, hvad den længstlevende ægtefælle ejer, at høre til  

 det  

 uskiftede bo.
 § 34.  

  

 Dør alle livsarvingerne efter den førstafdøde ægtefælle, overtager den  

 længstlevende ægtefælle uden skifte det uskiftede bo til fri rådighed.  

 § 16  

 finder tilsvarende anvendelse.
Kapitel 5 Arvehenstand for længstlevende ægtefælle § 35.  

  

 Skifteretten kan give en ægtefælle henstand med udbetaling af arven eller en  

 del heraf til en livsarving efter den førstafdøde ægtefælle, hvis arven ikke  

 kan udbetales uden afhændelse af fast ejendom, løsøre eller andre aktiver,  

 som  

 er nødvendige, for at ægtefællen kan opretholde hjemmet eller sit erhverv.
 Stk. 2.  

  

 Ved  

 afgørelsen af om henstand skal gives helt eller delvist, kan skifteretten  

 tage  

 hensyn til, om en særlivsarving efter den førstafdøde ægtefælle i medfør af  

 §§ 6  

 og 7 ønsker at overtage aktiver, som har en særlig erindringsværdi for den  

 pågældende.
 Stk. 3.  

  

 Hvis der  

 gives henstand efter stk. 1, kan skifteretten bestemme, at en  

 særlivsarving efter den førstafdøde ægtefælle af sin arvelod skal have  

 udbetalt  

 et efter boets forhold passende beløb til forsørgelse i henstandsperioden,  

 dog  

 kun indtil særlivsarvingen fylder 24 år.
 § 36.  

  

 Arvehenstand efter § 35, stk. 1, gives for 5 år fra den førstafdøde  

 ægtefælles dødsdag.
Stk. 2.  

  

 Er  

 betingelserne i § 35, stk. 1, opfyldt, kan skifteretten forlænge  

 henstandsperioden med yderligere 5 år, hvis ægtefællen anmoder om det.
En  

 anmodning om forlængelse skal fremsættes tidligst 6 måneder før og senest ved  

 udløbet af henstandsperioden i stk. 1. Anmodning om forlængelse har  

 opsættende virkning.
 Stk. 3.  

  

 Udbetaling  

 af arven skal dog tidligst ske, når en fælles livsarving fylder 18 år.  

 Tilsvarende gælder, hvis den længstlevende ægtefælle i forbindelse med  

 meddelelse af henstanden over for skifteretten erklærer at ville overtage  

 forsørgelsespligten over en særlivsarving efter den førstafdøde ægtefælle.
 Stk. 4.  

  

 Arven  

 udbetales kontant ved henstandsperiodens ophør.
 § 37.  

  

 Der skal stilles fuld sikkerhed for henstandsarv efter § 35,  

 stk. 1.  

 Skifteretten fastsætter sikkerheden.
Stk. 2.  

  

 Skifteretten træffer afgørelse i tvister om sikkerheden.
Skifteretten kan  

 efter  

 anmodning fra en livsarving eller statsforvaltningen, hvis arvingen er  

 umyndig,  

 bestemme, at den længstlevende ægtefælle skal udbetale arven, hvis der er  

 sket  

 en væsentlig forringelse af sikkerheden.
 Stk. 3.  

  

 Skifteretten  

 kan efter anmodning fra statsforvaltningen bestemme, at den længstlevende  

 ægtefælle skal udbetale arven, hvis denne har forsømt sin forsørgelsespligt  

 over en særlivsarving efter den førstafdøde ægtefælle, jf. § 36,  

 stk. 3,  

 2. pkt.
§ 38.  

  

 Skifterettens afgørelser efter §§ 35-37 træffes ved kendelse.
Afgørelsen  

 kan indbringes for højere ret ved kære efter reglerne i retsplejelovens  

 kapitel  

 37.
 § 39.  

  

 Justitsministeren  

 fastsætter regler om forrentningen af henstandsarv omfattet af § 35,  

 stk. 1,  

 administrationen af beløb omfattet af § 35, stk. 3, og om  

 sikkerhedsstillelse efter § 37, stk. 1.
Kapitel 6 Testamentsarvingers adgang til overtagelse efter  

 vurdering § 40.  

  

 §§ 6-8  

 finder tilsvarende anvendelse, hvis en arving ved testamente er indsat til at  

 arve en andel af boet, eller hvis en arving er gjort til legatar ved  

 testamente  

 eller efter skifterettens bestemmelse.
Kapitel 7 Aftale om arv samt arveforskud Forbud  

 mod overdragelse og kreditorforfølgning af forventet arv § 41.  

  

 En  

 arving kan ikke sælge, pantsætte eller på anden måde overdrage forventet arv.  

 Mens arveladeren er i live, kan en arving heller ikke uden arveladers  

 samtykke  

 indgå aftale med medarvinger om overtagelse af aktiver i boet.
 Stk. 2.  

  

 En arvings  

 kreditorer kan ikke søge fyldestgørelse i forventet arv.
Afkald  

 på forventet og falden arv § 42.  

  

 En  

 arving kan mod eller uden vederlag give afkald på såvel forventet som falden  

 arv.
Stk. 2.  

  

 Afkald på forventet  

 arv skal gives over for arveladeren.
Hvis arveladerens ægtefælle er i  

 uskiftet  

 bo, kan afkald dog gives over for denne.
 Stk. 3.  

  

 Et afkald  

 på arv har også virkning for arvingens livsarvinger, medmindre disses arveret  

 er forbeholdt.
Arveforskud § 43.  

  

 Arveforskud foreligger, hvis en arving fra arveladeren har modtaget en ydelse  

 af økonomisk værdi, og det må anses for aftalt, at værdien af ydelsen senere  

 skal fradrages i arvingens arv.
§ 44.  

  

 Arveforskud, som en fælles livsarving har modtaget, skal, medmindre andet er  

 aftalt,  

 så vidt muligt fradrages i arven efter den førstafdøde ægtefælle, når 1)  

 	  

 arveforskuddet er  

 ydet af fælleseje, skilsmissesæreje eller andet særeje, der bliver fælleseje  

 ved ægtefællens død, og 2)  

 	  

 der skiftes i den  

 længstlevende ægtefælles levende live.
 Stk. 2.  

  

 Et  

 testamente oprettet af den førstafdøde ægtefælle skal vige i det omfang, det  

 er  

 nødvendigt for, at fradrag kan ske i medfør af stk. 1.
 Stk. 3.  

  

 Den del af  

 arveforskuddet, som ikke er fradraget i arven efter den førstafdøde  

 ægtefælle,  

 skal fradrages i arven efter den længstlevende ægtefælle.
 Stk. 4.  

  

 Ved skifte  

 af et uskiftet bo efter den længstlevende ægtefælles død, fradrages forskud  

 til  

 fællesbørn forholdsmæssigt i arven efter hver af forældrene.
 Stk. 5.  

  

 Stk. 1-4  

 gælder også for forskud, som ydes af en ægtefælle i uskiftet bo.
 § 45.  

  

 Arveforskud, som en ægtefælle af fælleseje, skilsmissesæreje eller andet  

 særeje,  

 der bliver fælleseje ved ægtefællens død, har givet et stedbarn eller dets  

 livsarvinger, fradrages i arven efter den anden ægtefælle, hvis det er  

 aftalt,  

 at ydelsen skal være forskud på arven efter denne.
§ 46.  

  

 Ved fradrag lægges arveforskuddets værdi ved modtagelsen til grund.
Under  

 særlige omstændigheder kan der dog afviges herfra.
 Stk. 2.  

  

 Hvis et  

 modtaget forskud overstiger arvelodden, skal arvingen ikke betale det  

 overskydende  

 til boet, medmindre arvingen særligt har forpligtet sig dertil.
 Stk. 3.  

  

 Hvis  

 modtageren af et arveforskud dør før arveladeren, fradrages forskuddet i den  

 arv, som tilkommer arvingens livsarvinger.
§ 47.  

  

 Arveforskud lægges til boet ved beregningen af arvelodder og tvangsarv.
Kan  

 forskuddet ikke fuldt ud fradrages i modtagerens arv, tillægges der kun et  

 beløb svarende til modtagerens arvelod.
Stk. 2.  

  

 Når et  

 fællesbo skiftes i den længstlevende ægtefælles levende live, lægges  

 forskuddet  

 også til boet ved beregningen af boslodderne.
Overstiger forskuddet  

 modtagerens  

 arv efter den førstafdøde ægtefælle samt et beløb, der svarer til den  

 pågældendes arv efter den længstlevende ægtefælle, tillægges kun værdien af  

 disse arvelodder.
Kapitel 8 Udelukkelse og bortfald af arveret § 48.  

  

 Når en person har begået en forsætlig overtrædelse af straffeloven, som har  

 medført en andens død, kan det ved dom bestemmes, at den pågældende fortaber  

 retten til at få arv, forsikringssummer, pensioner eller andre ydelser, der  

 var  

 afhængige af den dræbtes død.
Tilsvarende kan det bestemmes, at den  

 pågældendes  

 arv eller andel i forsikringssummer, pension eller andre ydelser, ikke må  

 forøges som følge af lovovertrædelsen.
 Stk. 2.  

  

 Den, der  

 har forsøgt at dræbe en slægtsarving, øvet vold mod eller groft krænket den  

 pågældende  

 eller truet vedkommende på strafbar måde, kan efter den forurettedes  

 anmodning  

 fradømmes retten til arv, forsikringssummer, pensioner eller andre ydelser,  

 der  

 er afhængige af den pågældendes død.
 Stk. 3.  

  

 Afgørelse i  

 henhold til stk. 1 og 2 kan træffes ved straffedommen eller under en  

 særlig sag.
 Stk. 4.  

  

 Den  

 fradømte arveret kan helt eller delvis tilbagegives den dømte ved testamente.  

 En fradømt ret til at få forsikringssummer, pensioner og andre ydelser mv.  

 kan  

 helt eller delvis tilbagegives ved at indsætte den dømte som begunstiget i  

 ordningen mv.
 § 49.  

  

 Ægtefællers indbyrdes arveret bortfalder ved separation og skilsmisse.
 Stk. 2.  

  

 Dør en af  

 parterne i et omstødeligt ægteskab, arver den anden part ikke, hvis  

 § 27,  

 stk. 1 eller 2, i lov om ægteskabs indgåelse og opløsning efter den  

 pågældendes anmodning anvendes, eller hvis sag til ægteskabets omstødelse af  

 det offentlige var anlagt eller ifølge den lov, der var gældende ved  

 ægteskabets indgåelse, skulle have været anlagt.
Kapitel 9 Testamentarisk bestemmelse over tvangsarv Overtagelse  

 efter vurdering § 50.  

  

 Arveladeren kan ikke ved testamente råde over tvangsarv, medmindre dette er  

 hjemlet ved lov.
Stk. 2.  

  

 Arveladeren  

 kan ved testamente bestemme, at en livsarving skal have sin tvangsarv  

 udbetalt  

 kontant.
Arveladeren kan endvidere ved testamente give en livsarving ret til  

 for sin tvangsarv at overtage bestemte aktiver eller aktiver efter eget valg  

 til vurderingsbeløbet.
Det kan ved testamentet bestemmes, at denne ret også  

 kan  

 gives til aktiver, der overstiger værdien af den pågældendes arvelod mod, at  

 livsarvingen betaler det overskydende beløb kontant til boet. Ægtefællens ret  

 efter § 11, stk. 1, og § 91, stk. 2, skal respekteres.
 Stk. 3.  

  

 En  

 arvelader, som efterlader sig både fælleseje og fuldstændigt særeje, kan med  

 respekt af ægtefællens rettigheder efter § 11, stk. 1, og  

 § 91,  

 stk. 2, ved testamente bestemme, om en livsarvings ret til tvangsarv  

 skal  

 dækkes af fællesejet eller af særejet.
Umyndiges  

 arv § 51.  

  

 En  

 arvelader kan ved testamente bestemme, hvem tvangsarv, der tilkommer en  

 livsarving efter arveladeren, skal tilfalde, hvis livsarvingen dør før det  

 fyldte 18. år uden at have indgået ægteskab og uden at efterlade sig børn.
Fordeling  

 af tvangsarv efter en tvangsarving, der er ude af stand til at handle  

 fornuftmæssigt § 52.  

  

 Justitsministeren eller den, justitsministeren bemyndiger dertil, kan  

 tillade,  

 at en arvelader ved testamente bestemmer, hvordan tvangsarv efter arveladeren  

 skal fordeles ved tvangsarvingens død, hvis 1)  

 	  

 tvangsarvingen ikke  

 er i stand til fornuftmæssigt at oprette testamente, jf. § 74, 2)  

 	  

 denne tilstand må  

 forventes ikke at være forbigående, 3)  

 	  

 tvangsarvingen ikke  

 efterlader sig tvangsarvinger, 4)  

 	  

 tvangsarvingen ikke  

 har oprettet gyldigt testamente, og 5)  

 	  

 den testamentariske  

 disposition godkendes af en værge, der er beskikket for tvangsarvingen.
 Stk. 2.  

  

 Testamentariske bestemmelser efter stk. 1 får kun virkning, hvis  

 betingelserne i nr. 3 og 4 fortsat er opfyldt ved tvangsarvingens død.
 Stk. 3.  

  

 Justitsministeren kan fastsætte regler om meddelelse af tilladelse efter  

 stk. 1.
Båndlæggelse  

 af tvangsarv § 53.  

  

 Arveladeren kan ved testamente bestemme, at en livsarvings tvangsarv helt  

 eller  

 delvis skal båndlægges, når arveladeren finder, at dette er bedst for  

 livsarvingen.
Båndlæggelse kan dog kun ske for tiden, indtil livsarvingen  

 fylder 25 år.
 Stk. 2.  

  

 Er arven af  

 ringe værdi, kan justitsministeren eller den, justitsministeren bemyndiger  

 dertil, fritage for opfyldelse af arveladerens bestemmelse om båndlæggelse.
 § 54.  

  

 Arven skal båndlægges i en forvaltningsafdeling, der er godkendt af  

 justitsministeren eller den, justitsministeren bemyndiger dertil.
 Stk. 2.  

  

 Hvis  

 arvingen samtykker, kan arven med tilladelse fra justitsministeren, eller den  

 justitsministeren bemyndiger dertil, båndlægges på anden måde, navnlig i fast  

 ejendom.
 Stk. 3.  

  

 Justitsministeren fastsætter regler om anbringelse af myndiges båndlagte  

 midler.
§ 55.  

  

 Når arven er båndlagt, kan arvingen ikke råde over arven i levende live.  

 Arvingen kan dog hæve renter og indtægter Stk. 2.  

  

 I den  

 båndlagte kapital kan der, så længe arvingen lever, ikke søges fyldestgørelse  

 af arvingens kreditorer.
Det samme gælder uhævede renter og indtægter indtil  

 6  

 måneder efter forfaldsdagen.
 Stk. 3.  

  

 Skal  

 arvingen betale erstatning eller godtgørelse i anledning af en skade, som den  

 pågældende forsætligt eller uagtsomt har forvoldt på person eller ting, kan  

 det  

 ved dom bestemmes, at båndlæggelsen ikke skal hindre, at beløbet betales af  

 de  

 båndlagte midler.
§ 56.  

  

 Justitsministeren eller den, justitsministeren bemyndiger dertil, kan  

 tillade,  

 at båndlagt arv frigives, når 1)  

 	  

 det er en velfærdssag  

 for arvingen, 2)  

 	  

 arven er af ringe  

 værdi, eller 3)  

 	  

 det er åbenbart, at  

 båndlæggelsen ikke længere tjener et rimeligt formål.
§ 57.  

  

 Indeholder testamentet bestemmelser om udbetaling af den båndlagte arv til et  

 bestemt tidspunkt eller ved bestemte begivenheders indtræden, foretages  

 udbetalingen af forvaltningsafdelingen.
Afhænger det derimod af et skøn, om  

 testamentets betingelser er opfyldt, kan udbetaling kun ske efter bestemmelse  

 af justitsministeren eller den, justitsministeren bemyndiger dertil.
§ 58.  

  

 Båndlagt arv er skilsmissesæreje.
Den båndlagte arv bliver dog fuldstændigt  

 særeje ved arvingens ægtefælles død.
Arvingen og dennes ægtefælle kan ved  

 ægtepagt bestemme, at arven skal være fuldstændigt særeje.
Stk. 2.  

  

 Stk. 1  

 finder tilsvarende anvendelse, når en båndlæggelse ophører som følge af, at 1)  

 	  

 livsarvingen fylder 25  

 år, jf. 53, stk. 1, 2)  

 	  

 der sker fritagelse i  

 medfør af § 53, stk. 2, 3)  

 	  

 arven frigives i  

 medfør af § 56, eller 4)  

 	  

 arven udbetales i  

 medfør af § 57 Stk. 3.  

  

 Stk. 1  

 og 2 kan fraviges ved testamente.
Kapitel 10 Testamentarisk bestemmelse over friarv Overtagelse  

 efter vurdering § 59.  

  

 § 50,  

 stk. 2 og 3, finder tilsvarende anvendelse ved friarv.
Successionsrækkefølger § 60.  

  

 Friarv  

 kan ved testamente indsættes i en successionsrækkefølge, således at arven  

 tilfalder  

 en arving eller legatar på første plads og derefter en eller flere andre  

 arvinger eller legatarer på anden eller senere pladser.
 Stk. 2.  

  

 Ved  

 testamente kan arv eller legat ikke tillægges flere ved testators død ufødte  

 personer efter hinanden.
Båndlæggelse  

 af friarv § 61.  

  

 Friarv kan båndlægges ved testamente, når arveladeren finder, at dette er  

 bedst  

 for arvingen. § 53, stk. 2, og §§ 54-58 finder tilsvarende  

 anvendelse. § 54, § 55, stk. 1, 2. pkt., og stk. 2, samt  

 § 58  

 kan fraviges ved testamente.
Kapitel 11 Oprettelse og tilbagekaldelse af testamente Testationsalder § 62.  

  

 Den,  

 der er fyldt 18 år eller har indgået ægteskab, kan ved testamente råde over  

 sine ejendele, jf. dog §§ 5, 10 og 11.
 Stk. 2.  

  

 Den, der er  

 fyldt 15 år, kan, jf. dog §§ 5, 10 og 11, ved testamente råde over  

 ejendele, som den pågældende selv kan råde over efter værgemålslovens  

 § 42.
Notartestamente § 63.  

  

 Testamente kan oprettes skriftligt og underskrives eller vedkendes for en  

 notar.
Stk. 2.  

  

 Notaren  

 skal i sin påtegning på testamentet afgive erklæring om 1)  

 	  

 testators identitet, 2)  

 	  

 om testator er i  

 stand til fornuftmæssigt at oprette testamente, 3)  

 	  

 hvilke personer der  

 er til stede under notarialforretningen, og 4)  

 	  

 andre omstændigheder,  

 som kan være af betydning for testamentets gyldighed.
 Stk. 3.  

  

 Justitsministeren fastsætter regler om notarens virksomhed, opbevaring af en  

 kopi af testamentet, indberetning til Bil- og Personbogen og adgangen til at  

 få  

 oplysninger om oprettede testamenter.
Vidnetestamente § 64.  

  

 Testamente kan oprettes skriftligt og underskrives eller vedkendes under  

 samtidig tilstedeværelse af to vidner, der straks efter testators  

 underskrivelse eller vedkendelse af testamentet skal skrive deres navne på  

 testamentet.
Vidnerne skal være til stede som testamentsvidner efter  

 testators  

 ønske, og de skal have kendskab til, at de bevidner oprettelsen af et  

 testamente.
 Stk. 2.  

  

 Vidnerne  

 skal være fyldt 18 år og må ikke på grund af forhold som nævnt i § 74  

 mangle forståelse for vidnebekræftelsens betydning.
Stk. 3.  

  

 En person  

 kan ikke være testamentsvidne, hvis testamentet begunstiger 1)  

 	  

 den pågældende,  

 dennes ægtefælle, samlever, beslægtede eller besvogrede i op- eller  

 nedstigende  

 linie, søskende eller andre nærstående, 2)  

 	  

 en person eller  

 institution, som den pågældende ved testamentets oprettelse har en sådan  

 tilknytning  

 til, at testamentsvidnet har haft en særlig interesse i begunstigelsen, eller 3)  

 	  

 der i øvrigt  

 foreligger omstændigheder, som er egnede til at vække tvivl om den  

 pågældendes habilitet.
 Stk. 4.  

  

 En person  

 kan være testamentsvidne, selvom den pågældende er indsat som bobestyrer.
Stk. 5.  

  

 Vidnerne bør  

 i deres påtegning på testamentet afgive erklæring om 1)  

 	  

 deres stilling og  

 bopæl, 2)  

 	  

 tid og sted for deres  

 underskrift på testamentet, 3)  

 	  

 at de ved testators  

 underskrift eller vedkendelse af testamentet har været samtidig til stede som  

 testamentsvidner efter testators ønske, 4)  

 	  

 at testator er i  

 stand til fornuftmæssigt at oprette testamente, og 5)  

 	  

 andre omstændigheder,  

 der kan være af betydning for testamentets gyldighed.
Nødtestamente § 65.  

  

 Den,  

 der på grund af sygdom eller andet nødstilfælde er forhindret i at oprette  

 testamente efter § 63 og § 64, kan på en hvilken som helst måde  

 oprette et nødtestamente.
 Stk. 2.  

  

 Et  

 nødtestamente bortfalder, når der i 3 måneder ikke har været nogen hindring  

 for  

 at oprette testamente efter § 63 og § 64.
 Fordeling  

 af sædvanligt indbo mv.
 § 66.  

  

 Testamentarisk bestemmelse om, hvem der skal arve sædvanligt indbo og  

 personlige effekter, kan oprettes skriftligt af testator ved en dateret og  

 underskrevet erklæring.
 Stk. 2.  

  

 For den,  

 der i forvejen er arving, anses en begunstigelse efter stk. 1 for en  

 fortrinsret til inden for sin arvelod at overtage de pågældende genstande til  

 vurderingsbeløbet, medmindre andet fremgår af den testamentariske  

 bestemmelse.
Tilbagekaldelse  

 af testamente § 67.  

  

 Tilbagekaldelse eller ændring af et testamente skal ske i overensstemmelse  

 med  

 reglerne om oprettelse af testamente.
 Stk. 2.  

  

 I de  

 tilfælde, der er omhandlet i § 49, skal et testamente, som den ene  

 ægtefælle har oprettet til fordel for den anden ægtefælle, anses for  

 tilbagekaldt, medmindre særlige omstændigheder taler imod det.
 Stk. 3.  

  

 Hvis et  

 ægteskabslignende samliv ophører på grund af uoverensstemmelser, skal et  

 testamente,  

 herunder et testamente efter § 87, som en samlever har oprettet til  

 fordel  

 for en anden samlever, anses for tilbagekaldt, medmindre særlige  

 omstændigheder  

 taler imod det.
Uigenkaldelighed § 68.  

  

 En  

 arvelader kan forpligte sig til ikke at oprette eller tilbagekalde et  

 testamente.
Stk. 2.  

  

 Erklæringen  

 skal afgives i overensstemmelse med reglerne om oprettelse af testamente.
Er  

 arveladeren umyndig, kræves værgens og statsforvaltningens samtykke.
Kapitel 12 Testamentes ugyldighed og anfægtelse § 69.  

  

 Et  

 testamente er ugyldigt, hvis testator ikke ved oprettelsen opfyldte  

 betingelserne i § 62, eller hvis testamentet ikke opfyldte kravene i  

 §§ 63,  

 stk. 1, 64, stk. 1-3, eller 66.
 § 70.  

  

 Notarens  

 påtegning på et testamente oprettet i medfør af § 63 skal anses som  

 bevis  

 for de forhold, der er omfattet af attestationen, medmindre særlige  

 omstændigheder giver grund til at betvivle påtegningens rigtighed.
 § 71.  

  

 Hvis der rejses indsigelse mod testamente oprettet i medfør af § 64,  

 skal  

 den, der vil påberåbe sig testamentet, godtgøre, at testamentet er gyldigt  

 oprettet.
 Stk. 2.  

  

 Testamentsvidnernes  

 påtegning på et vidnetestamente om de forhold, der er nævnt i § 64,  

 stk. 1, skal anses som bevis herfor, medmindre særlige omstændigheder  

 giver grund til at betvivle påtegningens rigtighed.
§ 72.  

  

 Et  

 testamente oprettet i medfør af § 65 er ugyldigt, hvis 1)  

 	  

 det ikke kan anses  

 for sikkert, at testamentet er udtryk for testators beslutning og er oprettet  

 af denne, eller 2)  

 	  

 det må antages, at  

 testator ikke var i stand til fornuftmæssigt at oprette testamentet.
 § 73.  

  

 En  

 testamentarisk disposition efter § 66 er gyldig, medmindre det må  

 antages,  

 at den ikke er oprettet af testator, eller at testator ikke var i stand til  

 fornuftmæssigt at fordele de pågældende genstande.
 § 74.  

  

 En  

 testamentarisk bestemmelse er ugyldig, hvis testator ved dens oprettelse på  

 grund af sindssygdom, herunder svær demens, hæmmet psykisk udvikling,  

 forbigående sindsforvirring eller en lignende tilstand, manglede evnen til  

 fornuftmæssigt at råde over sine ejendele.
 § 75.  

  

 En  

 testamentarisk bestemmelse er ugyldig, hvis den må antages at være fremkaldt  

 ved tvang, svig eller anden utilbørlig påvirkning, herunder ved misbrug af  

 testators manglende dømmekraft, svaghedstilstand eller afhængighed.
§ 76.  

  

 En  

 testamentarisk bestemmelse, der på grund af en fejlskrift eller anden  

 fejltagelse har fået et indhold, der afviger fra det tilsigtede indhold, skal  

 så  

 vidt muligt gennemføres efter sin rette mening.
Hvis denne ikke kan fastslås,  

 er den testamentariske bestemmelse ugyldig.
§ 77.  

  

 En  

 testamentarisk bestemmelse er ugyldig, hvis 1)  

 	  

 testator ved  

 oprettelsen befandt sig i en vildfarelse om omstændigheder, som var afgørende  

 for bestemmelsen, eller 2)  

 	  

 forhold, som var  

 afgørende for bestemmelsen, efter oprettelsen har ændret sig på en sådan  

 måde,  

 at testator med kendskab dertil ville have tilbagekaldt bestemmelsen.
 Stk. 2.  

  

 Uanset stk. 1  

 skal bestemmelsen dog gennemføres efter sin rette mening, hvis denne kan  

 fastslås.
 § 78.  

  

 En  

 testamentarisk bestemmelse, der går ud på en anvendelse eller tilintetgørelse  

 af ejendelene, som åbenbart savner fornuftig mening, er ugyldig.
 § 79.  

  

 Indsigelse mod et testamentes gyldighed kan rejses af enhver, som vil arve,  

 hvis testamentet erklæres ugyldigt.
Kapitel 13 Fælles testamente Tilbagekaldelse  

 af en fælles testamentarisk disposition § 80.  

  

 Ensidig tilbagekaldelse af en fælles testamentarisk disposition skal for at  

 være gyldig meddeles den anden part, medmindre dette af særlige grunde er  

 udelukket.
Længstlevendes  

 testationsret § 81.  

  

 Har ægtefæller ved en fælles testamentarisk disposition truffet bestemmelse  

 om,  

 hvordan arven skal fordeles ved længstlevendes død, kan den længstlevende  

 ægtefælle  

 ved testamente råde over friarven i boet efter længstlevende, jf. dog  

 stk. 2 Stk. 2.  

  

 Den  

 længstlevende ægtefælle kan ikke ved testamente råde over 1)  

 	  

 friarv, der ifølge  

 det fælles testamente skal tilfalde førstafdødes særlivsarvinger, og 2)  

 	  

 halvdelen af friarv,  

 der ifølge det fælles testamente skal tilfalde fælles livsarvinger.
 Stk. 3.  

  

 Stk. 1  

 og 2 finder ikke anvendelse, hvis den fælles testamentariske disposition  

 indeholder anden bestemmelse om den længstlevende ægtefælles testationsret.
 § 82.  

  

 § 81  

 finder tilsvarende anvendelse, hvor et fælles testamente er oprettet af andre  

 end ægtefæller.
Længstlevendes  

 dispositionsadgang i levende live § 83.  

  

 Har ægtefæller ved fælles testamente truffet bestemmelse om arvens fordeling  

 efter den længstlevendes død, som den længstlevende ikke kan tilbagekalde,  

 kan  

 den længstlevende ikke tilsidesætte denne bestemmelse ved 1)  

 	  

 at give gaver eller  

 arveforskud, hvis værdi står i misforhold til formuen, eller 2)  

 	  

 at indsætte en  

 begunstiget i en livsforsikring eller lignende ordning, der er oprettet for  

 et  

 beløb, der står i misforhold til formuen.
 Stk. 2.  

  

 Har den  

 længstlevende foretaget en disposition i strid med stk. 1, nr. 1, kan en  

 arving efter den førstafdøde kræve dispositionen omstødt, hvis modtageren  

 vidste eller burde vide dette.
 Stk. 3.  

  

 Stk. 2  

 finder tilsvarende anvendelse, når en livsforsikring eller lignende ordning  

 omfattet af stk. 1, nr. 2, kommer til udbetaling til en begunstiget.
 Stk. 4.  

  

 Efter den  

 længstlevende ægtefælles død finder stk. 2 og 3 ikke anvendelse i det  

 omfang, den pågældende arving kan opnå dækning for sin arveret ved, at der  

 ydes  

 den pågældende vederlag af det beholdne bo, jf. § 85.
 Stk. 5.  

  

 Stk. 2-4  

 finder ikke anvendelse, hvis dette er udelukket ved testamentet.
 § 84.  

  

 Omstødelsessag  

 efter § 83 anlægges ved skifteretten i den retskreds, hvor den  

 længstlevende ægtefælle har hjemting, jf. retsplejelovens §§ 235 og 236,  

 eller hvor dødsboet efter den længstlevende ægtefælle behandles, jf. lov om  

 skifte af dødsboer § 2. Skifteretten afgør sagen ved dom.  

 Retsplejelovens  

 §§ 226 og 227 finder tilsvarende anvendelse.
 Stk. 2.  

  

 En sag  

 efter § 83, stk. 2, skal anlægges inden 1 år efter, at arvingen har  

 eller burde have fået kendskab til fuldbyrdelsen af gaven eller  

 arveforskuddet.
 Stk. 3.  

  

 En sag  

 efter § 83, stk. 3, skal anlægges inden 1 år efter, at arvingen har  

 eller burde have fået kendskab til udbetalingen.
 § 85.  

  

 Har  

 den længstlevende ægtefælle ved dispositioner som nævnt i § 83  

 væsentligt  

 formindsket sin formue ved begunstigelse af en arving, kan en anden arving,  

 når  

 boet skiftes, kræve vederlag af det beholdne bo.
 Stk. 2.  

  

 Stk. 1  

 finder ikke anvendelse, hvis dette er udelukket ved testamente.
 § 86.  

  

 §§ 83-85  

 finder tilsvarende anvendelse, hvor et fælles testamente er oprettet af andre  

 end ægtefæller.
Udvidet  

 samlevertestamente § 87.  

  

 To  

 personer kan ved testamente bestemme, at de helt eller delvist vil arve  

 hinanden og arves, som var de ægtefæller.
 Stk. 2.  

  

 Det kan  

 ikke i et testamente efter stk. 1 bestemmes, at lovens regler om arv  

 vedrørende fælleseje, herunder reglerne om uskiftet bo, skal finde  

 anvendelse.
 Stk. 3.  

  

 Et  

 testamente efter stk. 1 indebærer ikke, at § 10 finder anvendelse.
§ 88.  

  

 Et testamente efter § 87 er  

 ugyldigt, hvis parterne 1)  

 	  

 ved oprettelsen ikke opfyldte  

 betingelserne i § 6, § 9 eller § 10 i lov om ægteskabs  

 indgåelse  

 og opløsning, 2)  

 	  

 ved oprettelsen havde  

 oprettet testamente efter § 87, hvorefter en anden samlever har arveret, 3)  

 	  

 på tidspunktet for  

 den førstafdøde samlevers død ikke levede sammen på fælles bopæl, og a)  

 	  

 ventede, havde eller  

 havde haft et fælles barn, eller b)  

 	  

 havde levet sammen på  

 den fælles bopæl i et ægteskabslignende forhold de sidste 2 år.
 Stk. 2.  

  

 En fælles  

 bopæl anses ikke for ophørt ved midlertidigt ophold i anden bolig eller ved  

 ophold  

 i institution.
 § 89.  

  

 Testamentariske bestemmelser efter § 87 bortfalder, hvis parterne indgår  

 ægteskab med hinanden, eller hvis en part indgår ægteskab med en anden.
Kapitel 14 Ægtefælles testamentariske bestemmelse om overtagelse  

 efter vurdering § 90.  

  

 En  

 ægtefælle kan ved testamente råde over enkelte genstande inden for sit  

 fuldstændige særeje.
 § 91.  

  

 En  

 ægtefælle, som efterlader sig aktiver, der er fælleseje i boet, kan ved  

 testamente råde over genstande, som tilhører den pågældende, og som ligger  

 inden for så stor en del af fællesboet, som ved ægtefællens død falder i arv  

 efter denne.
Stk. 2.  

  

 Ægtefællen  

 kan dog kun med den anden ægtefælles samtykke testere over 1)  

 	  

 fast ejendom eller  

 andelsbolig, der tjener til familiens bolig, eller hvortil ægtefællernes  

 eller  

 den anden ægtefælles erhvervsvirksomhed er knyttet, 2)  

 	  

 indbo i det fælles  

 hjem, 3)  

 	  

 den anden ægtefælles  

 arbejdsredskaber, eller 4)  

 	  

 et motorkøretøj, der  

 har været anvendt af den anden ægtefælle.
Kapitel 15 Permutation § 92.  

  

 Har testator pålagt en arving en bestemt anvendelse af arven eller  

 indskrænkninger i rådigheden over arven, kan justitsministeren eller den,  

 justitsministeren bemyndiger dertil, tillade ændring af den testamentariske  

 bestemmelse herom, når særlige grunde taler for det.
 Stk. 2.  

  

 Ved  

 afgørelse efter stk. 1 bør der navnlig lægges vægt på testationens  

 formål  

 og karakter, ændrede forhold siden testamentets oprettelse, bestemmelsens  

 gennemførlighed og hensigtsmæssighed samt hensynet til arvingen.
 Stk. 3.  

  

 Har  

 testator indsat nogen til at påse overholdelsen af en bestemmelse som nævnt i  

 stk. 1, kan ændring ikke ske uden dennes samtykke, medmindre særlige  

 omstændigheder  

 taler for det.
Kapitel 16 Dødsgaver mv.
§ 93.  

  

 Reglerne om testamente finder tilsvarende anvendelse på 1)  

 	  

 gaver, der gives i  

 giverens levende live, men som er bestemt til at opfyldes efter giverens død,  

 og 2)  

 	  

 gaver, der er givet  

 kort før giverens død på et tidspunkt, hvor døden må anses for nært  

 forestående,  

 og giveren var klar over dette.
 Stk. 2.  

  

 Stk. 1,  

 nr. 2, gælder ikke for sædvanlige gaver.
Kapitel 17 Overlevelseskravet § 94.  

  

 Arveret  

 tilkommer, medmindre andet er bestemt ved testamente, den, som lever ved  

 arveladerens  

 død, eller som er undfanget forinden og senere bliver levende født.
 Stk. 2.  

  

 Er to, som  

 havde arveret efter hinanden, døde, uden at det vides, hvem der er død først,  

 anses  

 den ene ikke for at have overlevet den anden.
Kapitel 18 Arv, som tilfalder staten § 95.  

  

 Er  

 der ingen arvinger efter loven eller testamente, tilfalder afdødes formue  

 staten.
 Stk. 2.  

  

 Hvis arven  

 tilfalder staten, kan justitsministeren eller den, justitsministeren  

 bemyndiger  

 dertil, efter anmodning bestemme, at arven skal fordeles i overensstemmelse  

 med  

 bestemmelserne i et anfægteligt testamente, hvis testamentet må antages at  

 være  

 udtryk for afdødes sidste vilje.
Stk. 3.  

  

 Hvis arven  

 tilfalder staten, og forholdene særligt taler for det, kan justitsministeren  

 eller den, justitsministeren bemyndiger dertil, endvidere efter anmodning  

 afstå  

 arven helt eller delvis til 1)  

 	  

 afdødes samlever, 2)  

 	  

 personer, der er  

 opvokset hos afdøde som dennes sted- eller plejebørn, 3)  

 	  

 personer, som er  

 opvokset sammen med afdøde som dennes pleje- eller stedsøskende, 4)  

 	  

 afdødes slægtninge i  

 tilfælde, hvor formuen helt eller delvis stammer fra en fælles slægtning,  

 eller 5)  

 	  

 andre personer eller  

 institutioner, som stod den afdøde nær.
 Stk. 4.  

  

 Justitsministeren  

 fastsætter regler om forvaltningen af boer, hvor staten er arving.
 § 96.  

  

 Afgørelser  

 efter § 95, stk. 2 og 3, kan inden 3 måneder fra afgørelsen  

 indbringes for den skifteret, hvor dødsboet behandles, jf. lov om skifte af  

 dødsboer § 2.
 Stk. 2.  

  

 Skifteretten træffer afgørelse ved dom.
 Stk. 3.  

  

 Retsplejelovens  

 §§ 226 og 227 finder tilsvarende anvendelse.
Kapitel 19 Reguleringsbestemmelser § 97.  

  

 Beløbsgrænserne  

 i § 5, stk. 2, og § 11, stk. 2, reguleres årligt pr. 1.  

 januar  

 med 2,0 pct. tillagt eller fratrukket tilpasningskvotienten for det  

 pågældende  

 finansår, jf. lov om en satsreguleringsprocent.
Reguleringen sker på grundlag  

 af den på reguleringstidspunktet gældende beløbsgrænse før afrunding.
Det  

 regulerede beløb afrundes opad til det nærmeste hele kronebeløb, der kan  

 deles  

 med 10.000.
 Stk. 2.  

  

 Justitsministeren bekendtgør årligt reguleringerne.
Kapitel 20 Forholdet til fremmed lovgivning § 98.  

  

 Regeringen kan indgå overenskomst med andre stater om forholdet mellem dansk  

 og  

 fremmed rets regler om arv.
Disse overenskomster finder anvendelse her i  

 riget  

 efter bekendtgørelse i overensstemmelse med de gældende regler.
 Stk. 2.  

  

 Justitsministeren kan endvidere fastsætte regler om forholdet mellem danske  

 og  

 andre nordiske landes regler om arv.
Kapitel 21 Ikrafttræden og overgangsregler § 99.  

  

 Loven træder i kraft den 1.  

 januar 2008.
 Stk. 2.  

  

 Loven  

 finder anvendelse, når arveladeren er død efter lovens ikrafttræden,  

 medmindre  

 andet følger af §§ 100-102. Er arveladeren død før lovens ikrafttræden,  

 finder de hidtil gældende regler fortsat anvendelse, medmindre andet følger  

 af  

 § 103.
 § 100.  

  

 Hvis et barn uden for ægteskab er  

 født før 1. januar 1938, bestemmes dets ret til arv efter faderen og hans  

 slægt  

 og disses ret til arv efter barnet efter den før 1. januar 1938 gældende ret.
 § 101.  

  

 Har en længstlevende ægtefælle  

 udtaget boet efter sin ægtefælle efter den hidtil gældende arvelovs § 7  

 b,  

 stk. 2, finder reglerne i den nævnte lovs § 7 b, stk. 2, 2.  

 pkt., jf. § 7, stk. 2 og 3, anvendelse ved den længstlevende  

 ægtefælles død, selv om denne dør efter lovens ikrafttræden.
 § 102.  

  

 Testamenter og andre arveretlige  

 retshandler samt tilbagekaldelser heraf, som ikke opfylder lovens krav med  

 hensyn  

 til habilitet og form, er gyldige, hvis de er oprettet før lovens  

 ikrafttræden  

 og er i overensstemmelse med de regler, der var gældende ved oprettelsen  

 eller  

 tilbagekaldelsen.
 Stk. 2.  

  

 Bestemmelser om arveafkortning,  

 truffet i overensstemmelse med §§ 10-13 i arveforordning af 21. maj 1845  

 bevarer deres retsvirkning, selv om arveladeren er død efter lovens  

 ikrafttræden.
 Stk. 3.  

  

 Testamenter, som før den 1. april 1964 er konfirmeret efter arveforordning af  

 21. maj 1845, § 27, 1. punktum, bevarer retsvirkning i henhold til denne  

 bestemmelse, selv om arveladeren er død efter lovens ikrafttræden.
 § 103.  

  

 § 15 finder tillige  

 anvendelse i tilfælde, hvor den længstlevende ægtefælle har arvet den  

 førstafdøde efter den hidtil gældende arvelovs § 7, stk. 1.
 Stk. 2.  

  

 §§ 24-34  

 anvendes også på uskiftede boer, hvor arveladeren er død før lovens  

 ikrafttræden,  

 men ikke før den 1. april 1964. § 31, stk. 2, finder dog kun  

 anvendelse, hvis den disposition, der kan medføre omstødelse, er foretaget  

 efter lovens ikrafttræden.
 Stk. 3.  

  

 Frigivelse  

 af båndlagt arv efter § 56, nr. 3, kan også ske i tilfælde, hvor  

 arveladeren er død før lovens ikrafttræden.
 Stk. 4.  

  

 § 83  

 finder anvendelse på dispositioner, der foretages efter lovens ikrafttræden,  

 uanset  

 om førstafdøde er død før lovens ikrafttræden.
 Stk. 5.  

  

 § 92  

 finder også anvendelse, hvor arveladeren er død før lovens ikrafttræden.
 § 104.  

  

 V  

 ed lovens ikrafttræden ophæves:
 1)  

 	  

 Den hidtil gældende  

 arvelov, jf. lovbekendtgørelse nr. 727 af 14. august 2001.
 2)  

 	  

 § 5, 1. punktum,  

 i forordning af 13. maj 1769 om selveierbønder og de dem forundte fordele.
 3)  

 	  

 §§ 1-10 og 12 i  

 forordning af 22. november 1837 angående den selveierbønder hjemlede  

 testationsfrihed.
 4)  

 	  

 Plakat af 17. marts  

 1847.
 5)  

 	  

 § 26 og § 27,  

 2. pkt., i forordning af 21. maj 1845 indeholdende nogle forandringer i  

 lovgivningen om arv.
 § 105.  

  

 Loven gælder ikke for Færøerne og  

 Grønland, men kan ved kongelig anordning sættes i kraft for disse landsdele  

 med  

 de afvigelser, som de særlige færøske og grønlandske forhold tilsiger.
Bemærkninger til lovforslaget Almindelige bemærkninger Indholdsfortegnelse 1. Indledning 18 1.1. Lovforslagets baggrund mv.
18 1.2. Oversigt over lovforslaget 18 1.3. Lovforslagets systematik og sprogbrug mv.
19 2. Slægtninges arveret 20 2.1. Gældende ret 20 2.2. Arvelovsudvalgets overvejelser 21 2.3. Justitsministeriets overvejelser 23 3. Ægtefælles arveret 24 3.1. Gældende ret 24 3.2. Arvelovsudvalgets overvejelser 25 3.3. Justitsministeriets overvejelser 28 4. Svogerskabsarv 29 4.1. Gældende ret 29 4.2. Arvelovsudvalgets overvejelser 29 4.3. Justitsministeriets overvejelser 30 5. Uskiftet bo 31 5.1. Gældende ret 31 5.2. Arvelovsudvalgets overvejelser 33 5.3. Justitsministeriets overvejelser 38 6. Arvehenstand for længstlevende ægtefælle 39 6.1. Gældende ret 39 6.2. Arvelovsudvalgets overvejelser 40 6.3. Justitsministeriets overvejelser 42 7. Testamentsarvingers adgang til overtagelse efter  

 vurdering 43 7.1. Gældende ret 43 7.2. Arvelovsudvalgets overvejelser 43 7.3. Justitsministeriets overvejelser 43 8. Aftale om arv samt arveforskud 43 8.1. Gældende ret 43 8.2. Arvelovsudvalgets overvejelser 45 8.3. Justitsministeriets overvejelser 46 9. Udelukkelse og bortfald af arveret 46 9.1. Gældende ret 46 9.2. Arvelovsudvalgets overvejelser 47 9.3. Justitsministeriets overvejelser 48 10. Testamentarisk bestemmelse over tvangsarv 48 10.1. Gældende ret 48 10.2. Arvelovsudvalgets overvejelser 49 10.3. Justitsministeriets overvejelser 53 11. Testamentarisk bestemmelse over friarv 55 11.1. Gældende ret 55 11.2. Arvelovsudvalgets overvejelser 56 11.3. Justitsministeriets overvejelser 56 12. Oprettelse og tilbagekaldelse af testamente 57 12.1. Gældende ret 57 12.2. Arvelovsudvalgets overvejelser 58 12.3. Justitsministeriets overvejelser 60 13. Testamenters ugyldighed og anfægtelse 62 13.1. Gældende ret 62 13.2. Arvelovsudvalgets overvejelser 53 13.3. Justitsministeriets overvejelser 65 14. Fælles testamenter 66 14.1. Gældende ret 66 14.2. Arvelovsudvalgets overvejelser 66 14.3. Justitsministeriets overvejelser 68 15. Samleverens arveretlige stilling 69 15.1. Gældende ret 69 15.2. Arvelovsudvalgets overvejelser 69 15.3. Justitsministeriets overvejelser 72 16. Ægtefælles testamentariske bestemmelse om  

 overtagelse efter vurdering 75 16.1. Gældende ret 75 16.2. Arvelovsudvalgets overvejelser 75 16.3. Justitsministeriets overvejelser 75 17. Permutation 75 17.1. Gældende ret 75 17.2. Arvelovsudvalgets overvejelser 76 17.3. Justitsministeriets overvejelser 76 18. Dødsgaver mv.
76 18.1. Gældende ret 76 18.2. Arvelovsudvalgets overvejelser 76 18.3. Justitsministeriets overvejelser 77 19. Overlevelseskravet 77 19.1. Gældende ret 77 19.2. Arvelovsudvalgets overvejelser 77 19.3. Justitsministeriets overvejelser 77 20. Arv, som tilfalder staten 77 20.1. Gældende ret 77 20.2. Arvelovsudvalgets overvejelser 78 20.3. Justitsministeriets overvejelser 79 21. Reguleringsbestemmelser 79 22. Forholdet til fremmed lovgivning 79 23. Ikrafttræden og overgangsregler 79 24. De økonomiske og administrative konsekvenser  

 for det offentlige 80 25. De økonomiske og administrative konsekvenser  

 for erhvervslivet mv.
80 26. De administrative konsekvenser for borgere 80 27. De miljømæssige konsekvenser 80 28. Forholdet til EU-retten 80 29. Hørte myndigheder og organisationer mv.
80 30. Sammenfattende skema 81 1. Indledning 1.1. Lovforslagets formål og baggrund Lovforslagets formål er at gennemføre en revision af  

 arvelovgivningen.
Den gældende arvelov blev vedtaget i 1963 og er siden  

 gennemførelsen kun ændret på enkelte punkter.
Siden arvelovens vedtagelse er  

 der sket væsentlige ændringer i familiemønstret.
Nye familiemønstre med  

 sammenbragte børn og ugifte samlevende er i dag almindeligt accepterede og  

 udgør en væsentlig del af det samlede antal parforhold i Danmark.
Sigtet med  

 revisionen af arveloven er at tilpasse arvereglerne de nye familiemønstre.
Med lovforslaget foreslås en styrkelse af den længstlevende  

 ægtefælles retsstilling. Ægtefæller vil typisk have et ønske om, at  

 længstlevende så vidt muligt kan fortsætte sin livsførelse.
Arveloven bør  

 derfor indrettes, så dette ønske i højere grad kan realiseres, uden at  

 ægtefællerne behøver at oprette et testamente om begrænsning af børnenes arv.  

 Dette sker navnlig ved en forhøjelse af den arveret, der følger umiddelbart  

 af  

 loven og således ikke forudsætter oprettelse af testamente (den legale  

 arveret), fra 1/3 til ½ af arveladerens ejendele, når arveladeren samtidig  

 efterlader sig børn (livsarvinger). Endvidere foreslås den længstlevende  

 ægtefælles adgang til at få henstand med udbetaling af arv til førstafdødes  

 børn udvidet til også at omfatte myndige livsarvinger.
Lovforslaget indebærer endvidere, at arvelader får større  

 frihed til at disponere over sin formue ved testamente.
Den andel af  

 livsarvingernes arveret, som ikke kan fratages dem ved testamente (den  

 såkaldte  

 tvangsarv), foreslås således nedsat fra ½ til ¼ af den legale arv.
Også  

 ægtefællens tvangsarv foreslås fremover at udgøre ¼ af den legale arv.  

 Endvidere  

 indføres der en adgang for arvelader til at begrænse en livsarvings tvangsarv  

 til 1 mio. kr., og arveladeren får mulighed for at bestemme, at en livsarving  

 skal have sin tvangsarv udbetalt kontant.
Dette indebærer, at det bl.a.  

 bliver  

 lettere at ligestille sammenbragte børn i arveretlig henseende, og at  

 gennemførelsen af generationsskifter af erhvervsvirksomheder lettes.
Herudover indeholder lovforslaget en række andre forslag  

 til justeringer og tilpasninger af arvereglerne.
Således foreslås det bl.a.,  

 at  

 ugifte samlevende på en særlig nem måde skal kunne oprette testamente om  

 gensidig arveret (et udvidet samlevertestamente). Der foreslås også mere  

 udførlige regler om de problemer, der kan opstå, når flere personer opretter  

 testamente sammen (fælles testamenter).
I sammenhæng med revisionen af arveloven foreslås en række  

 ændringer af den lovgivning, der knytter sig til arveloven.
Det drejer sig  

 bl.a. om ændringer i forsikringsaftalelovens og pensionsopsparingslovens  

 regler  

 om indsættelse af begunstigede.
Der henvises herom til det samtidigt  

 fremsatte  

 lovforslag om ændring af forsikringsaftaleloven samt forskellige andre love  

 (Begunstigelser i forsikringsordninger og ændringer som følge af arveloven  

 mv.).
 Lovforslaget bygger på betænkning nr. 1473/2006 fra udvalget  

 til revision af arveloven og lov om skifte af fællesbo mv.  

 (Arvelovsudvalget).
 Ved afgivelsen af betænkningen bestod udvalget af en  

 formand (højesteretspræsident Torben Melchior) og 11 andre medlemmer som  

 repræsentanter for Advokatrådet, Dansk Arbejdsgiverforening, Den Danske  

 Dommerforening, Dommerfuldmægtigforeningen, Forsikring & Pension,  

 Handels-  

 og Kontorfunktionærernes Forbund i Danmark, Landbrugsrådet, Politiforbundet i  

 Danmark og Justitsministeriet.
 Betænkningen er afgivet i enighed.
 Lovforslaget svarer med nogle ændringer til lovudkastet i  

 Arvelovsudvalgets betænkning.
1.2. Oversigt over lovforslaget Lovforslaget indeholder en fuldstændig revision af  

 arveloven og er opbygget i 22 kapitler.
 Kapitel 1  

 handler om slægtninges legale arveret, livsarvingernes tvangsarveret og om  

 slægtsarvingers adgang til at overtage boets aktiver efter vurdering.
 I  

 kapitel  

 2  

 findes der regler om ægtefællens legale  

 arveret, ægtefællens udtagelsesret og tvangsarveret samt ægtefællens adgang  

 til  

 at overtage boets aktiver efter vurdering.
 Kapitel 3  

 indeholder regler om svogerskabsarv efter en længstlevende ægtefælle, dvs.  

 regler om fordeling af arven, når den længstlevende ægtefælle dør i et  

 barnløst  

 ægteskab eller efter at have arvet den førstafdøde ægtefælle efter reglerne  

 om  

 suppleringsarv.
 I  

 kapitel  

 4  

 er der regler om den længstlevende ægtefælles  

 adgang til uskiftet bo.
 Kapitel 5  

 indeholder regler om den længstlevende ægtefælles adgang til arvehenstand med  

 udbetaling af arven til den førstafdøde ægtefælles livsarvinger.
 I  

 kapitel  

 6  

 er der en regel om testamentsarvingers adgang  

 til overtagelse efter vurdering.
 Kapitel 7  

 indeholder regler om aftaler om arv, herunder regler om afkald på forventet  

 og  

 falden arv samt arveforskud.
 Kapitel 8  

 indeholder regler om udelukkelse og bortfald af arveret.
 I  

 kapitel  

 9  

 findes der regler om adgangen til ved  

 testamente at råde over tvangsarv.
 Kapitel 10  

 indeholder regler om adgangen til ved testamente at råde over friarv.
 I  

 kapitel  

 11  

 og  

 12  

 findes reglerne om oprettelse og tilbagekaldelse af testamente og om  

 testamenters ugyldighed og anfægtelse mv.
Kapitel 13  

 indeholder regler om fælles testamenter, dvs. testamenter, der er oprettet af  

 to personer eller flere i fællesskab.
Kapitlet indeholder regler om  

 tilbagekaldelse af fælles testamenter og om den længstlevende testators  

 adgang  

 til at disponere i levende live og ved testamente.
Endvidere indeholder  

 kapitlet regler om ugifte samlevendes adgang til at oprette et udvidet  

 samlevertestamente, der indebærer, at parterne arver hinanden og arves, som  

 var  

 de ægtefæller.
 Kapitel 14  

 indeholder regler om ægtefællens adgang til at træffe testamentariske  

 bestemmelser om overtagelse efter vurdering.
 Kapitel 15  

 handler om permutation, dvs. justitsministerens adgang til i særlige tilfælde  

 at tillade ændring af en testamentarisk bestemmelse, der pålægger en arving  

 en  

 bestemt anvendelse af arven eller en indskrænkning i rådigheden over arven.
 Kapitel 16  

 handler om dødsgaver mv.
 Kapitel 17  

 indeholder reglen om det almindelige arveretlige overlevelseskrav, dvs.  

 reglen  

 om, at den, som lever ved arveladerens død, eller som er undfanget forinden  

 og  

 senere bliver født, har arveret.
Kapitel 18  

 handler om arv, som tilfalder staten, fordi arveladeren dør uden at efterlade  

 sig arvinger efter loven eller testamente.
Kapitlet indeholder endvidere  

 regler  

 om justitsministerens adgang til i særlige tilfælde at afstå arven til en  

 person, som uden at være arving, stod afdøde nær.
 Kapitel 19  

 indeholder reguleringsbestemmelser.
 I  

 kapitel  

 20  

 findes der regler om forholdet til fremmed  

 lovgivning, og i kapitel 21 findes lovens ikrafttrædelses- og  

 overgangsregler.
 Hovedpunkterne i lovforslagets enkelte kapitler gennemgås i  

 pkt. 2-22.
 1.3. Lovforslagets systematik og sprogbrug mv.
Lovforslagets systematik er ændret i forhold til den gældende  

 arvelov.
Det skyldes især et ønske om større overskuelighed.
Et væsentligt element i den nye struktur er at placere de  

 legale regler om slægtens arveret sammen med reglerne om slægtens  

 tvangsarveret  

 og de legale regler om slægtens adgang til overtagelse af boets aktiver efter  

 vurdering, således at der i samme kapitel i loven opnås en samlet regulering  

 af  

 slægtninges arveret.
Tilsvarende gælder for reglerne om ægtefællens arveret.  

 Reglerne  

 om uskiftet bo og arvehenstand for den længstlevende ægtefælle har dog  

 fortsat  

 selvstændige kapitler i loven.
Herudover indebærer den ændrede struktur, at lovforslaget  

 indeholder selvstændige kapitler om adgangen til ved testamente at råde over  

 henholdsvis tvangsarv og friarv.
En sådan samlet placering af disse regler  

 har  

 til formål at tydeliggøre, hvilke dispositioner over henholdsvis tvangsarv og  

 friarv, der kan foretages ved testamente.
 Den gældende arvelov anvender udtrykket den efterlevende  

 ægtefælle, jf. f.eks. lovens § 8. Med henblik på en modernisering af  

 sprogbrugen  

 bygger lovforslaget på en konsekvent anvendelse af det mere nutidige udtryk  

 den  

 længstlevende ægtefælle.
 Den gældende arvelov bruger endvidere udtrykket særlig  

 livsarving om den ene ægtefælles særbarn, jf. f.eks. § 9. Med  

 henblik på  

 en modernisering og forenkling af sprogbrugen anvendes i lovforslaget  

 udtrykket  

 særlivsarving.
2. Slægtninges arveret 2.1. Gældende ret 2.1.1. Arv efter loven Arvelovens kapitel 1 om slægtninges arveret indeholder  

 reglerne om, hvorledes arven skal fordeles, hvis arveladeren ikke har  

 oprettet  

 testamente og ikke efterlader sig en ægtefælle.
Forholdet mellem arv til  

 livsarvinger  

 og arv til ægtefælle er behandlet i pkt. 3.1.
Slægtninges arveret bygger på en inddeling i arveklasser.  

 Arveladerens børn og disses efterkommere udgør første arveklasse.
Børn,  

 børnebørn mv. kaldes også livsarvinger.
Efter arvelovens § 1 er en arveladers nærmeste  

 slægtsarvinger den pågældendes børn.
Børnene arver lige.
Hvis et af børnene  

 er  

 død før arveladeren, træder dets børn i dets sted og arver indbyrdes lige.
På  

 tilsvarende måde arver fjernere livsarvinger (oldebørn mv.).
Hvis arveladeren ikke efterlader sig livsarvinger,  

 tilfalder arven anden arveklasse, jf. arvelovens § 2. Denne arveklasse  

 udgøres  

 af afdødes forældre og disses efterkommere, dvs. arveladerens søskende,  

 nevøer  

 og niecer osv.
Lever begge arveladerens forældre, arver de hver halvdelen.
Er  

 en eller begge forældre døde, træder disses børn i deres sted.
Efterlader arveladeren sig ikke arvinger i første eller  

 anden arveklasse, tilfalder arven tredje arveklasse, jf. arvelovens § 3.  

 Denne arveklasse udgøres af afdødes bedsteforældre og disses børn  

 (arveladerens  

 farbrødre, fastre, mostre og morbrødre), men ikke fjernere livsarvinger.  

 Arveladerens kusiner og fætre og disses efterkommere er således ikke legale  

 arvinger.
Arven fordeles ligeligt mellem bedsteforældrene på fædrene og  

 mødrene  

 side, og er en af bedsteforældrene døde, træder dennes børn i stedet.
Er der  

 kun arvinger på fædrene eller mødrene side, arver disse alene.
Som udgangspunkt er det uden betydning for en persons ret  

 til arv i henhold til loven, om den pågældende er født i eller uden for  

 ægteskab.
Børn født uden for ægteskab før den 1. januar 1938 har dog som  

 altovervejende hovedregel ikke legal arveret efter deres far eller efter  

 faderens slægt.
Tilsvarende har faderen og dennes slægt ikke legal arveret  

 efter barnet.
 Ifølge arvelovens § 4 begrunder adoption samme  

 arveretlige stilling som biologisk slægtskab, medmindre andet følger af  

 adoptionslovgivningen.  

 Hvad der følger af adoptionslovgivningen, afhænger af, hvornår adoptionen er  

 sket, idet regler om adoptions retsvirkninger kun i begrænset omfang er  

 tillagt  

 tilbagevirkende kraft.
 Der henvises til betænkningen s. 41-44, der bl.a.  

 indeholder en mere uddybende gennemgang af spørgsmålet om den arveretlige  

 stilling ved adoption.
2.1.2. Livsarvingers tvangsarv Arveladerens livsarvinger er tvangsarvinger, og halvdelen  

 af den legale arvelod, der tilkommer dem, er tvangsarv, jf. arvelovens  

 § 25. Det indebærer, at en arvelader, der efterlader sig livsarvinger,  

 kun  

 kan råde over halvdelen af sin formue ved testamente, jf. § 26,  

 stk. 1.
Efter § 26, stk. 2, kan arveladeren give en  

 arving fortrinsret til at modtage sin arv i bestemte genstande.
Arveladeren  

 kan  

 imidlertid ikke tvinge en arving til at modtage sin tvangsarv i form af  

 bestemte genstande, og arveladeren kan heller ikke testere hele boet til en  

 person, mod at denne betaler tvangsarvingernes arv kontant.
Tvangsarveretten  

 er  

 således en egentlig andelsret i boet.
Tvangsarvereglerne gælder kun i det omfang, andet ikke er  

 fastsat ved lov.
Der findes enkelte undtagelser til reglerne.
Som eksempel  

 kan  

 nævnes, at en arvelader kan beslutte, at en tvangsarv skal være særeje, jf.  

 lov  

 om ægteskabets retsvirkninger § 28 a, jf. § 28, og at  

 livsarvingernes  

 tvangsarv skal båndlægges, jf. arvelovens §§ 58ff.
Ud over de almindelige regler om tvangsarv indeholder  

 arvelovens kapitel 5 regler om forlodsret for børn.
Efter § 27 har  

 arveladers  

 barn ret til forlods at få udlagt et efter forholdene afpasset beløb, hvis  

 dette er nødvendigt for at sikre barnet passende underhold og uddannelse  

 indtil  

 dets 21. år.
Forlodsretten kan ikke indskrænkes ved testamente.
Forlodsretten  

 går forud for anden arv, men fyldestgøres kun af tvangsarv, hvis boets midler  

 ikke  

 i øvrigt strækker til, jf. § 27, stk. 2. Har flere børn forlodsret,  

 og kan boet ikke udrede det samlede beløb, bestemmer skifteretten under  

 hensyn  

 til børnenes behov og forholdene i øvrigt, hvor meget der forlods skal  

 udlægges  

 til et eller flere af børnene, jf. § 28. Skifteretten eller bobestyreren  

 har pligt til at påse, at forlodsret gøres gældende i boet, jf. § 29.  

 Forlodsretten kan ikke gøres gældende, hvis en længstlevende ægtefælle er i  

 uskiftet bo efter reglerne i arvelovens kapitel 3, idet ægtefællen i disse  

 tilfælde fortsat har forsørgelsespligten over fællesbørn, ligesom ægtefællen  

 efter arvelovens § 9, stk. 3, overtager den afdøde ægtefælles  

 forsørgelsespligt over for dennes mindreårige særbørn.
Forlodsretten  

 fortrænges  

 endvidere af ægtefællens ret til suppleringsarv efter arvelovens § 7 b,  

 stk. 2. Reglerne om forlodsret, der blev indsat i arveloven i 1963, har  

 alene været anvendt i meget begrænset omfang og anvendes ikke længere i  

 praksis.
 Der henvises til betænkningen s. 75-77.
2.1.3. Slægtninges adgang til overtagelse  

 efter vurdering Både legale og testamentariske arvinger har krav på at få  

 arven udbetalt kontant. Ønsker en arving at få sin arv udbetalt kontant, og  

 er  

 der ikke tilstrækkelige likvide midler i boet, må afdødes aktiver sælges af  

 boet,  

 jf. dødsboskiftelovens § 58.
Efter arvelovens § 24 a, 1. pkt., er arvingerne  

 berettigede til for deres arvelod at overtage boets aktiver til  

 vurderingsbeløbet.
Arvingen har ikke i medfør af § 24 a ret til at  

 overtage aktiver, hvis værdi er større end den arv, arvingen har krav på.
Kan  

 arvingerne indbyrdes blive enige om en sådan fordeling, der f.eks. betinges  

 af,  

 at det overskydende beløb indbetales til boet, er der ikke noget til hinder  

 for  

 dette.
Retten til overtagelse efter vurdering fortrænges af arveladerens  

 testamentariske bestemmelser om boets aktiver, i det omfang arveladeren ikke  

 har overskredet sin testationskompetence efter § 26, stk. 2, og  

 § 66.
Ønsker flere arvinger at overtage det samme aktiv, følger  

 det af § 24 a, 2. pkt., at det må afgøres ved lodtrækning, hvem der skal  

 have dette.
Hvis et aktiv har særlig erindringsværdi for en bestemt arving,  

 fra  

 hvis slægt eller slægtsgren aktivet stammer, har arvingen efter § 24 a,  

 3.  

 pkt., fortrinsret til at overtage dette.
 Der henvises til betænkningen s. 353-354.
2.2. Arvelovsudvalgets overvejelser 2.2.1. Arv efter loven Arvelovsudvalget foreslår ingen indholdsmæssige ændringer i  

 de gældende regler om slægtninges arveret i tilfælde, hvor arveladeren ikke  

 efterlader sig en ægtefælle.
Udvalget har i betænkningen bl.a. overvejet, om kredsen af  

 slægtsarvinger bør begrænses i forhold til den gældende arvelovs §§ 1-3,  

 da kredsen af slægtsarvinger særligt i 2. arveklasse kan blive meget  

 omfattende.
Udvalget foreslår imidlertid ikke en sådan begrænsning, men peger  

 i  

 stedet på, at der kan være behov for en regel i dødsboskifteloven om  

 begrænsning af antallet af tids- og ressourcekrævende eftersøgninger af  

 arvinger  

 som led i skiftet.
 Der henvises til betænkningen s. 45-52.
2.2.2. Livsarvingers tvangsarv Arvelovsudvalget har overvejet, om - og i hvilket omfang -  

 der fortsat er grundlag for livsarvingers tvangsarveret.
For en afskaffelse af livsarvingernes tvangsarveret kan  

 efter udvalgets opfattelse bl.a. tale, at livsarvingerne i langt de fleste  

 tilfælde vil være mellem 45 og 60 år ved arveladerens død.  

 Forsørgelsesmæssige  

 eller etableringsmæssige hensyn har derfor ikke længere samme vægt som et  

 argument for bevarelse af tvangsarv.
I mange tilfælde vil tvangsarv endda  

 først  

 komme til udbetaling, når den længstlevende ægtefælle dør efter at have været  

 i  

 uskiftet bo.
Et traditionsbaseret hensyn, hvorefter slægtens tarv skal  

 varetages gennem arv, harmonerer heller ikke med nutidens samfund, der er  

 baseret på forsørgelse og pleje af ældre, syge og handicappede gennem  

 offentlige pensioner, plejehjem, hjemmehjælpsordninger mv.
For en afskaffelse  

 af livsarvingernes tvangsarveret kan det efter udvalgets opfattelse endvidere  

 anføres, at det bør være op til arveladeren, der har samlet eller bevaret  

 formuen, at bestemme, hvad der skal ske med formuen ved sin død, og at  

 arveladeren  

 ved dispositioner i levende live fuldstændig frit kan råde over sin formue.  

 Udvalget anfører videre, at familiestrukturen er ændret siden vedtagelsen af  

 den gældende arvelov i 1963. Det store antal skilsmisser har medført, at  

 mange  

 har en ægtefælle eller samlever nr. 2 (eller 3) og har børn i det nye  

 forhold.  

 Tvangsarv kan være en hindring for den, der vil sikre det nye forhold.
En  

 arvelader kan endvidere have lødige grunde til at ønske en anden fordeling af  

 arven, f. eks. ved at springe en generation over og lade arven gå til  

 børnebørnene  

 eller ved at bestemme, at en virksomhed, der er arveladers væsentligste  

 aktiv,  

 skal gå til en bestemt arving, fordi denne arving er bedst til at videreføre  

 virksomheden.
Afskaffelse af tvangsarveretten vil således kunne lette  

 gennemførelse af generationsskifte.
For en bevarelse af livsarvingernes tvangsarveret kan efter  

 udvalgets opfattelse bl.a. tale, at en afskaffelse vil være et brud med en  

 rodfæstet retstradition.
Desuden er tvangsarveret for børn formentlig i pagt  

 med, hvad de fleste finder naturligt.
Tvangsarveretten yder i et vist omfang  

 endvidere en livsarving beskyttelse mod pression fra arveladerens side i  

 relation  

 til valg af erhverv, ægtefælle og livsstil.
Som et væsentligt argument peger  

 udvalget endvidere på, at tvangsarvereglerne beskytter arveladerens særbørn,  

 og  

 udvalget peger på, at denne gruppe af arvinger er i stadig vækst på grund af  

 de  

 ændrede familiemønstre.
Selv om det må antages, at tvangsarveretten  i  

 hvert  

 fald i dens nuværende udformning  kan vanskeliggøre generationsskifte i  

 nogle  

 tilfælde, kan det efter udvalgets opfattelse ikke berettige til en  

 afskaffelse  

 af tvangsarven for livsarvinger, og det vil næppe være muligt at afskaffe  

 tvangsarv alene for virksomhedskapital.
Efter en afvejning af disse hensyn finder udvalget, at det  

 vil være for vidtgående at afskaffe livsarvingernes tvangsarveret.
De anførte  

 forhold taler dog efter udvalgets opfattelse med betydelig vægt for en  

 beskæring af livsarvingernes tvangsarv, og udvalget foreslår derfor, at  

 livsarvingernes tvangsarv nedsættes fra ½ til ¼ af den legale arvelod, som  

 tilkommer livsarvingerne.
I forlængelse af dette forslag peger udvalget på,  

 at  

 et typisk ønske fra fleregangsgifte med hver sit hold børn og eventuelle  

 fællesbørn  

 er, at der ved førstafdødes død skal sørges bedst muligt for længstlevende,  

 men  

 at der ved længstlevendes død skal ske en ligestilling mellem parternes børn.  

 Denne ligestilling kan enten være, at hver part skal dele en halvdel, eller  

 at  

 man ønsker en fuldstændig ligedeling.
Dette kan ikke altid lade sig gøre  

 efter  

 de gældende regler, noget afhængig af antallet af børn.
Udvalgets forslag om  

 en  

 begrænsning af livsarvingernes tvangsarveret vil imidlertid skabe mulighed  

 for  

 testamentariske bestemmelser om en sådan ligestilling.
Udvalget har særligt overvejet, hvorledes en ændring af  

 reglerne om livsarvingers tvangsarv kan lette gennemførelse af  

 generationsskifte  

 i erhvervsvirksomheder.
Den foreslåede nedsættelse af livsarvingernes  

 tvangsarv  

 til ¼ af boet vil indebære, at det bliver muligt at testere en større del af  

 boet til den arving  ofte en livsarving  der skal videreføre  

 erhvervsvirksomheden.
Med henblik på yderligere at lette gennemførelsen af  

 generationsskifte af erhvervsvirksomheder foreslår udvalget endvidere, at der  

 indføres adgang til ved testamente at beløbsbegrænse en livsarvings  

 tvangsarv.  

 En adgang til beløbsbegrænsning vil navnlig kunne være hensigtsmæssig ved  

 generationsskifte  

 af større boer, hvor en erhvervsvirksomhed med betydelige værdier skal  

 tilfalde  

 en livsarving, og hvor der også er øvrige tvangsarvinger, der skal  

 tilgodeses.  

 Med en beløbsbegrænsning fastsættes der endvidere en beløbsmæssig øvre grænse  

 for de sociale hensyn, som reglerne om tvangsarv også traditionelt har  

 varetaget.
Samtidig fastholdes i nogen grad det element af slægtsansvar, som  

 er  

 en del af baggrunden for tvangsarv.
Beløbsbegrænsningsreglen vil kun have  

 betydning i forholdsvis få store boer, men vil formentlig netop i disse boer  

 kunne få en væsentlig betydning for tilrettelæggelse af et hensigtsmæssigt  

 generationsskifte.
En lignende beløbsbegrænsningsregel findes i den norske  

 arvelov, og der er gode erfaringer i Norge med reglen.
 Udvalgets overvejelser har været koncentreret om en  

 beløbsbegrænsning på enten 500.000 kr. eller 1 mio. kr. til hver livsarving.  

 Udvalget foreslår en beløbsbegrænsning på 1 mio. kr., da en beløbsbegrænsning  

 på et mindre beløb, f.eks. 500.000 kr., vil udgøre et for betydeligt indgreb  

 i  

 livsarvingernes tvangsarveret i de store boer og vil kunne skabe konflikter  

 mellem arvingerne.
Er en livsarving død, skal det også være muligt ved  

 testamente at begrænse dennes livsarvingers tvangsarv til deres andel af  

 tvangsarven på 1 mio. kr.
Med henblik på at sikre, at tvangsarveretten ikke  

 bliver udhulet, foreslår udvalget, at beløbsgrænsen årligt skal reguleres  

 efter  

 lov om en satsreguleringsprocent.
Udvalget foreslår, at de særlige tvangsarveretlige regler  

 om forlodsret for børn ikke videreføres.
Som begrundelse herfor henviser  

 udvalget til, at reglerne ikke anvendes i praksis.
Det skyldes formentlig  

 især,  

 at reglerne bygger på, at der skal foretages en skønsmæssig vurdering af, om  

 det er nødvendigt for arvingen forlods at få udlagt et beløb.
Det kan desuden  

 kun i et begrænset antal tilfælde komme på tale at anvende bestemmelserne,  

 idet  

 forlodsretten efter de gældende regler ikke kan gøres gældende, hvis den  

 længstlevende ægtefælle vælger uskiftet bo, ligesom forlodsretten viger for  

 ægtefællens ret til suppleringsarv efter § 7 b, stk. 2. Ved  

 uskiftet  

 bo har den længstlevende ægtefælle imidlertid forsørgelsespligt også over for  

 førstafdødes særbørn.
Hvis boet skiftes med et mindreårigt særbarn efter  

 førstafdøde, vil barnets værge få arven udbetalt.
Udbetaling af arven  

 sammenholdt med offentlige støtteordninger og eventuel børnepension vil da  

 normalt  

 være tilstrækkelig til at sikre barnets forsørgelse.
På denne baggrund er der  

 efter udvalgets opfattelse ikke noget praktisk behov for særlige regler om  

 forlodsret for børn.
 Der henvises til betænkningen s. 77-78, 82-95 og 100.
2.2.3. Slægtninges adgang til overtagelse  

 efter vurdering Det er efter udvalgets opfattelse en fundamental arveretlig  

 regel, at slægtsarvingerne har adgang til at overtage boets aktiver til  

 vurderingsbeløbet, og udvalget foreslår, at reglerne i arvelovens § 24 a  

 om slægtninges adgang til overtagelse efter vurdering videreføres med enkelte  

 mindre ændringer.
Som nævnt i pkt. 2.1.3. skal der efter de gældende regler  

 foretages lodtrækning, hvis flere arvinger ønsker at overtage det samme  

 aktiv.  

 En arving, fra hvis slægt eller slægtsgren et aktiv hidrører, har dog  

 fortrinsret til aktivet, hvis det har en særlig erindringsværdi for arvingen.  

 Udvalget anfører, at det er indlysende, at en genstand kan have særlig  

 erindringsværdi, hvis den stammer fra en arvings slægt eller slægtsgren, men  

 peger samtidig på, at et aktiv efter omstændighederne også kan have  

 erindringsværdi,  

 selv om det ikke stammer fra arvingens slægt eller slægtsgren.
Udvalget  

 foreslår derfor, at betingelsen om, at aktivet skal stamme fra arvingens  

 slægt  

 eller slægtsgren, udgår af loven.
 Adgangen til overtagelse efter vurdering skal som hidtil  

 kun gælde i det omfang, arveladeren ikke har truffet anden bestemmelse ved  

 testamente.
Efter gældende ret er der ikke tillagt en arving, der ejer  

 et aktiv i sameje med afdøde, en fortrinsret til at overtage afdødes andel af  

 samejet.
Det er efter udvalgets opfattelse ikke rimeligt, at en person, der  

 ejer et aktiv i sameje med afdøde, ikke har en legal fortrinsret til aktivet.  

 Udvalget foreslår derfor, at der indføres en regel om fortrinsret i disse  

 tilfælde.
Fortrinsretten skal alene være begrænset af en længstlevende  

 ægtefælles ret til forlods at udtage genstande, som udelukkende tjener til  

 den  

 pågældendes personlige brug eller mindreårige børns brug.
I det omfang der er  

 tale om et fællesejeaktiv, skal ægtefællen endvidere have fortrinsret til at  

 overtage en fast ejendom eller andelsbolig, der har tjent til familiens  

 bolig,  

 eller hvortil ægtefællernes eller den længstlevende ægtefælles virksomhed er  

 knyttet.
Tilsvarende gælder for indbo i det fælles hjem, den længstlevende  

 ægtefælles arbejdsredskaber og et motorkøretøj, der har været anvendt af den  

 længstlevende ægtefælle.
Sameje sker oftest om fast ejendom, der kan repræsentere en  

 betydelig værdi.
På denne baggrund foreslår udvalget, at samejerens  

 fortrinsret  

 skal bevares, selvom værdien af boets andel i samejet overstiger arvingens  

 arvelod. Ønsker arvingen i denne situation at overtage boets andel, skal det  

 overskydende beløb betales kontant til boet, således at der ikke sker en  

 kvantitativ forrykkelse af arveforholdene.
Udvalget finder, at fortrinsretten bør kunne anvendes,  

 selvom der er flere end 2 personer, der ejer aktivet sammen.
Hvis der i en  

 sådan situation er flere arvinger, der ønsker at overtage andelen af aktivet,  

 må det afgøres ved lodtrækning, hvem der skal have andelen.
 Adgangen til overtagelse efter vurdering skal kun gælde i  

 det omfang, arveladeren ikke har truffet anden bestemmelse ved testamente.
 Der henvises til betænkningen s. 360-363.
2.3. Justitsministeriets overvejelser 2.3.1. Arv efter loven Justitsministeriet er enig med udvalget i, at der ikke er  

 behov for indholdsmæssige ændringer i de legale regler om slægtninges arveret  

 i  

 tilfælde, hvor arveladeren ikke efterlader sig en ægtefælle, og lovforslaget  

 er  

 udformet i overensstemmelse hermed.
 Der henvises til lovforslagets §§ 1-4 og  

 bemærkningerne til disse bestemmelser.
 For så vidt angår udvalgets forslag om en regel, der kan  

 begrænse antallet af tids- og ressourcekrævende eftersøgninger af arvinger  

 som  

 led i skiftet, henvises til § 3, nr. 1 og 8, og bemærkningerne hertil i  

 det lovforslag om ændring af forsikringsaftaleloven samt forskellige andre  

 love  

 (Begunstigelser i forsikringsordninger og ændringer som følge af arveloven  

 mv.), der er fremsat samtidig med dette lovforslag.
2.3.2. Livsarvingers tvangsarv Justitsministeriet er af de grunde, der er anført af  

 Arvelovsudvalget, enig i, at tvangsarveretten for livsarvinger ikke bør  

 afskaffes,  

 men at en række forhold, herunder bl.a. hensynet til gennemførelse af  

 generationsskifter i erhvervsvirksomheder og muligheden for ved testamente at  

 ligestille sammenbragte børn i arveretlig henseende, taler for en nedsættelse  

 og justering af livsarvingernes tvangsarveret.
Justitsministeriet kan derfor tilslutte sig udvalgets  

 forslag om at nedsætte livsarvingernes tvangsarvebrøk fra ½ til ¼ af den  

 legale  

 arvebrøk samt forslaget om, at der gives mulighed for ved testamente at  

 beløbsbegrænse  

 en livsarvings tvangsarv.
Forslaget om adgang til en beløbsbegrænsning på 1  

 mio. kr. vil kun få praktisk betydning i store boer.
I sådanne boer vil den  

 foreslåede beløbsbegrænsning imidlertid give større handlefrihed for  

 arveladeren ved udformningen af testamentet og dermed indebære bedre  

 muligheder  

 for tilrettelæggelse af et hensigtsmæssigt generationsskifte af f.eks. en  

 privat erhvervsvirksomhed.
Justitsministeriet kan på denne baggrund tiltræde,  

 at beløbsgrænsen sættes til 1 mio. kr. for hver livsarving.
Det foreslås, at beløbsbegrænsningsreglen udformes således,  

 at en testamentarisk bestemmelse om beløbsbegrænsning af tvangsarven også  

 skal  

 anvendes i forhold til arveladerens børnebørn, hvis arveladerens barn, der  

 har  

 fået beløbsbegrænset sin tvangsarv, er afgået ved døden efter testamentets  

 oprettelse.
Det indebærer, at arveladerens børnebørn i denne situation hver  

 vil  

 arve den andel af beløbet på 1 mio. kr., som efter de almindelige  

 fordelingsregler tilfalder dem.
Baggrunden herfor er, at det må antages, at  

 en  

 arvelader, der beløbsbegrænser sit barns tvangsarv, også ønsker at denne  

 beløbsbegrænsning skal gælde i forhold til børnebørnene.
Hvis arveladeren  

 ikke  

 ønsker, at beløbsbegrænsningen skal anvendes i forhold til børnene, kan der  

 træffes anden bestemmelse ved testamente.
 Der henvises til lovforslagets § 5 og bemærkningerne  

 til denne bestemmelse.
 Af de grunde, der er anført af Arvelovsudvalget, kan  

 Justitsministeriet endvidere tiltræde, at der ikke er behov for at videreføre  

 reglerne om forlodsret for børn i den gældende arvelovs kapitel 5.  

 Lovforslaget  

 indeholder derfor ikke regler herom.
2.3.3. Slægtninges adgang til overtagelse  

 efter vurdering Justitsministeriet kan tiltræde udvalgets overvejelser om  

 udformningen af reglerne om slægtninges almindelige adgang til overtagelse af  

 boets aktiver efter vurdering.
Justitsministeriet kan endvidere tiltræde, at  

 der medtages en regel om en arvings ret til at overtage et aktiv, der ejes i  

 sameje med afdøde.
Dog finder Justitsministeriet, at det bør præciseres i  

 reglen, at arvingens ret som udgangspunkt må vige for ægtefællens ret, når  

 også  

 ægtefællen ejer en andel af det samme aktiv i sameje med boet.
 Der henvises til lovforslagets §§ 6-8 og  

 bemærkningerne til disse bestemmelser.
3. Ægtefællens arveret 3.1. Gældende ret 3.1.1. Arv efter loven Arvelovens kapitel 2 indeholder reglerne om, hvordan arven  

 fordeles, hvis arveladeren efterlader en ægtefælle og ikke har oprettet  

 testamente.
Reglerne om ægtefællens arveret gælder også for registrerede  

 partnere.
 Hvis arveladeren ikke efterlader sig livsarvinger, arver  

 ægtefællen hele formuen, jf. arvelovens § 7, stk. 1. Hvis  

 arveladeren  

 efterlader sig både ægtefælle og livsarvinger, arver ægtefællen 1/3 af det,  

 der  

 falder i arv efter arveladeren, og de resterende 2/3 skal deles mellem  

 livsarvingerne efter reglerne i § 1.
3.1.2. Ægtefællens tvangsarv Ægtefællen er tvangsarving, og halvdelen af den legale  

 arvelod er tvangsarv, jf. arvelovens § 25. Om retsvirkningerne af, at  

 der  

 er tale om tvangsarv henvises til pkt. 2.1.2. om livsarvingers tvangsarv.
 Der henvises til betænkningen s. 75-76.
3.1.3. Ægtefællens udtagelsesret Udover sin arveret har ægtefællen efter arvelovens § 7  

 a og § 7 b en fortrinsstilling ved skifte af boet.
Efter § 7 a har ægtefællen således ret til at udtage  

 genstande såsom tøj, smykker m.v., som alene tjener til den pågældendes  

 personlige brug.
Det er dog en forudsætning, at genstandenes værdi ikke står  

 i  

 misforhold til ægtefællernes formueforhold.
Den længstlevende har endvidere  

 ret  

 til at udtage genstande, der er erhvervet til børnenes brug.
Genstandene  

 udtages forlods, dvs. at de ikke indgår ved beregningen af arv til ægtefællen  

 og livsarvingerne.
Efter § 7 b, stk. 2, har den længstlevende  

 ægtefælle endvidere ret til såkaldt suppleringsarv.
Bestemmelsen indebærer,  

 at  

 ægtefællen altid har ret til at udtage så meget, at værdien heraf sammen med  

 den længstlevendes boslod og eventuelle særeje udgør et beløb, der i 2006 er  

 på  

 200.000 kr.
Beløbet reguleres årligt.
Værdien af genstande, der udtages i  

 medfør  

 af § 7 a, medregnes ikke i de 200.000 kr.
Visse personlige eller uoverdragelige rettigheder, der er  

 omfattet af lov om ægteskabets retsvirkninger § 15, stk. 2, f.eks.  

 enkepension  

 og livrente, er uden indflydelse på længstlevendes ret efter § 7 b,  

 stk. 2.  

 Også andre lignende periodiske ydelser må holdes udenfor ved beregningen,  

 f.eks. ret til egenpension samt efterindtægt i medfør af  

 tjenestemandspensionsloven, efterløn efter funktionærloven og efterpension  

 efter socialpensionsloven.
Det samme er tilfældet med engangsbeløb efter  

 arbejdsskadesikringsloven og engangsbeløb fra ATP.
Der er i den juridiske  

 litteratur enighed om, at erstatning for tab af forsørger også kan holdes  

 uden  

 for beregningen efter § 7 b, stk. 2. Det antages, at en  

 livsforsikring eller en ulykkesforsikring, som tilkommer længstlevende uden  

 om  

 dødsboet, jf. forsikringsaftalelovens § 102, stk. 1, kan holdes  

 uden  

 for beregningen.
Kapitalpensioners, ratepensioners og indekskontrakters  

 stilling i forhold til arvelovens § 7 b, stk. 2, er usikker, og der  

 er i den juridiske litteratur forskellige opfattelser af, om beløbene skal  

 indgå ved beregningen.
I stedet for at anvende reglen i § 7 b, stk. 2,  

 kan den længstlevende ægtefælle efter § 7 b, stk. 1, vælge at  

 udtage  

 bohave, arbejdsredskaber og løsøre i det omfang, det er nødvendigt for, at  

 han  

 eller hun kan opretholde hjemmet eller sit erhverv.
Det er en forudsætning  

 for  

 at anvende reglen, at der er tale om et bo af ringe værdi.
Da  

 reglen kun har  

 betydning, hvor værdien af arbejdsredskaber m.v. overstiger de 200.000 kr.,  

 som  

 kan udtages efter § 7 b, stk. 2, har reglen kun meget ringe  

 praktisk  

 betydning.
 Der henvises til betænkningen s. 53-55.
3.1.4. Ægtefællens adgang til overtagelse  

 efter vurdering Efter § 24 b er den længstlevende ægtefælle berettiget  

 til for sin bos- og arvelod at overtage aktiver, der er fælleseje i boet, til  

 vurderingsbeløbet. Ønsker ægtefællen og en arving at overtage det samme  

 aktiv,  

 har ægtefællen fortrinsret.
Overstiger værdien af de aktiver, som den  

 længstlevende ægtefælle ønsker at overtage, den længstlevendes bos- og  

 arvelod,  

 har ægtefællen ret til overtage aktiverne mod at udbetale det overskydende  

 beløb kontant til de øvrige arvinger, dvs. at ægtefællen har udløsningsret.  

 Reglen indebærer, at den længstlevende ægtefælle har en langt stærkere  

 retsstilling end boets øvrige arvinger i relation til adgangen til  

 overtagelse  

 af boets aktiver efter vurdering.
Det følger af § 24 c, at den længstlevende ægtefælle  

 af den afdøde ægtefælles fuldstændige særeje inden for sin arvelod af særejet  

 kan overtage aktiver til vurderingsbeløbet. Ønsker ægtefællen og en anden  

 arving at overtage det samme aktiv, har ægtefællen fortrinsret.
I modsætning  

 til fællesejereglen i § 24 b har ægtefællen ikke en udløsningsret, når  

 der  

 er tale om aktiver inden for den førstafdøde ægtefælles fuldstændige særeje.
I § 24 d fastslås det, at §§ 24 b og 24 c ikke  

 gælder for aktiver, som den førstafdøde ægtefælle har rådet over ved  

 testamente  

 i medfør af § 66. Dette indebærer navnlig, at fortrinsretten til de  

 fællesejeaktiver, der er nævnt i § 66, stk. 2, ikke kan fratages  

 den  

 længstlevende ægtefælle, medmindre længstlevende har samtykket heri.
En  

 tilsvarende begrænsning gælder derimod ikke ved aktiver, der er fuldstændigt  

 særeje.
 Der henvises til betænkningen s. 354-355.
3.2. Arvelovsudvalgets overvejelser 3.2.1. Arv efter loven Arvelovsudvalget peger i betænkningen på, at den  

 længstlevende ægtefælles stilling er blevet styrket gennem 1900-tallet.
Ved  

 arveloven af 1963 blev den legale arvebrøk forøget fra ¼ til 1/3, og  

 ægtefællen  

 fik ret til suppleringsarv.
Den længstlevende ægtefælle har endvidere ret til  

 uskiftet bo med fælles livsarvinger og kan være i uskiftet bo med  

 førstafdødes  

 særlivsarvinger, hvis de samtykker heri.
Også særejereformen fra 1990  

 indebærer  

 en mulighed for at styrke den længstlevendes stilling på skiftet, eftersom  

 det  

 ved ægtepagt kan aftales, at formuen efter længstlevende skal være  

 fuldstændigt  

 særeje, mens formuen efter førstafdøde skal være skilsmissesæreje og dermed  

 fælleseje ved skifte efter førstafdøde.
Herved undgår den længstlevende, at  

 længstlevendes egen formue indgår i bodelingen, mens længstlevende tager  

 boslod  

 og arvelod efter førstafdøde.
Også den i dag meget betydelige opsparing i  

 pensionsordninger vil typisk i kraft af begunstigelsesklausuler tilgodese den  

 længstlevende ægtefælle eller samlever.
Udvalget finder, at der er grund til at fortsætte denne  

 ægtefællevenlige udvikling og anfører yderligere, at ægtefæller i ægteskaber  

 med hjemmeboende børn typisk vil ønske, at den længstlevende - så vidt det nu  

 er muligt - kan fortsætte det fælles hjem.
Uskiftet bo kan være et egnet  

 middel  

 hertil, men vil ikke altid være muligt, f.eks. fordi førstafdøde efterlader  

 sig  

 særbørn fra et tidligere ægteskab, eller fordi førstafdøde havde særeje.  

 Uskiftet bo er endvidere kun muligt, så længe længstlevende ikke gifter sig  

 igen.
Der vil derfor være en række tilfælde, hvor det må antages, at de  

 gældende regler ikke yder den længstlevende tilstrækkelig beskyttelse.  

 Ægtefællerne kan da oprette testamente, men langt fra alle tænker på det i  

 tide.
Udvalget anfører videre, at der siden arvelovens vedtagelse  

 i 1963 er sket en betydelig stigning i antallet af skilsmisser, og der er  

 derfor langt flere ægteskaber, hvor en eller begge ægtefæller har særbørn.  

 Dette har medført og vil i de kommende år medføre en stigning i antallet af  

 tilfælde, hvor en længstlevende ægtefælle ikke har mulighed for uskiftet bo,  

 fordi førstafdødes særbørn ikke vil samtykke heri.
Har ægtefællerne ikke på  

 forhånd sikret hinanden gennem testamente, ægtepagt eller livsforsikringer,  

 vil  

 det i en del tilfælde kunne være særdeles vanskeligt for den længstlevende  

 ægtefælle at udbetale arven til særbørnene uden at skulle sælge boligen.
Der  

 er  

 endvidere sket en stigning i antallet af ældre mennesker, som ønsker at gifte  

 sig igen efter deres ægtefælles død, og som derfor er nødt til at skifte med  

 deres børn.
I en del tilfælde vil det være så vanskeligt at udbetale arven  

 til  

 børnene, at planerne om nyt ægteskab må opgives.
 Bl.a. på denne baggrund og under henvisning til, at  

 ægtefællen på grund af sit livsfællesskab med arveladeren bør have en  

 begunstiget  

 stilling i forhold til de øvrige arvinger, foreslår udvalget, at ægtefællens  

 legale arvebrøk forhøjes fra 1/3 til ½ af arveladerens ejendele, når  

 arveladeren efterlader sig livsarvinger (børn, børnebørn etc.).
 Der henvises til betænkningen s. 58-60.
3.2.2. Ægtefællens tvangsarv Arvelovsudvalget har overvejet, om der fortsat er behov for  

 regler om tvangsarveret for den længstlevende ægtefælle.
Imod en bevarelse af ægtefællens tvangsarveret kan efter  

 udvalgets opfattelse bl.a. tale, at en ægtefælle allerede i levende live kan  

 bringes i en situation, hvor den pågældende kun har rådighed over sin boslod,  

 fordi arveretten bortfalder allerede ved separation, jf. arvelovens  

 § 38,  

 stk. 1, som kan forlanges ensidigt og uden nærmere begrundelse.  

 Ægtefællernes formueforhold under ægteskabet kan også indgå som et moment ved  

 vurderingen af, om der er grundlag for at bevare regler om ægtefællens  

 tvangsarveret.  

 I de situationer, hvor ægtefællerne helt eller delvist har haft fuldstændigt  

 særeje under ægteskabet, kan det således forekomme rimeligt, at der skal være  

 mulighed for at afskære tvangsarven.
Imod en opretholdelse af  

 tvangsarveretten  

  eller for en beskæring heraf  kan endvidere tale, at ægtefællen  

 i forvejen  

 gennem arvelovens øvrige bestemmelser tillægges fordele i såvel kvantitativ  

 som  

 kvalitativ henseende.
Det gælder først og fremmest retten til suppleringsarv  

 samt reglerne om adgangen til uskiftet bo.
Ud over de nævnte arveretlige  

 fordele er ægtefæller i dag ofte gensidigt sikret gennem pensions- og  

 forsikringsordninger, som indebærer, at det forsørgelsesmæssige element i en  

 opretholdelse af ægtefællernes tvangsarveret i en række tilfælde vil have  

 mindre  

 betydning.
For en fastholdelse af tvangsarveretten kan efter udvalgets  

 opfattelse bl.a. tale, at tvangsarveret for ægtefællen har en lang tradition.  

 Hertil kommer, at ægtefællerne i levende live har haft indbyrdes  

 forsørgelsespligt,  

 jf. lov om ægteskabets retsvirkninger § 2, og at det er naturligt, at  

 dette forsørgelseshensyn også tillægges vægt ved fordelingen af arven efter  

 den  

 førstafdøde ægtefælle.
Desuden vil ægtefællerne under ægteskabet ofte have  

 haft  

 fælles økonomi.
Tvangsarveretten indgår således som et centralt element ved  

 en  

 økonomisk og social sikring af den længstlevende ægtefælle, og en afskaffelse  

 af tvangsarveretten eller en reduktion heraf vil derfor rejse en række andre  

 problemer.
 Efter en afvejning af disse hensyn finder udvalget ikke grundlag  

 for at foreslå ændringer i ægtefællens tvangsarvebrøk på ½ af den legale  

 arvelod.
Udvalget anfører i betænkningen, at de gældende regler om  

 ægtefællens tvangsarv formentlig kun har praktisk betydning i meget få  

 tilfælde, idet en ægtefælle, der ikke ønsker, at den anden ægtefælle skal  

 arve,  

 som udgangspunkt vil blive separeret eller skilt.
Praktisk betydning vil  

 reglerne kunne få i bl.a. den situation, hvor manden i et barnløst ægteskab  

 ved  

 testamente har bestemt, at f.eks. et særbarn fra et tidligere ægteskab eller  

 en  

 elskerinde skal arve mest muligt.
Det ville efter udvalgets opfattelse være  

 stødende, hvis den længstlevende ægtefælles ret til arv i sådanne tilfælde  

 helt  

 ville kunne udelukkes ved testamente samtidig med, at der ikke er adgang til  

 uskiftet  

 bo, fordi arveladerens særbarn ikke vil samtykke heri.
Udvalget peger i den  

 forbindelse  

 på, at netop familieformer med særbørn på den ene  eller begge sider  

  siden  

 vedtagelse af arveloven i 1963 har fået et langt større omfang.
 Der henvises til betænkningen s. 95-98.
3.2.3. Ægtefællens udtagelsesret Udvalget anfører, at det navnlig i mindre boer kan være en  

 stor belastning for længstlevende at skulle udbetale arv til førstafdødes  

 livsarvinger.
For at sikre den længstlevendes mulighed for at opretholde  

 hjemmet og sikre sin forsørgelse i tilfælde, hvor ægtefællernes samlede  

 formue  

 er forholdsvis begrænset, foreslår udvalget, at beløbsgrænsen for retten til  

 suppleringsarv forhøjes fra 200.000 kr. (2006) til 500.000 kr.
Beløbet skal  

 som  

 hidtil reguleres efter lov om en satsreguleringsprocent.
 Retten til suppleringsarv har først og fremmest karakter af  

 at være en social beskyttelsesregel, som hjælper en længstlevende ægtefælle,  

 der i en skiftesituation ellers ville blive stillet økonomisk meget svagt.  

 Navnlig  

 på baggrund af den foreslåede forhøjelse af beløbsgrænsen til 500.000 kr. er  

 det derfor efter udvalgets opfattelse ikke rimeligt, at livsforsikringer,  

 pensionsydelser og lignende ydelser samt forsørgertabserstatning, der kommer  

 til udbetaling til den længstlevende ægtefælle som følge af dødsfaldet, ikke  

 skal indgå ved beregningen af retten til suppleringsarv, således som det er  

 tilfældet efter den gældende arvelovs § 7 b, stk. 2, jf. ovenfor  

 pkt.  

 3.1.3.
Udvalget foreslår derfor, at både førstafdødes og den  

 længstlevendes pensions- og forsikringsordninger som udgangspunkt skal indgå  

 ved beregningen, hvis de kommer til udbetaling som følge af dødsfaldet.
Dette  

 bør gælde både for ordninger, der indebærer udbetaling af et engangsbeløb  

 (f.eks. en kapitalpension eller en krydslivsforsikring) og løbende ydelser  

 (f.eks. en ratepension). En ulykkeslivsforsikring, der kommer til udbetaling  

 til den længstlevende ægtefælle i anledning af dødsfaldet, skal endvidere  

 medregnes.
Også en forsørgertabserstatning, der udbetales til den  

 længstlevende  

 ægtefælle efter erstatningsansvarslovens § 12, jf. § 13 (og  

 arbejdsskadesikringslovens §§ 20-22) bør medregnes ved beregningen af  

 retten til suppleringsarv, idet en sådan erstatning tjener til den  

 længstlevende ægtefælles forsørgelse.
Hvis en ordning indebærer, at der udbetales en løbende,  

 livsbetinget ydelse, bør beløbet dog efter udvalgets opfattelse ikke indgå  

 ved  

 beregningen af retten til suppleringsarv.
Baggrunden herfor er, at sådanne  

 ydelser tjener til ægtefællens løbende forsørgelse og vanskeligt kan  

 værdiansættes, fordi værdien af ordningen afhænger af, hvor længe  

 længstlevende  

 lever.
Efter gældende ret har den førstafdøde ægtefælles arvinger  

 ingen kvalitative rettigheder i forhold til aktiver, der er omfattet af  

 ægtefællens ret til suppleringsarv.
For en særlivsarving efter den  

 førstafdøde  

 ægtefælle indebærer det, at arvingen ikke uden den længstlevende ægtefælles  

 samtykke har mulighed for at erhverve aktiver, der har en særlig  

 erindringsværdi for særlivs-arvingen.
En fælles livsarving arver derimod ved  

 den længstlevende ægtefælles død og får på dette tidspunkt mulighed for at  

 overtage boets aktiver til vurderingsbeløbet i det omfang, aktiverne stadig  

 er  

 i behold, og ægtefællen ikke har testeret over disse.
En tilsvarende  

 retsstilling  

 opnår en særlivsarving efter den førstafdøde ægtefælle ikke, medmindre  

 ægtefællerne i et fælles testamente har bestemt, at særlivsarvingen skal arve  

 længstlevende.
Udvalget finder, at dette ikke er rimeligt i forhold til en  

 særlivsarving efter den førstafdøde ægtefælle og foreslår derfor, at en  

 særlivsarving efter den førstafdøde ægtefælle skal have ret til at overtage  

 et  

 aktiv mod at betale vurderingsprisen kontant til boet, hvis aktivet har en  

 særlig erindringsværdi for den pågældende.
Dette skal dog ikke gælde aktiver,  

 der er omfattet af ægtefællens forlodsret, dvs. retten til forlods at udtage  

 genstande,  

 som udelukkende tjener til den pågældendes personlige brug eller mindreårige  

 børns brug og som ægtefællen derfor altid kan udtage af boet, jf. den  

 gældende  

 arvelovs § 7 a.
I det omfang der er tale om et fællesejeaktiv, skal den  

 længstlevende ægtefælle endvidere have fortrinsret til at overtage en fast  

 ejendom eller andelsbolig, der har tjent til familiens bolig, eller hvortil  

 ægtefællernes eller den længstlevende ægtefælles virksomhed er knyttet.  

 Tilsvarende skal gælde for indbo i det fælles hjem, den længstlevende  

 ægtefælles arbejdsredskaber og et motorkøretøj, der har været anvendt af den  

 længstlevende ægtefælle.
I lyset af den foreslåede forhøjelse af beløbsgrænsen for  

 ret til suppleringsarv er der efter udvalgets opfattelse ikke behov for at  

 bevare arvelovens § 7 b, stk. 1, hvorefter den længstlevende  

 ægtefælle i tilfælde, hvor boet er af ringe værdi, kan udtage bohave,  

 arbejdsredskaber og andet løsøre i det omfang, det skønnes nødvendigt, for at  

 den længstlevende kan opretholde hjemmet eller sit erhverv.
Reglen har i dag  

 kun betydning, hvis værdien af det, der ønskes udtaget, overstiger 200.000  

 kr.,  

 og anvendes derfor kun i meget ringe omfang.
Efter en forhøjelse af grænsen  

 for  

 ægtefællens ret til suppleringsarv til 500.000 kr. vil reglen være uden  

 praktisk betydning.
Derimod foreslår udvalget, at arvelovens § 7 a  

 opretholdes.
Efter denne regel kan den længstlevende ægtefælle forlods udtage  

 genstande,  

 som udelukkende tjener til den pågældendes eller børnenes personlige brug,  

 for  

 så vidt deres værdi ikke står i misforhold til ægtefællernes formueforhold.  

 Reglen gælder i alle boer uanset størrelse og bliver således ikke  

 overflødiggjort ved forhøjelsen af beløbsgrænsen for ægtefællens  

 udtagelsesret.
På baggrund af den foreslåede forhøjelse af beløbsgrænsen  

 for ret til suppleringsarv og af hensyn til afklaring af formueforholdene i  

 boet foreslår udvalget endvidere, at der fremover skal indrykkes proklama  

 inden  

 udleveringen af boet til ægtefællen.
Dette forudsætter en ændring af  

 dødsboskifteloven.
 Der henvises til betænkningen s. 60-66 og 125.
3.2.4. Ægtefællens adgang til overtagelse  

 efter vurdering Udvalget foreslår, at ægtefællens stærke retsstilling i  

 relation til retten til overtagelse efter vurdering af fællesejemidler i boet  

 efter den førstafdøde opretholdes. Ægtefællen bør således også fremover have  

 fortrinsret til at overtage aktiver for sin bos- og arvelod.
Som noget nyt  

 foreslås fortrinsretten dog begrænset i det omfang, der er tale om et aktiv,  

 der har en særlig erindringsværdi for en særlivsarving efter den førstafdøde  

 ægtefælle.  

 Som det er tilfældet efter de gældende regler, bør ægtefællen også fremover  

 have fortrinsret til fællesejeaktiver, der overstiger værdien af bos- og  

 arvelodden mod at betale det overskydende beløb kontant til de øvrige  

 arvinger.
Udvalget foreslår endvidere, at den længstlevende  

 ægtefælles adgang til overtagelse efter vurdering inden for sin arvelod af  

 afdødes fuldstændige særeje opretholdes. Ægtefællen bør som hidtil have  

 fortrinsret i konkurrence med andre arvinger.
Som noget nyt bør  

 fortrinsretten  

 også i disse tilfælde være begrænset i det omfang, der er tale om et aktiv,  

 der  

 har en særlig erindringsværdi for en særlivsarving efter den førstafdøde,  

 medmindre aktivet er omfattet af ægtefællens ret til forlods at udtage  

 genstande til personlig brug eller børnenes brug.
Efter gældende ret har en ægtefælle overtagelsesret, men  

 ikke udløsningsret, til et aktiv, der er fuldstændigt særeje i boet, jf. den  

 gældende arvelovs § 24 c.
Det gælder også i tilfælde, hvor ægtefællen  

 ejer  

 aktivet i sameje med boet.
I overensstemmelse med udvalgets forslag til  

 regler  

 om slægtninges adgang til overtagelse efter vurdering af et aktiv, der ejes i  

 sameje med afdøde, foreslår udvalget, at en ægtefælle, der ejer en andel af  

 et  

 aktiv i sameje med boet, skal have fortrinsret til for sin arvelod at  

 overtage  

 boets andel til vurderingsprisen mod at udbetale et overskydende beløb  

 kontant  

 til boet, når samejeaktivet er fuldstændigt særeje i boet.
Fortrinsretten  

 begrænses dog i det omfang, der er tale om et aktiv, der har en særlig  

 erindringsværdi for en særlivsarving efter den førstafdøde.
Der er ikke behov  

 for en tilsvarende regel for så vidt angår fællesejeaktiver, som ægtefællen  

 ejer i sameje med afdøde, da ægtefællen i forvejen har både fortrinsret og  

 udløsningsret til fællesejeaktiver.
 Der henvises til betænkningen s. 369-372.
3.3. Justitsministeriets overvejelser 3.3.1. Arv efter loven Af de grunde, der er anført af Arvelovsudvalget, kan  

 Justitsministeriet tiltræde, at ægtefællens legale arv forhøjes fra 1/3 til ½  

 af arveladerens ejendele, når arveladeren også efterlader sig livsarvinger.
 Der henvises til lovforslagets § 9 og bemærkningerne  

 til denne bestemmelse.
3.3.2. Ægtefællens tvangsarv Justitsministeriet kan tiltræde udvalgets forslag om, at  

 ægtefællen fortsat skal være tvangsarving i boet efter den førstafdøde  

 ægtefælle.
Efter udvalgets forslag udgør ægtefællens tvangsarvebrøk ½  

 af den legale arvelod, mens den for livsarvinger udgør ¼ af den legale  

 arvelod.  

 En sådan differentiering af tvangsarvebrøkerne vil føre til mere indviklede  

 arveberegninger i tilfælde, hvor arveladeren både efterlader sig ægtefælle og  

 livsarvinger og samtidig har truffet bestemmelse om, at en eller flere  

 arvinger  

 alene skal have sin tvangsarv.
Udvalgets forslag indebærer endvidere, at der  

 bliver en større testationskompetence for den ægtefælle, der både efterlader  

 sig ægtefælle og børn, end for den ægtefælle, der alene efterlader sig en  

 ægtefælle.
For en person, der både efterlader sig ægtefælle og barn udgør den  

 del af boet, som der frit kan testeres over, således 62,5 % efter udvalgets  

 lovudkast, mens den testationsfrie del af boet alene udgør 50 % af boet efter  

 udvalgets lovudkast, når den pågældende alene efterlader sig en ægtefælle.
Efter Justitsministeriets opfattelse er det væsentligt, at  

 arvelovens legale regler bliver så klare og enkle så muligt.
Hertil kommer,  

 at  

 ægtefællens ret til tvangsarv kun har praktisk betydning i meget få tilfælde,  

 fordi ægtefæller som hovedregel vil ønske at begunstige hinanden i et  

 testamente.
En ægtefælle, der ikke ønsker, at den anden ægtefælle skal arve  

 den  

 pågældende, vil som udgangspunkt blive separeret eller skilt og derved bringe  

 den gensidige arveret, herunder tvangsarveretten, til ophør.
Justitsministeriet foreslår på den baggrund, at ægtefællens  

 tvangsarvebrøk nedsættes til ¼ af den legale arv.
Tvangsarvebrøken for  

 ægtefællen og livsarvingerne bliver herved ens.
En sådan nedsættelse af  

 ægtefællens tvangsarvebrøk vil efter Justitsministeriets opfattelse gøre  

 reglerne væsentligt enklere, navnlig fordi den testationsfrie del af boet med  

 en sådan ændring forøges, således at den altid vil udgøre ¾ (75 %) af boet.
 Der henvises til lovforslagets § 10 og bemærkningerne  

 til denne bestemmelse.
3.3.3. Ægtefællens udtagelsesret Justitsministeriet kan af de grunde, der er anført af  

 Arvelovsudvalget, tilslutte sig, at den gældende arvelovs § 7 a om den  

 længstlevendes ægtefælles ret til forlods at udtage genstande til personlig  

 brug og til børnenes brug videreføres.
 Der henvises til lovforslagets § 11, stk. 1, og  

 bemærkningerne til denne bestemmelse.
 Af de grunde, der er anført af udvalget, er  

 Justitsministeriet endvidere enig i, at der ikke er et praktisk behov for at  

 videreføre reglen i den gældende arvelovs § 7 b, og lovforslaget  

 indeholder således ikke en regel herom.
Justitsministeriet er enig med udvalget i, at der er behov  

 for en forhøjelse af beløbsgrænsen for ægtefællens ret til suppleringsarv til  

 500.000 kr. Ægtefællens ret til suppleringsarv fortrænger andre arvingers  

 arveret, herunder livsarvingernes tvangsarveret, og er begrundet i hensynet  

 til  

 at sikre ægtefællen i mindre boer mulighed for at kunne fortsætte sin  

 livsførelse.
Justitsministeriet er derfor også enig med udvalget i, at  

 reglens  

 karakter af social beskyttelsesregel bør understreges ved i beregningen at  

 medtage  

 forsørgertabserstatning, livsforsikringer, pensionsydelser og lignende  

 ydelser,  

 der kommer til udbetaling til den længstlevende ægtefælle fra førstafdødes  

 eller egne ordninger som følge af dødsfaldet.
Efter gældende ret medregnes forsikrings- og  

 pensionsydelser, der kommer til udbetaling i anledning af dødsfaldet, som  

 udgangspunkt  

 ikke, når det beregnes, om den længstlevende ægtefælle har ret til  

 suppleringsarv.  

 Som anført af Arvelovsudvalget i betænkningen s. 63 vil den foreslåede  

 udformning af reglerne om retten til suppleringsarv derfor kunne indebære, at  

 nogle ægtefæller, der får udbetalt betydelige forsikrings- og pensionsydelser  

 i  

 anledning af ægtefællens død, bliver ringere stillet efter forslaget end  

 efter  

 gældende ret.
En ægtefælle, der får betydelige ydelser udbetalt som følge af  

 dødsfaldet, har imidlertid ikke behov for at opnå den sociale beskyttelse,  

 som  

 er formålet bag retten til suppleringsarv.
Justitsministeriet kan derfor  

 tiltræde,  

 at de nævnte ydelser skal medregnes ved beregningen af retten til  

 suppleringsarv.
I forbindelse med høringen over betænkningen er det blevet  

 anført, at det er utilfredsstillende, at løbende livsbetingede ydelser ikke  

 skal indgå ved beregningen af retten til suppleringsarv, og at dette vil  

 indebære, at forsikringsselskabernes livrenteordninger får en ubegrundet  

 fortrinsstilling i forhold til pengeinstitutternes ratepensioner.
Som anført  

 under pkt. 3.2.3. skyldes udvalgets forslag om denne forskelsbehandling bl.a.  

 de vanskeligheder, der er forbundet med at værdiansætte sådanne ordninger,  

 fordi værdien af ordningerne afhænger af, hvor længe den længstlevende lever.
Justitsministeriet foreslår imidlertid, at løbende,  

 livsbetingede ydelser skal indgå ved beregningen af suppleringsarv.  

 Baggrunden  

 herfor er, at også beløb, der kommer til udbetaling efter en ordning med  

 løbende livsbetingede ydelser på samme måde som andre forsikrings- og  

 pensionsydelser mv. tjener til den længstlevende ægtefælles forsørgelse.
Får  

 den længstlevende ægtefælle udbetalt en løbende livsbetinget ydelse, mindskes  

 behovet for den sociale beskyttelse, som ligger til grund for reglen om  

 suppleringsarv.  

 Hertil kommer, at det er muligt at foretage en opgørelse af værdien af en  

 ordning med løbende, livsbetingede ydelser beregnet på grundlag af den  

 sikredes  

 gennemsnitlige restlevetid (alderspensionstilsagn). En sådan beregning af  

 f.eks. en livrente kan det bl.a. komme på tale at foretage ved et egentligt  

 skifte i anledning af separation og skilsmisse efter reglerne i §§ 16 b  

   

 16 h i lov om ægteskabets retsvirkninger, der blev indsat i loven ved  

 § 1,  

 nr. 1, i lov nr. 483 af 7. juni 2006 om ændring af lov om ægteskabets  

 retsvirkninger og lov om skifte af fællesbo mv. (pensionsrettigheders  

 behandling ved død samt ved separation og skilsmisse).
 Der henvises til lovforslagets § 11, stk. 2 og 3,  

 og bemærkningerne til disse bestemmelser.
 Justitsministeriet kan tiltræde Arvelovsudvalgets forslag  

 om, at en særlivsarving efter den førstafdøde ægtefælle skal have mulighed  

 for  

 til vurderingsprisen at overtage et aktiv, der har en særlig erindringsværdi  

 for den pågældende.
 Der henvises til lovforslagets § 11, stk. 4, og  

 bemærkningerne til denne bestemmelse.
3.3.4. Ægtefællens adgang til overtagelse  

 efter vurdering Som anført i pkt. 3.2.4. foreslår udvalget, at den  

 længstlevende ægtefælles fortrinsret til at overtage aktiver af den  

 førstafdøde  

 ægtefælles fuldstændige særeje skal være begrænset af, at en særlivsarving  

 efter den førstafdøde ægtefælle skal have fortrinsret til at overtage et  

 aktiv,  

 der har en særlig erindringsværdi for den pågældende, medmindre aktivet er  

 omfattet af ægtefællens forlodsret efter lovforslagets § 11,  

 stk. 1,  

 dvs. ægtefællens ret til forlods at udtage genstande til personligt brug, for  

 så vidt genstandene ikke står i misforhold til boets midler, samt genstande  

 til  

 mindreårige børns brug.
Justitsministeriet er enig heri, men finder at  

 særlivsarvingens  

 ret yderligere bør begrænses, således at særlivsarvingen heller ikke har  

 fortrinsret til at overtage ægtefællernes hidtidige fælles bolig, selvom den  

 har en særlig erindringsværdi for den pågældende.
Det er ikke rimeligt, at de  

 legale regler fører til, at en længstlevende ægtefælle bør fraflytte den  

 hidtidige fælles bolig i denne situation, som dog formentlig vil forekomme  

 meget sjældent i praksis.
 Justitsministeriet kan i øvrigt tiltræde udvalgets  

 overvejelser om udformningen af reglerne om den længstlevende ægtefælles  

 adgang  

 til at overtage boets aktiver efter vurdering, herunder den foreslåede nye  

 regel om udløsningsret ved overtagelse efter vurdering af et aktiv, som  

 ægtefællen ejer i sameje med afdøde, og som er fuldstændigt særeje i boet.
 Der henvises til lovforslagets §§ 12-14 og  

 bemærkningerne til disse bestemmelser.
4. Svogerskabsarv 4.1. Gældende ret Hvis ægtefællen har arvet hele boet efter arvelovens  

 § 7, stk. 1, følger det af § 7, stk. 2, at boet efter  

 længstlevende  

 ved dennes død skal deles med halvdelen til hver af ægtefællernes arvinger.  

 Dette gælder dog kun, hvis længstlevende ikke efterlader sig livsarvinger og  

 ikke har indgået nyt ægteskab.
Er der kun arvinger efter den ene af  

 ægtefællerne, arver disse hele boet.
Reglen gælder som udgangspunkt kun, hvis  

 længstlevende har arvet førstafdøde i henhold til loven og ikke i henhold til  

 testamente.
 Delingsreglen i § 7, stk. 2, er ikke til hinder  

 for, at længstlevende kan råde over hele boet ved testamente, jf. § 7,  

 stk. 3. Har længstlevende kun delvist rådet over sin efterladte formue  

 ved  

 testamente, beror det på en fortolkning af testamentet, om delingsreglen i  

 § 7, stk. 2, finder anvendelse.
Det følger af § 7 b, stk. 2, sidste pkt., at  

 reglerne i § 7, stk. 2 og 3, finder tilsvarende anvendelse, når  

 længstlevende  

 har udtaget boet efter reglen om suppleringsarv. § 7, stk. 2 og 3,  

 finder imidlertid kun anvendelse, når ægtefællerne er barnløse.
Efterlod  

 førstafdøde sig livsarvinger, og har længstlevende udtaget boet efter reglen  

 om  

 suppleringsarv, således at førstafdødes livsarvinger ikke har fået nogen arv,  

 finder § 7, stk. 2 og 3, ikke anvendelse, og førstafdødes  

 livsarvinger får derfor ikke del i arven efter længstlevende, jf.
Højesterets  

 dom gengivet i Ugeskrift for Retsvæsen 2001, s. 55.
 Der henvises til betænkningen s. 55.
4.2. Arvelovsudvalgets overvejelser Udvalget foreslår, at reglerne i § 7, stk. 2 og  

 3, der regulerer stillingen ved længstlevendes død, når ingen af ægtefællerne  

 efterlader  

 sig livsarvinger, videreføres med en række ændringer, der skal sikre en mere  

 ligelig fordeling af arven mellem førstafdødes og længstlevendes slægt.
Som nævnt i pkt. 4.1. har den førstafdøde ægtefælles  

 særlivsarvinger ikke arveret efter den længstlevende ægtefælle, selvom denne  

 har udtaget hele boet efter reglen om ret til suppleringsarv.
Navnlig i lyset  

 af den foreslåede forhøjelse af beløbsgrænsen for retten til suppleringsarv  

 til  

 500.000 kr., jf. pkt. 3.2.3., er det efter udvalgets opfattelse ikke  

 rimeligt,  

 at førstafdødes særlivsarvinger i disse tilfælde er dårligere stillet end  

 førstafdødes  

 slægtsarvinger.
Udvalget foreslår derfor, at førstafdødes livsarvinger  

 gøres til legale arvinger efter længstlevende på samme måde som førstafdødes  

 slægtsarvinger er det i dag, men at længstlevende fortsat som efter de  

 gældende  

 regler frit kan råde over boet ved testamente.
Udvalgets forslag berører ikke  

 de tilfælde, hvor førstafdøde ikke efterlader sig livsarvinger.
Er der alene  

 livsarvinger efter længstlevende, arver de således det hele, hvilket svarer  

 til, hvad der gælder i dag.
Er der ikke livsarvinger efter nogen af  

 ægtefællerne, deles boet som efter de gældende regler med halvdelen til hver  

 ægtefælles legale arvinger.
Som nævnt i pkt. 4.1. gælder delingsreglerne i arvelovens  

 § 7, stk. 2 og 3, som udgangspunkt kun, når der ikke er oprettet  

 testamente  

 af en eller begge ægtefæller.
Efter udvalgets opfattelse forekommer dette  

 resultat ikke altid rimeligt.
Det kan således bero på en tilfældighed, om et  

 testamente bestemmer, at længstlevende skal være førstafdødes enearving, idet  

 dette  

 blot er en gentagelse af, hvad der følger af de legale regler, og  

 ægtefællerne  

 vil ofte ikke være opmærksomme på, at dette har den konsekvens, at  

 førstafdødes  

 legale arvinger intet arver, når længstlevende dør.
Udvalget foreslår derfor,  

 at de legale regler om deling af arven efter længstlevende mellem de to  

 ægtefællers slægter bør finde anvendelse i alle tilfælde, hvor længstlevende  

 har arvet førstafdøde, som var barnløs, uanset om dette er sket efter de  

 legale  

 regler eller i henhold til testamente.
I tilfælde, hvor den længstlevende ægtefælle har benyttet  

 sig af sin ret til suppleringsarv, og hvor førstafdøde har et særbarn, som  

 har  

 arvet legalt, vil det efter udvalgets opfattelse ikke være rimeligt at  

 anvende  

 delingsreglerne fuldt ud, fordi særbarnet da ville få både legal arv efter  

 førstafdøde og arv efter længstlevende.
En tilsvarende skævhed kan opstå i  

 tilfælde, hvor en længstlevende i uskiftet bo overtager det uskiftede bo til  

 fri rådighed, fordi alle livsarvingerne efter den førstafdøde ægtefælle dør,  

 og  

 hvor den førstafdøde ægtefælles særbarn har fået legal arv af førstafdødes  

 særeje.
Denne skævhed bør efter udvalgets opfattelse imødegås ved at medtage  

 en  

 regel om, at den legale arv, som et særbarn efter afdøde har modtaget, skal  

 fradrages i arv, som legalt tilfalder den pågældende efter den længstlevende  

 ægtefælles død.
Der skal være tale om en deklaratorisk regel, der således kan  

 fraviges ved testamente.
Er der ved testamente oprettet af begge ægtefæller eller  

 ved testamente oprettet alene af længstlevende truffet bestemmelse om hele  

 arven efter længstlevende, skal de legale regler selvsagt ikke anvendes.
Det  

 har derimod givet anledning til tvivl, i hvilket omfang de legale regler skal  

 anvendes, dels i de tilfælde, hvor førstafdøde har truffet testamentariske  

 bestemmelser, der skal effektueres straks ved førstafdødes død, dels i de  

 tilfælde, hvor begge ægtefæller eller alene længstlevende ved testamente har  

 disponeret over en del af boet efter længstlevende.
Efter udvalgets  

 opfattelse  

 bør dette spørgsmål reguleres udtrykkeligt i arveloven, og udvalget foreslår,  

 at den del af arven, der ikke er testeret over, skal deles mellem de to  

 ægtefællers arvinger i overensstemmelse med reglerne om deling af arven efter  

 barnløse ægtefæller og om deling af arven, når den længstlevende ægtefælle  

 har  

 udtaget boet i medfør af reglen om ret til suppleringsarv.
Herved videreføres  

 princippet om, at den resterende arv som udgangspunkt skal deles med  

 halvdelen  

 til hver af ægtefællernes slægter.
 Der henvises til betænkningen s. 66-74.
4.3. Justitsministeriets overvejelser Justitsministeriet kan i det hele tiltræde udvalgets  

 overvejelser om behovet for at foretage ændringer i reglerne om  

 svogerskabsarv,  

 således at der i højere grad opnås en mere ligelig fordeling af arven mellem  

 førstafdødes og længstlevendes slægt.
De foreslåede regler gennemfører ikke en fuldstændig  

 ligedeling af arven efter den længstlevende ægtefælle i de tilfælde, hvor der  

 er oprettet testamente af en eller begge ægtefæller om en del af formuen,  

 idet  

 udvalgets forslag alene indebærer, at arv, der ikke er rådet over ved  

 testamente, skal ligedeles mellem slægterne uden hensyn til indholdet af  

 ægtefællernes testamentariske dispositioner.
Dette gælder f.eks. også i  

 tilfælde, hvor en testamentarisk disposition alene begunstiger længstlevendes  

 slægt.
Justitsministeriet lægger vægt på, at de legale regler ikke  

 bliver for indviklede.
En fuldstændig ligestilling mellem førstafdødes og  

 længstlevendes slægt, hvor en eller begge ægtefæller har oprettet testamente,  

 ville  

 indebære, at reglerne blev væsentlig mere komplicerede.
 Med udvalgets forslag til udbygning af reglerne om  

 svogerskabsarv mv. er der imidlertid opnået en højere af grad af ligestilling  

 mellem førstafdødes og længstlevendes slægt, uden at de legale regler herved  

 er  

 blevet væsentligt komplicerede.
 Hertil kommer, at der alene er tale om deklaratoriske  

 regler, dvs. at der ved testamente altid kan træffes anden bestemmelse, og at  

 eventuelle særlivsarvinger efter førstafdøde ikke har en tvangsarveret af  

 længstlevendes  

 efterladte formue i disse tilfælde.
 Lovforslaget er på denne baggrund udformet i  

 overensstemmelse med udvalgets overvejelser.
 Der henvises til lovforslagets §§ 15 og 16 og  

 bemærkningerne til disse bestemmelser.
5. Uskiftet bo 5.1. Gældende ret 5.1.1. Betingelser for uskiftet bo Arvelovens kap. 3 indeholder regler om uskiftet bo.
Ved  

 uskiftet bo udskydes arvefaldet efter den førstafdøde ægtefælle, således at  

 længstlevende ægtefælle kan videreføre parternes formuefællesskab.
Den grundlæggende regel om uskiftet bo findes i arvelovens  

 § 8, hvorefter den længstlevende ægtefælle er berettiget til efter  

 førstafdøde ægtefælles død at overtage ægtefællernes fælleseje uden at skifte  

 med parrets fælles livsarvinger (børn, børnebørn mv.). De fælles livsarvinger  

 kan således ikke ved dødsfaldet kræve arv efter deres førstafdøde forælder,  

 men  

 må afvente boets skifte.
Det er alene muligt at etablere uskiftet bo, hvis  

 ægtefællerne havde fælleseje eller et særeje, som bliver til fælleseje ved  

 den  

 førstafdøde ægtefælles død.
Er en del af førstafdødes formue fuldstændigt  

 særeje, skal der ske skifte af denne del af formuen.
Længstlevende kan  

 herefter  

 sidde i uskiftet bo med den resterende del af afdødes formue, der er  

 fælleseje.
Længstlevendes ret til uskiftet bo efter arvelovens  

 § 8 gælder kun i relation til fælles livsarvinger.
Længstlevende kan  

 opnå  

 adgang til at sidde i uskiftet bo med førstafdødes særlivsarvinger, hvis  

 disse  

 meddeler samtykke, jf. § 9, stk. 1. Er livsarvingerne umyndige  

 eller  

 under samværgemål, skal samtykket opnås fra værgen henholdsvis skifteværgen  

 samt skifteretten, der ved sin afgørelse tager hensyn til arvingernes  

 interesser og ægtefællens forhold, jf. § 9, stk. 2.
 Længstlevende må af hensyn til førstafdødes livsarvinger og  

 kreditorer ifølge arvelovens § 10 ikke være under konkurs eller være  

 insolvent, hvilket påses af skifteretten.
Er  

 længstlevende umyndig eller under værgemål, må værgen anmode om skifterettens  

 tilladelse til udlevering til uskiftet bo.
Skifteretten skal herved påse, at  

 udleveringen er forenelig med den længstlevendes tarv, jf. 11.
Uskiftet bo opnås ved længstlevende ægtefælles begæring  

 herom over for skifteretten.
Længstlevende skal inden 6 måneder efter  

 dødsfaldet til skifteretten indlevere en opgørelse over aktiver og passiver,  

 der hører til fællesejet, og over sit fuldstændige særeje, jf. arvelovens  

 § 13, stk. 1. Der betales ikke boafgift ved udlevering til uskiftet  

 bo, men alene en retsafgift på 500 kr.
 Der henvises til betænkningen s. 101-104.
5.1.2. Hvilke aktiver og passiver indgår i  

 det uskiftede bo? Det uskiftede bo er en fortsættelse af ægtefællernes  

 fællesbo, hvorfor alt, hvad den længstlevende ved førstafdødes død ejer og  

 senere erhverver, som udgangspunkt indgår i det uskiftede bo, for så vidt det  

 ikke er fuldstændigt særeje, jf. arvelovens § 14, stk. 1.
Nogle af førstafdødes rettigheder af uoverdragelig eller  

 personlig art, jf. lov om ægteskabets retsvirkninger § 15, stk. 2,  

 falder bort ved dødsfaldet, mens allerede forfaldne ydelser indgår i boet,  

 f.eks. tjenestemands- og pensionskassepensioner, rentenydelser, aftægter og  

 lignende periodiske ydelser.
Andre af afdødes rettigheder af uoverdragelig  

 eller personlig art frigøres eller bortfalder ved dødsfaldet.
Dette  

 indebærer,  

 at de falder i arv eller overtages af ægtefællen og indgår i det uskiftede bo  

 som almindelige aktiver (men måske til en reduceret værdi eller efter fradrag  

 af skatter og afgifter). Som eksempler kan nævnes førstafdødes  

 ophavsrettigheder,  

 båndlagt arv og gave, indeståender på selvpensioneringskonti,  

 kapitalpensionskonti,  

 rateforsikringer, indekskontrakter, etablerings- og investeringsfondskonti  

 samt  

 boligsparekontrakter.
§ 14, stk. 2, handler om den længstlevende  

 ægtefælles egne rettigheder af personlig og uoverdragelig art og får  

 betydning,  

 når det uskiftede bo skal skiftes i den længstlevende ægtefælles levende  

 live.  

 Bestemmelsen er stort set en ordret gengivelse af § 15, stk. 2, i  

 lov  

 om ægteskabets retsvirkninger.
Af Højesterets domme gengivet i Ugeskrift for  

 Retsvæsen 2002, s. 1849, og 1962, s. 870 H, kan det udledes, at en ægtefælle  

 kan holde alle de rettigheder uden for det uskiftede bo, som den pågældende  

 ville kunne have udtaget forlods i forbindelse med et separations- og  

 skilsmisseskifte.
Af Højesterets dom fra 2002 følger det endvidere, at visse  

 yderligere rettigheder, som skal ligedeles ved separation og skilsmisse, kan  

 holdes uden for det uskiftede bo.
Således kan den længstlevende ægtefælles  

 kapital- og ratepensionskonti samt kapital- og rateforsikringer holdes uden  

 for  

 et uskiftet bo, uanset om ordningen er oprettet uden tilknytning til et  

 ansættelsesforhold.
Dette gælder, selvom kontiene ikke kan holdes uden for et  

 skifte, mens begge ægtefæller lever.
Det følger formentlig endvidere af  

 dommen,  

 at en privat etableret livrente kan holdes uden for det uskiftede bo, uanset  

 om  

 den kan genkøbes.
Tilsvarende gælder antagelig også en livsforsikring tegnet  

 på  

 længstlevendes liv.
Længstlevendes indekskontrakter kan også holdes uden for  

 et  

 skifte af det uskiftede bo.
Længstlevendes selvpensioneringskonti og  

 indestående i Lønmodtagernes Dyrtidsfond kan formentlig ligeledes holdes uden  

 for skifte af det uskiftede bo, selvom midlerne skal ligedeles ved et  

 separations- og skilsmisseskifte.
Hvis den længstlevende ægtefælle er indsat  

 som begunstiget i førstafdødes pensionsforsikrings- eller  

 opsparingsordninger,  

 er det tvivlsomt, om udbetalte beløb indgår i boet.
Erstatning for tabt  

 arbejdsfortjeneste indgår i det uskiftede bo.
Det følger af erstatningsansvarslovens § 18,  

 stk. 2, at krav på erstatning og godtgørelse for personskade samt  

 forsørgertabserstatning ikke indgår i formuefællesskabet mellem ægtefællerne  

 ved skifte i anledning af et ægteskabs ophør, f.eks. ved død.
Dette omfatter  

 også et uskiftet bo.
Hvis den længstlevende ægtefælle har siddet i uskiftet  

 bo  

 og har modtaget en forsørgertabserstatning i anledning af ægtefællens død,  

 kan  

 erstatningen således holdes uden for skiftet, selvom skiftet først sker flere  

 år efter dødsfaldet, hvis erstatningen ikke er forbrugt.
I teori og praksis  

 antages, at også ulykkesforsikringer, der har karakter af kompensation til  

 den  

 længstlevende for personskade eller forsørgertab, og livsforsikringssummer er  

 omfattet af en analogi af erstatningsansvarslovens § 18, stk. 2, og  

 derfor kan holdes ude af det uskiftede bo.
Tilsvarende må formentlig gælde  

 ydelser efter arbejdsskadesikringsloven og beløb, der udbetales i henhold til  

 en sygeforsikring, der i forsikringsmæssig henseende behandles på samme måde  

 som ulykkesforsikring, jf. forsikringsaftalelovens §§ 119-124. Analogien  

 kan  

 ikke anvendes i tilfælde, hvor længstlevende er indsat i en  

 livsforsikringsordning, der er tegnet af tredjemand, men her kan arvelovens  

 § 14, stk. 3, få betydning, jf. nedenfor.
For at beløb omfattet af  

 erstatningsansvarslovens § 18, stk. 2, eller analogien heraf ikke  

 skal indgå ved skifte af det uskiftede bo, er det et krav, at længstlevende  

 har  

 sørget for at sikre sig bevis for, at midlerne ikke er forbrugt.
Det er kun  

 selve det beholdne beløb og surrogater herfor, der kan udtages.
Renter og  

 indtægter samt værditilvækst, f.eks. værdistigning på en fast ejendom, indgår  

 derimod i ligedelingen.
 Arv eller gave, der tilfalder længstlevende, kan holdes  

 uden for det uskiftede bo, hvis længstlevende kræver skifte inden tre måneder  

 efter modtagelsen, jf. § 14, stk. 3.
Ved overtagelse af fællesboet bliver længstlevende  

 personlig ansvarlig for førstafdødes gæld, jf. § 16, stk. 1, og  

 hæfter dermed personligt med både fællesejet og eventuelt eget særeje.
En  

 udlevering til uskiftet bo kan dog omgøres til udlevering til bobestyrerbo,  

 hvis det efterfølgende viser sig, at førstafdødes bo var insolvent, jf.  

 § 16, stk. 2. Herved kan længstlevende frigøre sig for hæftelsen  

 for  

 førstafdødes gæld.
En sådan omgørelse forudsætter, at længstlevende kan  

 opfylde  

 sine forpligtelser efter dødsboskiftelovens § 104 til at tilbagelevere  

 det  

 allerede modtagne eller tilsvare berigelsen deraf eller erstatte dets værdi.
 Ægtefællen kan udstede præklusivt proklama efter boets  

 udlevering og med skifterettens tilladelse før.
 Der henvises til betænkningen s. 104-108.
5.1.3. Længstlevendes rådighed over det  

 uskiftede bo Længstlevende har i levende live en ejers rådighed over det  

 uskiftede bo, jf. arvelovens § 15, og kan derfor som udgangspunkt råde  

 frit over boet ved overdragelse af aktiver som gave, til eje, sikkerhed mv.
Længstlevendes rådighed er dog begrænset af misbrugsreglen  

 i arvelovens § 20, hvorefter en arving kan kræve sin lod udskiftet af  

 det  

 uskiftede bo, hvis længstlevende ved misbrug har formindsket boet eller har  

 fremkaldt nærliggende fare for det eller har tilsidesat sin forsørgelsespligt  

 over for arvingen.
Eksempler på misbrug er ifølge § 20, stk. 2,  

 navnlig urimeligt forbrug, tegning af en uforholdsmæssig høj livrente samt  

 ydelser af gaver eller andre begunstigelser, der står i misforhold til boets  

 formue.
 Længstlevendes dispositioner kan endvidere i tilfælde af  

 misbrug medføre et vederlagskrav ved skifte eller blive omstødt, jf.  

 §§ 21  

 og 22.
Det er arvingen, der ønsker sin arvelod skiftet, der har  

 bevisbyrden for, at der har været tale om misbrug.
Skifteretten kan ved  

 arvingers mistanke om misbrug fra længstlevendes side over boets aktiver  

 pålægge længstlevende at oplyse om dispositioner foretaget over det uskiftede  

 bos formue, jf. § 13, stk. 4.
I henhold til § 15, stk. 2, 1. pkt., kan  

 længstlevende ved testamente frit råde over den del af boet, der falder i arv  

 efter længstlevende ved dennes død.
Denne udformning af reglen skyldes, at  

 der  

 ifølge § 19, stk. 1, 2. pkt., ikke beregnes arv til længstlevende  

 efter den førstafdøde ægtefælle, når længstlevende er død.
Inden for grænsen  

 i  

 § 15, stk. 2, 1. pkt., kan ægtefællen også ved testamente råde over  

 boets enkelte genstande, jf. stk. 2, 2. pkt.
En råden over boets  

 genstande  

 må dog ikke stride mod førstafdødes gyldige testationer i medfør af  

 § 66.  

 Dernæst kan længstlevende alene testere over genstande, så længe deres værdi  

 ligger inden for rammerne af længstlevendes boslod.
Halvdelen af  

 længstlevendes  

 boslod kan udgøre tvangsarv, som der ikke kan testeres over.
Længstlevendes  

 testamentariske råden over det uskiftede bo relaterer sig derfor til  

 delingsforholdet  

 af det uskiftede bo mellem førstafdødes og længstlevendes arvinger ved  

 længstlevendes død.
 Der henvises til betænkningen s. 108-109.
5.1.4.  

 Det uskiftede bos ophør Længstlevende har på hvilket som helst tidspunkt ret til at  

 skifte boet, jf. arvelovens § 17, stk. 1, både helt eller delvist.  

 Hvis der er meddelt samtykke til uskiftet bo med førstafdødes umyndige  

 særbørn,  

 jf. § 9, stk. 3, har længstlevende efter anmodning pligt til at  

 skifte  

 boet, efterhånden som særbørnene bliver myndige eller afgår ved døden, jf.  

 § 18. Endvidere kan arvingerne kræve skifte i tilfælde af længstlevendes  

 misbrug, jf. § 20, eller i tilfælde af længstlevendes forsømmelse af  

 forsørgelsespligt over for mindreårige arvinger, jf. § 9, stk. 3.
Ved indgåelse af nyt ægteskab skal længstlevende skifte  

 boet, jf. § 17, stk. 2, og ægteskabslovens § 10. Etablering af  

 et samlivsforhold medfører derimod ikke pligt til at skifte.
Skiftekravet er  

 dog ikke ufravigeligt, da skifte kan undlades ved længstlevendes indgåelse af  

 nyt ægteskab, hvis samtlige førstafdødes livsarvinger over for længstlevende  

 giver et arveafkald, jf. arvelovens § 31, stk. 2. Skifte kan  

 endvidere undlades, hvis alle arvinger giver skifteafkald.
 Den længstlevende ægtefælle overtager det uskiftede bo til  

 fri rådighed uden skifte, hvis samtlige førstafdødes livsarvinger dør, mens  

 den  

 længstlevende er i uskiftet bo, jf. arvelovens § 24. Ved længstlevendes  

 død finder delingsreglerne i § 7, stk. 2 og stk. 3,  

 anvendelse.  

 Herom henvises til pkt. 2.3.1.
 Der henvises til betænkningen s. 109-110.
5.1.5. Deling af det uskiftede bo Uskiftet bo indebærer, at arvefaldet efter førstafdøde  

 udskydes, til det uskiftede bo skiftes, jf. arvelovens § 19.
Førstafdødes livsarvinger arver førstafdøde, hvis de lever  

 på det tidspunkt, hvor boet skiftes, jf. § 19, stk. 1, 1. pkt.
Ved  

 skifte efter den længstlevende ægtefælles død beregnes der ikke arv efter den  

 førstafdøde til den længstlevende ægtefælle, jf. § 19, stk. 1, 2.  

 pkt.
Mellem den førstafdødes arvinger deles arven efter  

 arveforholdene ved den længstlevende ægtefælles død eller på det tidspunkt,  

 hvor boet skiftes, jf. § 19, stk. 2, 1. pkt.
Er der ved den  

 længstlevende ægtefælles død ingen arvinger efter denne, tilfalder hele boet  

 den førstafdødes livsarvinger, jf. § 19, stk. 2, 2. pkt.
 Der henvises til betænkningen s. 110-112.
5.2. Arvelovsudvalgets overvejelser 5.2.1. Generelle overvejelser Arvelovsudvalget finder, at de gældende regler om uskiftet  

 bo i det væsentlige er hensigtsmæssige, og udvalget foreslår derfor alene  

 enkelte ændringer i reglerne.
Som hidtil skal den længstlevende ægtefælle  

 derfor have ret til at overtage fællesboet uden at skifte med fælles  

 livsarvinger og uden at skifte med den førstafdøde ægtefælles særbørn, når  

 særbørnene samtykker i uskiftet bo.
Udvalget går ikke ind for, at den længstlevende ægtefælle  

 får ret til uskiftet bo med den førstafdøde ægtefælles særbørn uden disses  

 samtykke.
Som begrundelse herfor anfører udvalget navnlig, at det må antages,  

 at der ved uskiftet bo med særbørn er en større risiko for misbrug af boet  

 fra  

 længstlevendes side, fordi denne ønsker at begunstige sine egne børn eller en  

 eventuel ny samlever på bekostning af førstafdødes særbørn.
Hvis kravet om,  

 at  

 særbørn skal meddele samtykke til uskiftet bo, opgives, vil der endvidere  

 komme  

 flere tilfælde, hvor en længstlevende ægtefælle er i uskiftet bo med særbørn,  

 som længstlevende har et dårligt forhold til.
Dette må antages at føre til  

 flere retssager, hvor særbørnene berettiget eller uberettiget beskylder  

 længstlevende  

 for misbrug af det uskiftede bo.
Under alle omstændigheder vil det kunne være  

 ubehageligt for længstlevende at risikere at blive tvunget til at give  

 førstafdødes livsarvinger indsigt i sin økonomi.
Hertil kommer, at den  

 længstlevende ægtefælle i nogle tilfælde er på alder med eller endog yngre  

 end  

 førstafdødes særbørn.
I disse tilfælde er der en betydelig risiko for, at  

 førstafdødes særbørn ikke oplever at få deres arv udbetalt, hvilket kan  

 forekomme urimeligt.
Udvalget går heller ikke ind for, at den længstlevende  

 ægtefælle får ret til uskiftet bo med fuldstændigt særeje.
Som begrundelse  

 herfor anfører udvalget navnlig, at ægtefæller, som opretter særeje ved  

 ægtepagt, kan vælge et særeje, som bliver fælleseje ved død.
En ægtepagt, der  

 fastslår, at der skal være fuldstændigt særeje, må således antages at være  

 udtryk for, at ægtefællerne ønsker, at den længstlevende ægtefælle ikke skal  

 have boslod, og at arvedelingen ikke skal udskydes ved uskiftet bo.
Udvalget går endvidere ikke ind for, at en ægtefælle, der  

 indgår nyt ægteskab, kan fortsætte det uskiftede bo.
Som begrundelse herfor  

 anfører udvalget navnlig, at der ved indgåelse af nyt ægteskab typisk vil ske  

 en sammenblanding af ægtefællernes økonomi, og at der derfor vil være en  

 risiko  

 for, at aktiver fra det uskiftede bo mere eller mindre bevidst overføres til  

 den anden ægtefælle.
Det må derfor antages, at der ville ske en stigning i  

 antallet af misbrugssager.
Hertil kommer de praktiske vanskeligheder, der vil  

 være med at afgøre, hvad der hører til det uskiftede bo, når der skal ske  

 skifte ved den længstlevende ægtefælles død, eller hvis det nye ægteskab  

 ender  

 med skilsmisse.
Et andet væsentligt argument mod, at nyt ægteskab indgås uden  

 skifte af det uskiftede bo, er efter udvalgets opfattelse hensynet til den  

 længstlevende ægtefælles nye ægtefælle.
Hvis indgåelse af nyt ægteskab uden  

 skifte bliver tilladt, vil mange formentlig gifte sig igen uden nærmere at  

 overveje, hvordan den nye ægtefælle er stillet, hvis den ægtefælle, der er i  

 uskiftet bo, afgår ved døden.
I denne situation vil det uskiftede bo skulle  

 skiftes, og der vil skulle udbetales arv til førstafdødes livsarvinger, inden  

 der beregnes boslod og arv til den nye ægtefælle.
Dette vil kunne føre til,  

 at  

 den nye ægtefælle bliver stillet økonomisk meget dårligt.
Uanset at en adgang  

 til at indgå nyt ægteskab uden at skifte kan forekomme attraktiv for den  

 længstlevende, vil dette således blot udskyde problemerne og i en del  

 tilfælde  

 forværre dem.
Man kan også tænke sig den situation, at den længstlevende  

 ægtefælle, der er i uskiftet bo, også bliver længstlevende i det nye ægteskab  

 og igen vælger uskiftet bo med den nye ægtefælles livsarvinger, hvorefter den  

 længstlevende, der nu er i to uskiftede boer, på ny ønsker at indgå ægteskab.  

 At en person overlever mere end en ægtefælle er ikke ganske sjældent  

 forekommende, og hvis skiftet hver gang udskydes, vil retsstillingen for  

 såvel  

 ægtefælle som arvinger kunne blive ganske uoverskuelig.
Efter gældende ret har ægtefællen mulighed for at undgå  

 skifte af det uskiftede bo, hvis livsarvingerne giver skifteafkald.
Gives  

 skifteafkaldet samtidig med et arveafkald overtager ægtefællen boet til fri  

 rådighed.
Gives skifteafkaldet uden samtidigt arveafkald, skal der i  

 forbindelse med skifte efter ægtefællens andet ægteskab også foretages skifte  

 af det uskiftede bo fra første ægteskab.
Udvalget anfører, at den bestående  

 adgang  

 for livsarvingerne til at give afkald på skifte, uden at der samtidig gives  

 afkald på arven kan give anledning til uklare formueforhold på senere skifter  

 og skabe en kompliceret skiftesituation særligt i tilfælde, hvor der også er  

 formuefællesskab i den længstlevende ægtefælles nye ægteskab.
Det er på den  

 baggrund udvalgets opfattelse, at der ikke bør være adgang til at give  

 skifteafkald med forbehold af arveretten.
Udvalget har desuden overvejet, om der bør være adgang til  

 indefrysning af livsarvingernes arv, når uskiftet bo er udelukket, f.eks. på  

 grund af særbørnenes manglende samtykke, eller når den længstlevende  

 ægtefælle  

 ønsker at gifte sig igen.
Bl.a. i lyset af forslagene om nedsættelse af  

 livsarvingernes tvangsarv, jf. pkt. 2.2.2., forhøjelsen af ægtefællens legale  

 arvebrøk og beløbsgrænsen for ret til suppleringsarv, jf. pkt. 3.2.1. og  

 3.2.3., og udvidelsen af adgangen til arvehenstand, jf. pkt. 6.2., foreslår  

 udvalget  

 ikke en sådan indefrysning.
Det er således udvalgets opfattelse, at både den  

 længstlevende ægtefælle og førstafdødes særbørn - hvis forholdet mellem  

 parterne ikke er sådan, at særbørnene vil samtykke i uskiftet bo  i  

 langt de  

 fleste tilfælde er bedst tjent med, at boet skiftes, og at den længstlevende  

 udbetaler arven til særbørnene ved hjælp af frie midler i boet eller ved at  

 optage lån i en ejerbolig.
Udvalget anfører, at der findes tilfælde, hvor den  

 længstlevende ægtefælles indtægts- og formuemæssige forhold er sådan, at den  

 pågældende - på trods af den foreslåede styrkelse af ægtefælle legale arv  

   

 ikke vil kunne beholde sin bolig, hvis arven til førstafdødes livsarvinger  

 skal  

 betales straks.
Det er imidlertid udvalgets opfattelse, at denne gruppe vil  

 kunne hjælpes ved en udvidelse af adgangen til at få henstand med udbetaling  

 af  

 arven, således at det ikke er nødvendigt at indføre komplicerede nye regler  

 om  

 indefrysning.
 Om disse mere generelle overvejelser henvises nærmere til  

 betænkningen s. 113-123.
5.2.2. Udvalgets forslag til ændringer i de  

 gældende regler 5.2.2.1. Krav til den længstlevende  

 ægtefælles solvens og kravene til opgørelsen til skifteretten Udvalget finder, at der er behov for at præcisere og  

 udbygge den gældende arvelovs § 10 om kravene til den længstlevende  

 ægtefælles solvens.
 Det foreslås udtrykkeligt fastsat, at der ved vurderingen  

 af, om den længstlevende ægtefælle i sin bodel og fuldstændige særeje har  

 tilstrækkelige midler, skal tages hensyn til dennes arv af førstafdødes  

 fuldstændige særeje og til eventuelle forsikrings- og pensionsydelser, som  

 tilkommer den længstlevende uden om boet.
Der forekommer i praksis tilfælde, hvor alt, hvad  

 ægtefællerne ejede, tilhørte den førstafdøde ægtefælle.
Her vil selv en meget  

 beskeden gæld hos den længstlevende kunne medføre, at betingelserne for  

 uskiftet bo ikke er opfyldt.
Dette kan efter udvalgets opfattelse forekomme  

 urimeligt, navnlig hvis der har været tale om et langvarigt ægteskab, og der  

 i  

 øvrigt er ordnede økonomiske forhold.
På den anden side er et bærende hensyn  

 bag den gældende arvelovs § 10 en beskyttelse af førstafdødes arvinger.  

 Dette tilsiger, at et bo ikke bør udleveres til uskiftet bo, hvis en  

 underbalance hos den længstlevende ægtefælle såvel set i forhold til boets  

 størrelse som i absolutte tal ikke er ubetydelig.
Udvalget foreslår på denne baggrund, at skifteretten bør  

 kunne tillade udlevering til uskiftet bo, hvis insolvensen efter boets  

 forhold  

 må anses for ubetydelig.
Udvalget foreslår endvidere, at førstafdødes  

 livsarvinger bør kunne give samtykke til, at boet udleveres til uskiftet bo,  

 uanset at længstlevende er insolvent.
Af hensyn til ægtefællernes kreditorer  

 bør udlevering uanset arvingernes samtykke dog ikke kunne ske, hvis  

 længstlevende  

 samlet set efter udleveringen vil være insolvent.
Efter den gældende arvelovs § 13 skal den  

 længstlevende ægtefælle inden 6 måneder efter dødsfaldet indsende en  

 opgørelse  

 over aktiver og passiver, der hører til fællesejet, og over sit fuldstændige  

 særeje.
Formueoversigten har betydning ved vurderingen af boets skattemæssige  

 forhold.
Den kan endvidere tjene som bevis, hvis der senere opstår mistanke  

 om  

 misbrug af det uskiftede bo.
Udvalget foreslår en udbygning af kravene til den  

 opgørelse, som den længstlevende ægtefælle efter den gældende arvelovs  

 § 13 skal indsende til skifteretten, således at det klart fremgår,  

 hvilke  

 aktiver der hører til de to ægtefællers bodele.
Det foreslås endvidere, at  

 også  

 førstafdødes eventuelle fuldstændige særeje samt længstlevendes eventuelle  

 fællesejemidler, der ikke indgår i det uskiftede bo (herunder  

 forsikringsbeløb  

 m.v.), bør fremgå af opgørelsen, hvis betegnelse foreslås ændret til  

 formueoversigt.
Hvis oversigten ikke indsendes rettidigt, er der i den  

 gældende arvelovs § 13, stk. 2, hjemmel til at pålægge  

 længstlevende  

 tvangsbøder.
Efter udvalgets opfattelse vil en bedre løsning i de tilfælde,  

 hvor længstlevende ikke indleverer oversigten, være, at skifteretten kan  

 kræve,  

 at oversigten udarbejdes af en autoriseret bobestyrer, der beskikkes af  

 skifteretten.
Udvalget foreslår endvidere, at justitsministeren skal have  

 adgang til at fastsætte nærmere regler om formueoversigten og om anvendelse  

 af  

 blanketter i denne forbindelse.
Udvalget foreslår, at der udarbejdes et  

 standardblanketsæt.
Af hensyn til bl.a. autoriserede bobestyrere, hvis  

 edb-systemer i vidt omfang er bygget op om individuelt udformede blanketter,  

 bør der dog som hidtil ikke være pligt til at anvende standardblanketter.  

 Udvalget peger endvidere på, at der efter de gældende regler ikke stilles  

 krav  

 om, at fællesboopgørelsen (åbningsstatus) skal indsendes til  

 skattemyndighederne, således som tilfældet er med åbningsstatus i boer, der  

 skiftes privat eller ved bobestyrer, og for boer, der udleveres ved  

 ægtefælleudlæg efter dødsboskiftelovens kapitel 13. Det er i dag praksis ved  

 de  

 fleste skifteretter, at fællesboopgørelsen indsendes til skattemyndighederne.  

 Det vil efter udvalgets opfattelse være ønskeligt, at skattemyndighedernes  

 undersøgelse af, om boets formueforhold svarer til, hvad der hidtil har været  

 oplyst om den afdødes forhold, kan ske allerede ved etableringen af det  

 uskiftede bo, således at skattemyndighederne i givet fald kan skride ind,  

 mens  

 værdierne er i behold.
Udvalget foreslår derfor, at det fastsættes i de  

 administrative regler, at formueoversigten skal indleveres i to eksemplarer  

 til  

 skifteretten, der skal videresende det ene til skattemyndighederne.
Udvalget foreslår, at livsarvingerne skal have ret til at  

 få udleveret et eksemplar af formueoversigten.
Efter retsafgiftslovens  

 § 48, stk. 1, skal der betales en afgift på 175 kr. herfor.  

 Udvalget  

 foreslår, at første kopi af formueoversigten skal udleveres gratis.
Efter gældende ret er det ikke pligt til at underrette  

 livsarvingerne om, at boet er udleveret til uskiftet bo.
Udvalget foreslår,  

 at  

 skifteretten fremover skal underrette livsarvingerne om udlevering.  

 Underretningen vil bl.a. kunne få betydning for livsarvingernes mulighed for  

 at  

 få udleveret et eksemplar af formueoversigten.
Af hensyn til afklaring af formueforholdene i det uskiftede  

 bo foreslår udvalget endvidere, at der fremover skal indrykkes proklama inden  

 udleveringen af et bo til uskiftet bo.
Dette forudsætter en ændring af  

 dødsboskifteloven.
 Der henvises til betænkningen s. 123-126.
5.2.2.2. Hvilke aktiver indgår i det  

 uskiftede bo? Arvelovsudvalget finder, at det også fremover bør være  

 udgangspunktet, at alt, hvad den længstlevende ægtefælle erhverver, indgår i  

 det uskiftede bo, for så vidt det ikke er gjort til fuldstændigt særeje.
Af den gældende arvelovs § 14, stk. 2, fremgår  

 det, at reglerne om uskiftet bo kun finder anvendelse på rettigheder, som er  

 uoverdragelige eller i øvrigt af personlig art, i den udstrækning, hvori det  

 er  

 foreneligt med de regler, der særligt gælder for disse rettigheder.  

 Bestemmelsen, der stort set er en afskrift af § 15, stk. 2, i lov  

 om  

 ægteskabets retsvirkninger, yder ikke megen vejledning til brug for  

 vurderingen  

 af, i hvilket omfang disse ydelser skal indgå i det uskiftede bo ved et  

 skifte  

 i den længstlevende ægtefælles levende live.
Af retspraksis, jf. nærmere pkt.  

 5.1.2. ovenfor, følger det endvidere, at spørgsmålet om, hvorvidt en  

 ægtefælles  

 rettigheder skal holdes uden for fællesboskiftet i medfør af § 15,  

 stk. 2, i lov om ægteskabets retsvirkninger, ikke nødvendigvis skal  

 afgøres på samme måde ved dødsboskifte som ved skifte i anledning af  

 separation  

 og skilsmisse.
 Udvalget finder på denne baggrund, at der er behov for at  

 præcisere og udbygge den gældende arvelovs § 14, stk. 2, med  

 henblik  

 på at klargøre, hvornår § 15, stk. 2-rettigheder og ydelser  

 udbetalt  

 i medfør af sådanne rettigheder indgår i det uskiftede bo ved skifte af boet  

 i  

 den længstlevende ægtefælles levende live.
Udvalget foreslår, at det kommer til at fremgå af  

 bestemmelsen, at livsforsikringer, herunder ulykkeslivsforsikringer,  

 pensionsydelser  

 og lignende ydelser, der kommer til udbetaling til den længstlevende  

 ægtefælle  

 i anledning af den førstafdøde ægtefælles død ikke skal indgå i det uskiftede  

 bo ved skifte af boet i den længstlevende ægtefælles levende live.  

 Begrundelsen  

 herfor er, at hovedformålet med sådanne ydelser er at sikre den længstlevende  

 ægtefælles forsørgelse.
Forslaget svarer til retsstillingen efter gældende  

 ret.
Det bør endvidere fremgå af loven, at det er en  

 forudsætning, at de pågældende ydelser ikke er forbrugt.
Dette vil være en  

 lovfæstelse af, hvad der allerede i dag  efter en analogi af  

 erstatningsansvarslovens § 18, stk. 2 - må anses for gældende ret  

 for  

 så vidt angår livsforsikringsydelser.
Udvalget foreslår endvidere, at det kommer til at fremgå af  

 loven, at den længstlevende ægtefælles egne livsforsikringer, herunder  

 ulykkeslivsforsikringer, pensionsrettigheder og lignende rettigheder ikke  

 indgår i det uskiftede bo.
Begrundelsen herfor er, at hovedformålet med  

 sådanne  

 ordninger er at sikre den længstlevende ægtefælles forsørgelse.
Dette  

 afklarer  

 den tvivl, der i praksis har været om, hvorvidt længstlevendes egne  

 livsforsikringer, pensionsrettigheder og lignende rettigheder indgår i det  

 uskiftede bo.
 Herudover foreslår udvalget, at det kommer til at fremgå  

 udtrykkeligt af loven, at beløb, der er udbetalt fra den længstlevendes egne  

 ordninger, indgår i det uskiftede bo.
Dette skal dog ikke gælde for udbetalinger fra  

 kapitalpensionsrettigheder og lignende rettigheder samt supplerende  

 engangsydelser,  

 som må antages ikke at være forbrugt, medmindre beløbet ved udbetalingen har  

 mistet sin karakter af pensionsopsparing.
Baggrunden herfor er, at de nævnte  

 beløb er større engangsbeløb.
Det kan endvidere være tilfældigt, om en  

 kapitalpensionsordning eller en livsforsikring er udbetalt eller ej på  

 skiftetidspunktet, og kapitalen er som altovervejende hovedregel tænkt som  

 forsørgelse af længstlevende også i perioden efter et skifte af det uskiftede  

 bo i ægtefællens levende live.
Et beløb mister sin karakter af  

 pensionsordning,  

 hvis ordningen er blevet udbetalt i utide, og beløbet er blevet beskattet  

 efter  

 pensionsbeskatningslovens § 28. Endvidere foreslår udvalget, at reglerne  

 om, hvorvidt ydelserne indgår i det uskiftede bo, også skal finde anvendelse  

 på  

 indtægter og surrogater af udbetalte beløb.
Reglen svarer til dansk rets  

 almindelige indtægts- og surrogationsregler, sml. § 28, stk. 3, i  

 lov  

 om ægteskabets retsvirkninger (indtægter og surrogater af særeje).
Efter den gældende arvelovs § 14, stk. 3, kan arv  

 og gave holdes uden for det uskiftede bo, hvis ægtefællen anmoder om skifte  

 inden 3 måneder efter arvens eller gavens modtagelse.
Hvis den længstlevende  

 er  

 indsat som begunstiget i tredjemands livsforsikring, antages det, at  

 § 14,  

 stk. 3, er analogt anvendelig.
Der er efter udvalgets opfattelse ikke  

 grundlag for at behandle kapitalpensionsopsparinger anderledes end  

 livsforsikringer  

 i denne henseende.
Det foreslås derfor, at det kommer til at fremgå af loven,  

 at også livsforsikringssummer og kapitalpensionsopsparinger, der tilfalder  

 ægtefællen fra tredjemand, er omfattet af bestemmelsen i den gældende  

 arvelovs  

 § 14, stk. 3.
 Der henvises til betænkningen s. 126-130.
 5.2.2.3. Misbrug af det uskiftede bo mv.
 Det er udvalgets opfattelse, at reglerne om, hvornår der  

 foreligger misbrug af det uskiftede bo og om vederlagskrav og omstødelse, i  

 det  

 væsentlige fungerer tilfredsstillende i praksis, og at der derfor kun er  

 behov  

 for enkelte ændringer og præciseringer i reglerne.
Udvalget foreslår, at reglerne om vederlagskrav udbygges,  

 således at de i højere grad stemmer overens med vederlagskravsreglen i  

 § 23 i lov om ægteskabets retsvirkninger, der finder anvendelse ved  

 skifte  

 i anledning af separation og skilsmisse samt død på dispositioner, der er  

 foretaget under ægteskabet.
Udvalget foreslår herunder, at et vederlagskrav i  

 anledning af misbrug af det uskiftede bo også skal kunne rettes mod den  

 længstlevende ægtefælles fællesejemidler uden for det uskiftede bo.
Det har desuden givet anledning til tvivl, om en  

 livsarvings krav på vederlag efter den gældende arvelovs § 21 har  

 virkning  

 for alle arvinger, eller kun for den eller de, der har krævet vederlaget.
Med  

 udgangspunkt i Vestre Landsrets kendelse gengivet i Ugeskrift for Retsvæsen  

 1981, s. 552, foreslår udvalget, at det kommer til at fremgå af loven, at  

 retten til vederlagskrav tilkommer enhver livsarving, dvs. at kravet kan  

 fremsættes uden at de andre arvinger tilslutter sig kravet og med den  

 konsekvens, at de øvrige arvinger ikke kommer til at nyde godt af vederlaget.
 Herudover foreslår udvalget, at adgangen til omstødelse  

 udvides til at omfatte arveforskud, der står i misforhold til boets formue,  

 og  

 som ikke kan  eller ikke kan forventes  at kunne blive afkortet i  

 den pågældende  

 arvings arv.
Den længstlevende ægtefælle kan imidlertid på anden måde  

 end ved gave og arveforskud misbruge sin rådighed til fordel for en enkelt  

 arving eller tredjemand.
Indbetaling af et stort beløb på en livsforsikring  

 med  

 f.eks. en bestemmelse om, at forsikringen ved længstlevendes død skal  

 udbetales  

 til en begunstiget, kan efter omstændighederne virke på samme måde som en  

 gave.  

 Det samme gælder for indskud på en konto i et pengeinstitut med bestemmelse  

 om,  

 at opsparingen ved død skal udbetales til en begunstiget.
Også løbende  

 indbetalinger  

 på en livsforsikring eller lignende ordning, som skal komme til udbetaling  

 til  

 en begunstiget, kan udgøre et misbrug af det uskiftede bo, hvis det samlede  

 beløb, der indbetales, står i misforhold til boet.
På den baggrund foreslår udvalget, at der også skal være  

 adgang til omstødelse, når en livsforsikring eller lignende ordning kommer  

 til  

 udbetaling til en begunstiget, og forsikringen er oprettet for boets midler  

 for  

 et beløb, der stod i misforhold til boets formue.
Der vil formentlig blive  

 tale  

 om et meget begrænset antal sager, men en regel herom må - på samme måde som  

 reglen om omstødelse af gaver mv. - antages at have en vis præventiv virkning  

 og modvirke, at den længstlevende som alternativ til en omstødelig gave  

 vælger  

 at indsætte modtageren som begunstiget i en forsikring eller pension.
 Omstødelse bør som hidtil kun ske, når modtageren er i ond  

 tro.
Efter udvalgets opfattelse bør der endvidere ikke være  

 adgang til at kræve omstødelse i forbindelse med skiftet efter den  

 længstlevende ægtefælles død, hvis en livsarving kan opnå fuld dækning for  

 sin  

 arveret gennem et vederlagskrav.
I en sådan situation er anlæggelse af en  

 omstødelsessag unødvendig.
Udvalget foreslår, at der medtages en udtrykkelig  

 regel herom.
Efter gældende ret anlægges sager om omstødelse i uskiftet  

 bo ved de almindelige domstole, da spørgsmålet om omstødelse ikke er omfattet  

 af skifterettens kompetence efter dødsboskiftelovens § 89, jf. f.eks.  

 Vestre Landsrets dom gengivet i Ugeskrift for Retsvæsen 1999, s. 1431. Dette  

 harmoner med reglerne om omstødelse i konkurs, jf. konkurslovens kapitel 8,  

 hvorefter en sag om omstødelse som udgangspunkt skal anlægges ved de  

 almindelige domstole.
Efter konkurslovens § 242 kan skifteretten dog  

 efter  

 parternes vedtagelse afgøre tvister om krav, der gøres gældende af  

 konkursboet,  

 herunder omstødelsessager.
En tilsvarende hjemmel findes ikke i  

 dødsboskifteloven.
Udfaldet af en omstødelsessag kan få stor betydning for  

 afviklingen af skiftet af det uskiftede bo.
Denne tætte sammenhæng mellem  

 skiftet og omstødelsessagen taler efter udvalgets opfattelse for, at sager om  

 omstødelse  

 bør være omfattet af skifterettens saglige kompetence.
Udvalget foreslår  

 derfor, at sager om omstødelse fremover skal anlægges ved skifteretten, der  

 skal træffe afgørelse ved dom.
Som det er tilfældet med sager, der behandles  

 efter dødsboskiftelovens § 89, bør der være adgang til at få sagen  

 henvist  

 til eller anlagt for landsretten i overensstemmelse med retsplejelovens  

 §§ 226  

 og 227.
 Efter den gældende arvelovs § 22, stk. 2, 2.  

 pkt., skal omstødelsessag anlægges inden 1 år efter, at arvingen er blevet  

 vidende om gaven, og inden 5 år efter gavens fuldbyrdelse.
 Udvalget foreslår, at fristreglerne udformes således, at  

 sagen skal anlægges inden 1 år efter, at livsarvingen har eller burde have  

 fået  

 kendskab til fuldbyrdelsen af gaven eller arveforskuddet, og senest 5 år  

 efter  

 gavens fuldbyrdelse.
Udvalgets forslag indebærer, at det ved beregningen af  

 1-års fristen er fuldbyrdelsestidspunktet, der er afgørende.
Det medfører, at  

 der ikke kan indtræde forældelse, så længe der alene er tale om et gaveløfte.  

 Dette er muligvis en ændring af den hidtidige retstilstand, idet 1-års  

 fristen  

 i den gældende arvelovs § 22 løber fra det tidspunkt, hvor  

 arvingen er  

 blevet vidende om gaven, hvilket formentlig også omfatter arvingens  

 viden om,  

 at der er givet et gaveløfte.
Efter udvalgets opfattelse er det imidlertid  

 mest  

 hensigtsmæssigt, at forældelsesfristerne i forhold til anlæggelse af  

 omstødelsessag  

 først løber fra det tidspunkt, hvor formueforskydningen faktisk har fundet  

 sted.
Den 1-årige forældelsesfrist i den gældende arvelovs  

 § 22, stk. 2, regnes som nævnt fra det tidspunkt, hvor  

 arvingen er  

 blevet vidende om gaven.
En livsarving, der har eller burde have fået  

 kendskab  

 til, at den længstlevende ægtefælle har foretaget omstødelige dispositioner  

 bør  

 imidlertid ikke kunne undgå, at der indtræder forældelse ved at holde sig i  

 bevidst uvidenhed, eller hvis almindelig agtpågivenhed ville have givet  

 arvingen den fornødne viden om dispositionen.
Udvalget foreslår derfor, at  

 også  

 burde viden skal indebære, at fristen løber.
Dette adskiller sig  

 imidlertid  

 ikke afgørende fra gældende ret.
Således har en arving, der under  

 dødsbobehandlingen har fået kendskab til en mulig omstødelig disposition,  

 heller ikke hidtil passivt kunnet afvente yderligere materiale, men har  

 undertiden selv måttet foretage sig noget aktivt for at skaffe oplysninger  

 frem, jf.
Svend Danielsen, Arveloven med kommentarer, 5. udg. 2005, s. 242.
Udvalget foreslår, at forældelsesfristen på 5 år fra gavens  

 fuldbyrdelse videreføres.
Baggrunden herfor er, at en begæring om skifte  

 altid  

 vil komme fra en livsarving, som kan have større indsigt i boets forhold.
Af  

 hensyn til den uagtsomme modtager af en gave mv. bør fristen på 5 år være  

 absolut, således som det er tilfældet efter gældende ret.
 Der henvises til betænkningen s. 113-131 og s. 467-470.
5.3. Justitsministeriets overvejelser Af de grunde, der er anført af udvalget, kan Justitsministeriet  

 tilslutte sig, at den længstlevende ægtefælle som hidtil alene skal have ret  

 til at overtage fællesboet uden at skifte med fælles livsarvinger, og at  

 uskiftet bo med den førstafdøde ægtefælles særbørn alene kan etableres, når  

 særbørnene samtykker heri.
Justitsministeriet kan endvidere tiltræde  

 udvalgets  

 overvejelser om, at der ikke bør skabes adgang til uskiftet bo med  

 fuldstændigt  

 særeje og om, at der ikke er noget praktisk behov for en indførelse af regler  

 om adgang til indefrysning af livsarvingernes arv, når uskiftet  

 bo er  

 udelukket, f.eks. på grund af særbørnenes manglende samtykke, eller når den  

 længstlevende ægtefælle ønsker at gifte sig igen.
 Justitsministeriet kan i øvrigt tiltræde Arvelovsudvalgets  

 overvejelser om behovet for ændringer i de gældende regler om uskiftet bo,  

 jf.  

 ovenfor pkt. 5.2.2, og lovforslaget er med enkelte ændringer af redaktionel  

 karakter udformet i overensstemmelse hermed.
 Justitsministeriet er således enig i den foreslåede  

 præcisering og skærpelse af kravene til den længstlevende ægtefælles solvens.
Justitsministeriet kan endvidere tiltræde udvalgets  

 anbefaling om skærpelse af kravene til den formueopgørelse, som den  

 længstlevende ægtefælle skal indgive til skifteretten, herunder forslagene  

 om,  

 at livsarvingerne efter anmodning skal have ret til at få udleveret  

 formueoversigten og altid skal underrettes om udleveringen til uskiftet bo.  

 Det  

 må antages, at livsarvingerne i langt de fleste tilfælde vil have en sådan  

 tilknytning til den længstlevende ægtefælle, at de i forvejen er bekendt med  

 udleveringen til uskiftet bo.
I visse tilfælde kan forbindelsen til familien  

 dog af den ene eller den anden årsag være brudt, og en underretningsregel kan  

 i  

 sådanne tilfælde være hensigtsmæssig.
Hertil kommer, at uskiftet bo alene er  

 en  

 udskydelse af skiftet, og at den længstlevende ægtefælles rådighed over boet  

 er  

 begrænset af misbrugsreglerne.
Den foreslåede underretningsregel og reglen  

 om,  

 at livsarvingerne efter anmodning har ret til at få udleveret  

 formueoversigten,  

 vil indebære en styrkelse af livsarvingernes mulighed for at blive gjort  

 bekendt med boets formueforhold ved udleveringen og dermed også for  

 livsarvingernes mulighed for at vurdere, om den længstlevende ægtefælle  

 senere  

 har misbrugt rådigheden over det uskiftede bo.
Reglerne om kravene til  

 formueoversigten findes i lovforslagets § 22 og svarer med en enkelt  

 indholdsmæssig ændring til udvalgets lovudkast, idet det foreslås, at  

 formueoversigten skal indeholde oplysninger om alle den længstlevende  

 ægtefælles fællesejemidler, uanset om disse ville indgå i delingen på et  

 skifte.
Herved skabes der et fuldt overblik over de økonomiske forhold.
 For så vidt angår udvalgets forslag om, at første genpart  

 af formueoversigten skal udleveres gratis, henvises til § 4, nr. 3, i  

 det  

 lovforslag om ændring af forsikringsaftaleloven samt forskellige andre love  

 (Begunstigelser i forsikringsordninger og ændringer som følge af arveloven  

 mv.), som er fremsat samtidig med dette lovforslag, hvor det foreslås, at  

 retsafgiftslovens § 49, stk. 2, ændres i overensstemmelse med  

 udvalgets anbefaling.
Af de grunde, der er anført af udvalget, kan  

 Justitsministeriet endvidere tiltræde den foreslåede præcisering af reglerne  

 om, hvilke aktiver der indgår i det uskiftede bo.
Præciseringen har navnlig  

 til  

 formål at klargøre, i hvilket omfang forsikringer og pensionsrettigheder mv.  

 indgår i det uskiftede bo.
Udvalgets overvejelser om udformningen af disse  

 regler bygger i vidt omfang på overvejelserne i betænkning nr. 1466/2005 om  

 ægtefællers  

 pensionsrettigheder  behandling på skifte af fællesbo.
Overvejelserne i  

 betænkning nr. 1466/2005 er udmøntet i lov nr. 483 af 7. juni 2006 om ændring  

 af lov om ægteskabets retsvirkninger og lov om skifte af fællesbo mv.  

 (pensionsrettigheders behandling ved død), hvor der bl.a. blev indsat en  

 række  

 nye bestemmelser i lov om ægteskabets retsvirkninger §§ 16 a-16 h.  

 Reglerne træder i kraft den 1. januar 2007.
På et enkelt punkt foreslår Justitsministeriet imidlertid  

 en udvidelse af reglerne i forhold til udvalgets overvejelser.
Efter  

 udvalgets  

 lovudkast indgår arv, gave samt livsforsikringer og  

 kapitalpensionsopsparinger,  

 som tilfalder den længstlevende ægtefælle fra tredjemand, ikke i det  

 uskiftede  

 bo, hvis ægtefællen anmoder om skifte inden 3 måneder fra formuegodets  

 anskaffelse.
Udvalgets lovudkast indebærer, at f.eks. en ratepension eller en  

 livrente tegnet af tredjemand til fordel for længstlevende ikke omfattet af  

 bestemmelsen.
Efter Justitsministeriets opfattelse er der ikke noget  

 grundlag for at behandle sådanne ydelser anderledes end livsforsikringer og  

 kapitalpensionsopsparinger.
Det er således Justitsministeriets opfattelse, at  

 alle pensionsydelser og lignende ydelser, som tilfalder den længstlevende  

 ægtefælle fra tredjemand, ikke skal indgå i det uskiftede bo, hvis ægtefællen  

 anmoder om skifte inden 3 måneder fra den første udbetaling, jf.  

 lovforslagets  

 § 23, stk. 7.
Justitsministeriet er enig med udvalget i, at den bestående  

 adgang for livsarvingerne til at give afkald på skifte, uden at der samtidig  

 gives afkald på arven, kan give anledning til uklare formueforhold på senere  

 skifter og skabe en kompliceret skiftesituation særligt i tilfælde, hvor der  

 også er formuefællesskab i den længstlevende ægtefælles nye ægteskab.
Efter  

 omstændighederne vil et sådant skifte indebære, at den længstlevende   

 nye   

 ægtefælle ikke har råd til at forblive i den hidtidige fælles bolig.
Desuden  

 vil det ofte være vanskeligt at afgøre, hvilke aktiver, der tilhører  

 ægtefællerne hver for sig eller i fællesskab (sameje) på grund af  

 sammenblanding  

 af formuemassen.
 Justitsministeriet kan på denne baggrund tiltræde, at der  

 ikke bør være adgang til at give skifteafkald med forbehold af arveretten.
Justitsministeriet kan endvidere tiltræde udvalgets  

 overvejelser om præcisering og udbygning af reglerne om misbrug af det  

 uskiftede bo, herunder den foreslåede udvidelse af omstødelsesreglen til også  

 at omfatte arveforskud og beløb, der kommer til udbetaling fra en  

 forsikrings-  

 eller pensionsordning, der er oprettet ved indskud af midler fra det  

 uskiftede bo,  

 som står i misforhold til boets formue.
Justitsministeriet er endvidere enig  

 i,  

 at sager om omstødelse fremover bør behandles ved skifteretten.
Det tiltrædes  

 desuden, at der ikke bør være adgang til omstødelse, hvis arvingen kan få  

 fuld  

 dækning fra sit arvekrav gennem et vederlagskrav.
Lovforslaget er derfor med  

 enkelte ændringer udformet i overensstemmelse hermed.
For så vidt angår vederlagskrav finder Justitsministeriet,  

 at reglerne i arveloven og lov om ægteskabets retsvirkninger bør have det  

 samme  

 indhold.
Det indebærer navnlig, at udvalgets forslag om, at der også bør være  

 adgang til at rette et vederlagskrav i anledning af misbrug af det uskiftede  

 bo  

 mod den længstlevende ægtefælles midler uden for det uskiftede bo  

 (fællesejemidler, der ikke indgår i delingen af det uskiftede bo), ikke er  

 medtaget i lovforslaget.
Baggrunden herfor er, at der ikke er adgang hertil  

 efter den tilsvarende bestemmelse i § 23, stk. 1, i lov om  

 ægteskabets retsvirkninger.
 Der henvises til lovforslagets §§ 17-34 og bemærkningerne  

 til disse bestemmelser.
 Lovforslagets § 22, stk. 4, indeholder en  

 bemyndigelsesbestemmelse, hvorefter justitsministeren fastsætter nærmere  

 regler  

 om formueoversigten og om de blanketter, der kan anvendes i den forbindelse.  

 Bemyndigelsen vil bl.a. blive anvendt til at fastsætte en regel om, at  

 formueoversigten skal indleveres i 2 eksemplarer, og at skifteretten skal  

 videresende det ene eksemplar til SKAT.
Som anført i pkt. 5.2.2.1. foreslår udvalget, at der  

 udarbejdes et standardblanketsæt.
Justitsministeriet vil drøfte dette  

 spørgsmål  

 med Domstolsstyrelsen.
 For så vidt angår udvalgets forslag om, at der fremover  

 skal indrykkes proklama inden udleveringen af et bo til uskiftet bo, henvises  

 til § 3, nr. 6, i det lovforslag om ændring af forsikringsaftaleloven  

 samt  

 forskellige andre love (Begunstigelser i forsikringsordninger og ændringer  

 som  

 følge af arveloven mv.), der er fremsat samtidig med dette lovforslag.
6. Arvehenstand for længstlevende ægtefælle 6.1. Gældende ret Efter arvelovens § 24 e kan skifteretten give den  

 længstlevende ægtefælle henstand med udbetalingen af arven til afdødes  

 umyndige  

 livsarvinger, indtil arvingerne bliver myndige.
Henstand kan kun gives, i det  

 omfang arven ikke kan udredes uden afhændelse af fast ejendom eller løsøre,  

 som  

 er nødvendig for, at den længstlevende ægtefælle kan opretholde hjemmet eller  

 sit erhverv, eller uden at ægtefællen berøves andre midler, som er nødvendige  

 herfor.
Adgangen til henstand beror således på en konkret vurdering af den  

 længstlevende ægtefælles behov for at opnå henstand.
Det er et vilkår for  

 ydelse af henstand, at den længstlevende ægtefælle stiller en efter  

 forholdene  

 passende sikkerhed for arvekrav, der er omfattet af henstanden.
 Der er fastsat nærmere regler om henstand i  

 arvehenstandsbekendtgørelsen (bekendtgørelse nr. 55 af 23. januar 1997 om  

 ydelse af henstand med udbetaling af umyndige livsarvingers arv), herunder  

 navnlig om kravene til sikkerhedsstillelsen.
Henstand kan gives, uanset hvilken formueordning der har  

 været i ægteskabet.
Bestemmelsen kan anvendes både i forhold til fælles  

 livsarvinger og i forhold til særlivsarvinger.
I førstnævnte tilfælde udgør  

 de  

 gældende regler om henstand et alternativ til uskiftet bo.
Henstand kan  

 endvidere gives, hvor en ægtefælle, der er i uskiftet bo med mindreårige  

 livsarvinger, ønsker at gifte sig igen.
Bestemmelsen gælder såvel legal som  

 testamentarisk arv.
I relation til særlivsarvinger er de gældende regler  

 særligt møntet på den situation, hvor den længstlevende ægtefælle i  

 henstandsperioden bekoster mindreårige livsarvingers underhold og uddannelse.  

 Det fremgår således af arvehenstandsbekendtgørelsens § 2, at henstand i  

 forhold til en særlivsarving kun må indrømmes, når ganske særlige  

 omstændigheder taler herfor, hvis den længstlevende ægtefælle ikke bekoster  

 særlivsarvingens underhold og uddannelse.
 Der henvises til betænkningen s. 133-134.
6.2. Arvelovsudvalgets overvejelser Udvalget finder, at den længstlevende ægtefælle fortsat kun  

 bør have adgang til henstand med udbetaling af arven til den førstafdøde  

 ægtefælles livsarvinger (fælles livsarvinger og særlivsarvinger), hvis et  

 skifte ikke kan gennemføres, uden at ægtefællen skal afhænde fast ejendom,  

 der  

 tjener til familiens bolig eller  som noget nyt - sommerbolig, eller  

 aktiver,  

 der er nødvendige for den længstlevende ægtefælles erhvervsvirksomhed.
Er  

 denne  

 betingelse ikke opfyldt, må arven udredes, medmindre ægtefællen har mulighed  

 for uskiftet bo.
Arvehenstand skal som hidtil være muligt i tilfælde, hvor en  

 ægtefælle i uskiftet bo ønsker at skifte, f.eks. med henblik på at gifte sig  

 igen.
Arvelovsudvalget foreslår, at adgangen til arvehenstand  

 udvides, således at ægtefællen også kan få henstand med udbetalingen af  

 myndige  

 livsarvingers arv.
Som begrundelse herfor henviser udvalget til, at der også  

 i  

 denne situation kan være et behov for at give den længstlevende ægtefælle en  

 overgangsperiode, hvor den pågældende får mulighed for at tilpasse sin  

 økonomi  

 og livsførelse til de ændrede forhold efter ægtefællens død.
Udvalget anfører, at en henstandsordning, der giver  

 mulighed for at lade arvehenstanden fortsætte ud over livsarvingernes 18. år,  

 bør udformes således, at fastlæggelsen af varigheden bygger på klare  

 kriterier.  

 Det bør på forhånd være klart for både den længstlevende ægtefælle og  

 livsarvingerne,  

 hvor lang tid henstanden maksimalt kan løbe.
Udvalget foreslår på den  

 baggrund,  

 at henstand skal gives af skifteretten for 5 år fra den førstafdøde  

 ægtefælles  

 dødsdag.
Henstanden skal altid regnes fra den førstafdøde ægtefælles dødsdag,  

 uanset om henstanden først meddeles efter længere tid, f.eks. efter at den  

 længstlevende ægtefælle i en periode har været i uskiftet bo.
Skifteretten  

 kan  

 forlænge perioden med yderligere 5 år.
En henstandsarv skal dog som hidtil tidligst udbetales, når  

 et fællesbarn fylder 18 år.
Tilsvarende skal efter udvalgets opfattelse gælde  

 i  

 forhold til et særbarn efter den førstafdøde ægtefælle, hvis ægtefællen  

 overtager den privatretlige forsørgelsespligt over barnet.
Det skal ikke være en betingelse for arvehenstand i forhold  

 til den førstafdøde ægtefælles særlivsarving, at den længstlevende ægtefælle  

 overtager den privatretlige forsørgelsespligt over barnet, fordi en generel  

 regel om forsørgelsespligt over for umyndige særlivsarvinger som betingelse  

 for  

 arvehenstand kan skabe grobund for konflikter mellem stedforældre og særbørn,  

 der måske i forvejen ikke har et særligt nært forhold til hinanden.
Det  

 forhold, at den længstlevende ægtefælle ikke bekoster den mindreåriges  

 underhold eller uddannelse, skal efter udvalgets opfattelse ikke, som det er  

 tilfældet efter den gældende regel i arvehenstandsbekendtgørelsens § 2,  

 medføre, at arvehenstand kun kan meddeles, når der foreligger ganske særlige  

 omstændigheder.
Udvalget foreslår derfor, at der i den situation  ud  

 fra en  

 almindelig vurdering af den længstlevende ægtefælles behov for arvehenstand  

   

 skal være mulighed for arvehenstand efter den foreslåede almindelige regel om  

 arvehenstand, dvs. for en periode på 5 år, men med mulighed for forlængelse i  

 yderligere 5 år.
For at sikre, at mindreårige særlivsarvinger, hvorover  

 forsørgelsespligten ikke overtages af den længstlevende ægtefælle, i  

 henstandsperioden ikke stilles vanskeligere i forsørgelsesmæssig henseende,  

 foreslår udvalget, at skifteretten kan bestemme, at der skal udbetales et  

 efter  

 boets forhold passende beløb til afdødes særlivsarving til forsørgelse,  

 indtil  

 barnet fylder 18 år.
En tilsvarende regel findes i den gældende  

 arvehenstandsbekendtgørelses  

 § 7, stk. 1, og foreslås således optaget i loven.
Udvalget finder, at arv, der omfattes af en  

 henstandsordning, skal udbetales kontant, og at livsarvingerne derfor som  

 udgangspunkt hverken i forbindelse med meddelelsen af henstanden eller ved  

 henstandens udløb skal have ret til at overtage boets aktiver efter  

 vurdering.  

 Er der tale om henstand i forhold til fælles livsarvinger, vil disse  

 imidlertid  

 have ret til overtagelse efter vurdering i boet efter den længstlevende  

 ægtefælle.
En tilsvarende retstilling opnår den førstafdøde ægtefælles  

 særlivsarvinger ikke, og derfor foreslår udvalget en regel om, at en  

 særlivsarving efter den førstafdøde ægtefælle skal have mulighed for i  

 forbindelse med, at henstanden gives, at udtage genstande, som har en særlig  

 erindringsværdi for den pågældende, mod at værdien heraf fradrages i arven.  

 Bortset fra aktiver med særlig erindringsværdi bør særlivsarvinger ikke have  

 krav på at overtage aktiver i førstafdødes bo til vurderingsprisen, hvis  

 aktiverne indgår i en henstandsordning, medmindre den førstafdøde har truffet  

 anden bestemmelse i et testamente.
 I tilfælde, hvor der alene meddeles arvehenstand med  

 udbetalingen af en del af arven, kan livsarvingen inden for den del af  

 arvelodden, der skal udbetales på skiftet, dog selvsagt benytte sig af  

 adgangen  

 til overtagelse efter vurdering i overensstemmelse med de almindelige regler  

 herom.
Efter de gældende regler skal arv, der er omfattet af  

 henstand, forrentes med mindst 8 pct. om året.
Udvalget anfører, at dette har  

 bidraget til, at reglerne alene er blevet anvendt i meget begrænset omfang i  

 praksis.
Udvalget foreslår på den baggrund, at det fastsættes i de  

 administrative regler, der skal udstedes i medfør af loven, at arv, der er  

 omfattet af en henstandsordning, skal forrentes med mindsterenten efter  

 kursgevinstlovens § 38. Som hidtil bør der som udgangspunkt ikke betales  

 rente i tilfælde, hvor den længstlevende ægtefælle har eller overtager  

 forsørgelsespligten over en umyndig livsarving efter førstafdøde (fælles  

 livsarving eller særlivsarving), dog med den modifikation, at mindsterenten  

 skal betales i den udstrækning, renten overstiger udgiften ved forsørgelsen,  

 smh. den gældende arvehenstandsbekendtgørelse § 6, 2. pkt.
Udvalget  

 peger  

 i den forbindelse på, at værgemålsbekendtgørelsens § 15, stk. 2,  

 hvorefter faderen eller moderen som værge for et hjemmeboende barn kan  

 modtage  

 indtil 48.000 kr. årligt i rente mv. for barnet uden at skulle aflægge  

 regnskab, vil medføre, at en sådan regel kun vil få betydning ved meget store  

 arvekrav.
I tilfælde, hvor den længstlevende ægtefælle har eller overtager  

 forsørgelsespligten over en umyndig livsarving efter førstafdøde, og der  

 derfor  

 ikke betales rente eller kun betales rente af en del af arvekravet, vil en  

 eventuel kursgevinst ved overdragelse af arvekravet blive beskattet.  

 Overdragelse af arvekrav, der er omfattet af en henstand, hvor den  

 længstlevende ægtefælle har eller overtager forsørgelsespligten over en  

 mindreårig livsarving efter den førstafdøde ægtefælle (fælles livsarving  

 eller  

 særlivsarving), vil formentlig forekomme meget sjældent i praksis.
 Udvalget anfører, at renteindtægten vil være  

 indkomstskattepligtig for arvingen, jf. statsskattelovens § 4, litra e),  

 og at ægtefællen kan fratrække renteudgiften i den skattepligtige indkomst,  

 jf.  

 statsskattelovens § 6, litra e) og ligningslovens § 5, stk. 1.
En ordning, hvorefter renterne tilskrives og samtidig  

 forfalder, men først udbetales til arvingerne ved henstandsperiodens udløb,  

 er  

 efter udvalgets opfattelse ikke hensigtsmæssig, medmindre beskatningen af  

 renteindtægterne udskydes tilsvarende.
Hertil kommer, at ægtefællens  

 fradragsret for renteudgifterne kan være begrænset af ligningslovens  

 § 5,  

 stk. 8, hvorefter renteudgifter først kan fradrages ved opgørelsen af  

 den  

 skattepligtige indkomst i det indkomstår, hvori betaling sker, hvis  

 renteudgifter mv. for tidligere indkomstår i samme gældsforhold ikke er  

 betalt  

 inden udgangen af indkomståret.
Udvalget foreslår derfor, at det fastsættes i de  

 administrative regler, der skal udstedes i medfør af loven, at ægtefællen  

 skal  

 betale renten til arvingerne hvert halve år.
Renteindtægter, der tilfalder en  

 umyndig livsarving, skal behandles i overensstemmelse med de almindelige  

 regler  

 i værgemålslovgivningen om anbringelse og forvaltning af umyndiges midler.
Udvalget foreslår endvidere, at kravet om, at ægtefællen  

 skal stille sikkerhed for arvekravet, fastholdes.
Sikkerheden skal fastsættes  

 af skifteretten.
Hvis sikkerheden forringes væsentligt, skal det være muligt  

 for en livsarving og statsforvaltningen, hvis livsarvingen er umyndig, at  

 kræve  

 arven udbetalt.
Udvalget finder, at spørgsmålet om udbetaling af arven som  

 følge af forringelse af sikkerheden bør være et spørgsmål, der afgøres af  

 skifteretten.
Det skal således være skifteretten, der ved kendelse tager  

 stilling til tvister om genstanden for sikkerheden, dennes størrelse eller  

 vilkårene for denne.
Adgangen til at forlange udbetaling er i dag tillagt  

 statsamtet, jf. arvehenstandsbekendtgørelsens § 9, stk. 2.
I de administrative regler, der skal udstedes i medfør af  

 loven, foreslår udvalget, at der bliver fastsat regler om statsforvaltningens  

 adgang til at afkræve den længstlevende ægtefælle de oplysninger, der er  

 nødvendige til belysning af om sikkerheden for en umyndig livsarvings arv  

 ikke  

 længere er tilstrækkelig, sml. den gældende arvehenstandsbekendtgørelses  

 § 9, stk. 3. Det bør endvidere fastsættes, at statsforvaltningen  

 skal  

 godkende en omlægning af sikkerheden, sml. arvehenstandsbekendtgørelsens  

 § 10, og at statsforvaltningens afgørelse herom kan indbringes for  

 skifteretten.
Udvalget foreslår i den forbindelse, at det fastsættes, at  

 statsforvaltningen  

 kan tillade en omlægning af sikkerheden, også selvom sikkerheden ikke er  

 væsentligt forringet, hvis den længstlevende ægtefælle anmoder herom, f.eks.  

 i  

 forbindelse med et påtænkt salg af en fast ejendom, der er stillet til  

 sikkerhed  

 for arvekravet.
For så vidt angår myndige livsarvinger finder udvalget, at de  

 administrative regler bør udformes således, at der i højere grad end ved  

 umyndige livsarvinger bliver mulighed for, at sikkerheden kan aftales mellem  

 parterne.
Parterne bør således kunne aftale en ændring af  

 sikkerhedsstillelsen,  

 f.eks. i tilfælde af, at en fast ejendom sælges, og en ny købes.
Udvalget  

 peger  

 i den forbindelse på, at det falder uden for forvaltningsafdelingernes  

 opgaver  

 at skulle forvalte et arvekrav og sikkerhedsstillelsen i forbindelse hermed i  

 tilfælde, hvor der ikke er tale om umyndige livsarvinger.
Kan livsarvingerne  

 og  

 den længstlevende ægtefælle ikke blive enige om en omlægning af sikkerheden,  

 bør skifteretten kunne træffe afgørelse herom.
Udvalget anfører, at et bo er skiftet, selvom der gives  

 arvehenstand.
Dette indebærer, at afgiftspligten indtræder ved den  

 førstafdøde  

 ægtefælles død, og der skal derfor betales boafgift efter boafgiftslovens  

 § 1 i forbindelse med, at der gives henstand.
Udredningen af boafgiften  

 er  

 en økonomisk belastning for ægtefællen, der ikke harmonerer med formålet bag  

 reglerne om arvehenstand.
Efter udvalgets opfattelse bør det derfor overvejes  

 at ændre boafgiftsloven, således at afgiftsbetalingen udskydes til det  

 tidspunkt, hvor henstanden udløber, og hvor arvingen får arven udbetalt.
Hvis  

 arvekravet belånes eller på anden måde overdrages, således at der skabes  

 mulighed for realisering af henstandsarven, bør afgiften dog forfalde.
 Der henvises til betænkningen s. 135-146.
6.3. Justitsministeriets overvejelser Justitsministeriet kan tiltræde udvalgets overvejelser om,  

 at arvehenstand som hidtil kun skal være muligt i tilfælde, hvor ægtefællen  

 ikke kan udbetale arven uden afhændelse af fast ejendom, løsøre eller andre  

 aktiver,  

 som er nødvendige, for at ægtefællen kan opretholde hjemmet eller sit  

 erhverv.  

 Hvis ægtefællen kan skifte med førstafdødes arvinger uden at lide væsentlige  

 økonomiske  

 afsavn som følge af skiftet, bør der således ikke være adgang til  

 arvehenstand.
Justitsministeriet er enig med udvalget i den foreslåede  

 udvidelse af adgangen til arvehenstand, således at der også kan ydes  

 arvehenstand i forhold til myndige livsarvinger.
Også i tilfælde, hvor  

 livsarvingerne er myndige, kan den længstlevende ægtefælle have behov for i  

 en  

 periode at kunne råde over f.eks. en fast ejendom, som det ellers ville have  

 været nødvendigt at sælge i forbindelse med skiftet for at udrede  

 livsarvingernes  

 arv.
Justitsministeriet kan tiltræde, at henstanden skal have en varighed på  

 5  

 år, men med mulighed for forlængelse i yderligere 5 år.
En sådan udformning  

 af  

 reglerne vil indebære, at ægtefællen får en passende periode til at indrette  

 sin fremtidige livsførelse på den ændrede økonomiske situation.
Som anført i pkt. 6.2. foreslår udvalget, at en  

 henstandsarv i overensstemmelse med den gældende arvelovs § 24 e  

 tidligst  

 skal udbetales ved en fælles livsarvings fyldte 18 år.
Da den længstlevende  

 ægtefælle har forsørgelsespligt over for den fælles livsarving, indtil barnet  

 bliver myndigt, dvs. fylder 18 år, er Justitsministeriet enig i, at den  

 gældende retstilstand videreføres på dette område.
 Udvalget foreslår endvidere, at henstandsarven tidligst  

 skal udbetales ved en særlivsarvings fyldte 18. år, hvis den længstlevende  

 ægtefælle overtager den privatretlige forsørgelsespligt over barnet.
Justitsministeriet er enig i, at henstanden også i denne  

 situation bør vare, indtil særlivsarvingen bliver myndig.
Efter  

 Justitsministeriets  

 opfattelse er der behov for en regel, der sikrer dokumentation for, at den  

 privatretlige forsørgelsespligt over barnet er overtaget.
Justitsministeriet  

 foreslår på den baggrund, at lovforslaget udformes således, at den  

 længstlevende ægtefælle i forbindelse med, at henstanden gives, over for  

 skifteretten  

 skal erklære, at den pågældende overtager forsørgelsespligten over den  

 førstafdødes særlivsarving.
 Forsømmer ægtefællen den overtagne forsørgelsespligt, kan  

 der blive tale om at pålægge denne at betale bidrag i medfør af lov om børns  

 forsørgelse, således som det er tilfældet, hvor ægtefællen i forbindelse med  

 et  

 bos udlevering til uskiftet bo overtager forsørgelsespligten over en  

 særlivsarving efter den førstafdøde ægtefælle, jf. lovforslagets § 18,  

 stk. 3. Det foreslås endvidere, at statsforvaltningen kan anmode  

 skifteretten om at bestemme, at den længstlevende ægtefælle skal udbetale  

 arven, hvis ægtefællen har forsømt sin forsørgelsespligt over for barnet,  

 sml.  

 lovforslagets § 29, stk. 4, om den længstlevende ægtefælles  

 forsømmelse i uskiftet bo af forsørgelsespligten over en livsarving.  

 Statsforvaltningen foreslås ikke tillagt en egentlig tilsynsforpligtelse,  

 hvis  

 der kommer en anmodning om udbetaling af arven fra arvingens værge eller  

 eventuelt en ad hoc værge beskikket efter værgemålslovens § 47.
 Justitsministeriet kan i øvrigt tiltræde udvalgets  

 overvejelser om udformningen af reglerne om arvehenstand for den  

 længstlevende  

 ægtefælle, og lovforslaget er derfor med enkelte redaktionelle ændringer  

 udformet  

 i overensstemmelse med udvalgets lovudkast.
Justitsministeriet kan tiltræde, at henstandsarv skal  

 udbetales kontant ved henstandsperiodens ophør, og at den førstafdødes  

 livsarvinger derfor ikke ved henstandens udløb skal have adgang til at  

 overtage  

 boets aktiver efter vurdering.
På dette tidspunkt er der forløbet så lang tid  

 fra  

 dødsfaldet, at ægtefællen har indstillet sin livsførelse på at kunne beholde  

 boets enkelte aktiver, og livsarvingerne bør derfor ikke have adgang til  

 overtagelse efter vurdering ved henstandens ophør.
Det er ikke rimeligt, at  

 en  

 særlivsarving efter den førstafdøde ægtefælle helt udelukkes fra at overtage  

 aktiver i boet.
Justitsministeriet kan derfor tiltræde udvalgets forslag om,  

 at  

 skifteretten ved afgørelsen af, om henstand skal gives helt eller delvist,  

 kan  

 tage hensyn til, om en særlivsarving efter den førstafdøde ægtefælle ønsker  

 at  

 overtage aktiver, som har særlig erindringsværdi for den pågældende.
En sådan  

 overtagelse af et aktiv med særlig erindringsværdi vil finde sted i  

 forbindelse  

 med henstandens givelse.
 Det tiltrædes endvidere, at der som hidtil skal stilles  

 sikkerhed for et arvekrav, der er omfattet af en henstandsordning, og at det  

 bør være skifteretten, der fastsætter sikkerheden og i øvrigt træffer  

 afgørelse  

 i tvister herom.
 Der henvises til lovforslagets §§ 35-39 og  

 bemærkningerne til disse bestemmelser.
 Lovforslagets § 39 indeholder en bemyndigelsesregel,  

 hvorefter justitsministeren fastsætter regler om forretningen af arvekrav,  

 administrationen af beløb, der er blevet udbetalt til en særlivsarvings  

 forsørgelse, og om sikkerhedsstillelse.
For så vidt angår forrentning vil bemyndigelsen - i  

 overensstemmelse med udvalgets overvejelser - blive anvendt til at fastsætte,  

 at et arvehenstandskrav som udgangspunkt skal forrentes med mindsterenten  

 efter  

 kursgevinstlovens § 38, og at renterne skal udbetales halvårligt til  

 arvingerne.
Mindsterenten, der fastsættes for et halvt år ad gangen, udgør  

 for  

 2. halvår 2006 3 pct.
 For så vidt angår administrationen af beløb, der udbetales  

 til en særlivsarving til forsørgelse, vil bemyndigelsen i § 39 bl.a.  

 blive  

 anvendt til at fastsætte særlige regler om forvaltningsafdelingernes løbende  

 udbetalinger til livsarvingens underhold og forsørgelse.
I relation til ægtefællens sikkerhedsstillelse vil  

 bemyndigelsen  i overensstemmelse med udvalgets overvejelser   

 bl.a. blive  

 anvendt til at fastsætte regler om statsforvaltningens adgang til at afkræve  

 den længstlevende ægtefælle de oplysninger, der er nødvendige til belysning  

 af,  

 om sikkerheden for en umyndig livsarvings arv ikke længere er tilstrækkelig,  

 samt regler om godkendelse af omlægning af sikkerhedsstillelser for umyndige  

 livsarvingers arv.
Justitsministeriet er enig med udvalget i, at der i  

 relation  

 til myndige livsarvinger bør være en højere grad af aftalefrihed mellem  

 parterne, og der vil i forbindelse med udarbejdelsen af de administrative  

 regler blive taget højde herfor.
 For så vidt angår udvalgets overvejelser om ændring af  

 boafgiftsloven, således at afgiftsbetalingen udskydes til det tidspunkt, hvor  

 henstanden udløber, og hvor arvingen får arven udbetalt, henvises til  

 § 6,  

 nr. 6, i det lovforslag om ændring af forsikringsaftaleloven samt forskellige  

 andre love (Begunstigelser i forsikringsordninger og ændringer som følge af  

 arveloven mv.), der er fremsat samtidig med dette lovforslag.
7. Testamentsarvingers adgang til overtagelse efter  

 vurdering 7.1. Gældende ret Testamentsarvinger har efter de gældende regler ret til  

 overtagelse efter vurdering efter arvelovens § 24 a, i det omfang  

 arveretten  

 alene er fastlagt kvantitativt i testamentet.
 Der henvises til betænkningen s. 377.
7.2. Arvelovsudvalgets overvejelser Som følge af den ændrede struktur i lovforslaget i forhold  

 til den gældende arvelov foreslår Arvelovsudvalget, at det kommer til at  

 fremgå  

 af et særskilt kapitel i arveloven, at testamentsarvinger har ret til  

 overtagelse  

 efter de samme regler som slægtsarvinger.
 Udvalget foreslår desuden, at det udtrykkeligt kommer til  

 at fremgå af loven, at retten til overtagelse af aktiver til  

 vurderingsbeløbet  

 også gælder, hvis en arving ved testamente er indsat til at arve en andel af  

 boet, eller hvor en arving er gjort til legatar ved testamente eller efter  

 skifterettens bestemmelse, jf. dødsboskiftelovens § 13. Sumlegatarer og  

 genstandslegatarer skal derimod som hidtil ikke have ret til overtagelse  

 efter  

 vurdering.
 Der henvises til betænkningen s. 377.
7.3. Justitsministeriets overvejelser Justitsministeriet kan tiltræde udvalgets overvejelser om,  

 at der i lyset af lovforslagets ændrede struktur i forhold til den gældende  

 arvelov er behov for et særskilt kapitel om testamentsarvingers ret til  

 overtagelse efter vurdering.
Kapitlet gengiver og præciserer alene den  

 gældende  

 retstilstand.
 Der henvises til lovforslagets § 40 og bemærkningerne  

 til denne bestemmelse.
8. Aftale om arv samt arveforskud 8.1. Gældende ret Arvelovens kapitel 6 indeholder regler om aftaler  

 vedrørende arv samt arveforskud.
8.1.1. Forbud mod overdragelse og  

 kreditorforfølgning af forventet arv Efter arvelovens § 30, 1. pkt., kan en arving ikke  

 overdrage arv, som arvingen har i vente.
Forbuddet omfatter både aftaler om  

 legal arv, herunder tvangsarv og ægtefællens ret efter arvelovens § 7 b,  

 stk. 2, og testamentsarv.
Arveladeren kan ikke samtykke til en  

 overdragelse af forventet arv.
Der kan ikke foretages udlæg i forventet arv,  

 smh. retsplejelovens § 508, 1. pkt., hvorefter udlæg ikke kan foretages  

 i  

 fremtidige erhvervelser.
Det har givet anledning til tvivl, om forbuddet i § 30  

 også rammer aftaler mellem arvingerne indbyrdes om ret til at overtage  

 genstande til vurderingsprisen.
Med henvisning til arvelovens forarbejder  

 antager hovedparten af den juridiske litteratur, at dette er tilfældet.  

 Ordlyden af arvelovens § 30 og retspraksis giver ikke noget sikkert  

 grundlag for at tilsidesætte en sådan aftale.
Ved Højesterets dom gengivet i  

 Ugeskrift for Retsvæsen 2000, s. 814, holdes det åbent, om § 30 omfatter  

 aftaler mellem arvingerne om fordeling af indbo.
8.1.2. Afkald på forventet og falden arv Efter arvelovens § 31, stk. 1, kan en arving over  

 for arveladeren mod eller uden vederlag give afkald på forventet arv.
Afkald  

 på  

 forventet arv skal gives af arvingen over for arveladeren, og afkaldet skal  

 accepteres af arvelader.
Arveafkaldet kan ydes mod eller uden vederlag.  

 Afkaldet kan gøres betinget, f.eks. af at et testamente bliver oprettet til  

 fordel for en bestemt person.
Et afkald på forventet arv har også virkning over for  

 udstederens livsarvinger, medmindre disses arveret er forbeholdt.
Der kan  

 også  

 gives afkald alene på tvangsarveret med eller uden forbehold af  

 livsarvingernes  

 arveret.
Forbeholdet kan dog næppe vedrøre alene nogle af livsarvingerne.  

 Hvis  

 en tvangsarving giver afkald uden forbehold og uden indtrædelsesret for sine  

 livsarvinger, har det givet anledning til tvivl, om afkaldet medfører en  

 forøgelse af de øvrige livsarvingers arv, eller om afkaldet indebærer en  

 udvidelse af arveladerens testationskompetence.
Efter Østre Landsrets dom  

 gengivet i Ugeskrift for Retsvæsen 1993, s. 799, er retstillingen formentlig  

 den, at en tvangsarvings fuldstændige afkald medfører en udvidelse af  

 arveladerens testationskompetence svarende til afkaldsgiverens tvangsarv.
 Efter § 31, stk. 2, kan et afkald på forventet  

 arv på samme måde som i stk. 1 gives over for arveladerens ægtefælle i  

 uskiftet bo.
 Virkningerne af et afkald på forventet arv beror i øvrigt  

 på indholdet af den aftale, som er indgået mellem arveladeren og  

 afkaldsgiveren.
 Om gældende ret vedrørende afkald på forventet arv henvises  

 i øvrigt til gennemgangen i betænkningen s. 173-175.
 Arveloven indeholder ikke regler om afkald på falden arv.
Civilretligt kan afkald på falden arv i princippet gives af  

 alle arvinger eller legatarer over for alle andre arvinger og legatarer på et  

 hvilket som helst tidspunkt, inden boet er endeligt delt.
Det må formentlig  

 antages, at der ikke stilles krav om egentlig accept af et afkald på falden  

 arv  

 fra den, der modtager arveafkaldet.
Det er næppe afklaret, hvilken  

 udfyldningsregel der gælder med hensyn til, om et afkald på falden arv er  

 personligt  

 eller også omfatter arveladerens livsarvinger.
Det samme gælder spørgsmålet  

 om,  

 hvorvidt de andre tvangsarvingers tvangsarveret udvides, eller dette ikke er  

 tilfældet.
I afgiftsmæssig henseende er afkald på falden arv reguleret  

 i boafgiftslovens § 5, stk. 1, der fastslår, at den til fordel for  

 hvem et afkald på falden arv er givet, skal anses for arving til den  

 pågældende  

 arv ved afgiftsberegningen.
Den, som har givet afkaldet, skal derfor ikke  

 betale afgift af den arv, som der er givet afkald på.
Efter stk. 2 kan  

 arveafkald med denne afgiftsmæssige virkning gives til fordel for egne  

 livsarvinger, boets øvrige arvinger eller den, der ifølge testamentet ville  

 arve, hvis afkaldsgiver var død før arvelader.
Et afkald kan herudover ikke  

 gøres betinget.
Et afkald må således ikke være dispositivt.
Det vil sige, at  

 afkaldet ikke må forrykke den fordeling af arven, som ville have fundet sted,  

 hvis den, der har givet afkaldet, i stedet var død før arvelader.
I  

 forarbejderne til boafgiftsloven (Folketingstidende 1994-95, Tillæg A, s.  

 3848)  

 er det dog forudsat, at den, som giver afkald på falden arv, kan forbeholde  

 sig  

 sine livsarvingers arveret, når blot de tillægges lige meget af den arv, der  

 er  

 givet afkald på.
I afgiftsmæssig henseende antages det, at et afkald på  

 falden  

 arv er bindende for afkaldsgiveren, når den person, der får fordel af  

 afkaldet,  

 kommer til kundskab om det.
Hvis afkaldet er givet mod vederlag, anses  

 vederlaget i afgiftsmæssig henseende som arv til afkaldsgiver, jf.  

 stk. 3.  

 Et afkald skal efter stk. 4 være meddelt over for skifteretten, inden  

 indlevering af den endelige boopgørelse, dog senest inden udlodningen i et bo  

 påbegyndes.
Der kan dog altid foretages a conto udlodning til en  

 længstlevende  

 ægtefælle.
Selv om et afkald på falden arv ikke opfylder betingelserne  

 i boafgiftslovens § 5, stk. 2 og 4, er det civilretligt gyldigt.
Et  

 sådant  

 afkald har imidlertid ikke den gunstige afgiftsmæssige virkning og fører i  

 stedet til en dobbeltbeskatning.
 Om gældende ret vedrørende afkald på falden arv henvises i  

 øvrigt til betænkningen s. 175-178.
8.1.3. Arveforskud Arveforskud foreligger, når midler, arvingen modtager fra  

 arveladeren, ikke skal være gave eller lån eller vederlag for et arveafkald,  

 jf. § 31, men et forskud på forventet arv, således at forskuddet skal  

 fradrages i den eventuelle arv, der senere vil tilfalde den pågældende.
Når en arvelader yder en økonomisk fordel til en potentiel  

 arving, kan parterne aftale, om det skal være en gave, et lån, et arveforskud  

 eller et vederlag for et afkald på arv.
Ydes midlerne som arveforskud, kan  

 parterne aftale, hvordan fradrag skal ske.
Arvelovens §§ 3235 om  

 arveforskud fastsætter alene, hvordan der skal forholdes, når parterne ikke  

 har  

 aftalt noget om det.
Reglerne anvendes først og fremmest ved arveforskud til  

 livsarvinger, men kan også yde vejledning, hvor arveforskuddet er tildelt  

 andre.
Når et arveforskud er givet til en livsarving fra  

 forældrenes fælleseje, og der skiftes i den længstlevende ægtefælles levende  

 live, skal arveforskuddet efter § 32, stk. 1, så vidt muligt  

 fradrages i den arv, som tilkommer livsarvingen efter den førstafdøde.
Har  

 den  

 førstafdøde oprettet testamente, må dette vige, hvis det er nødvendigt for,  

 at  

 fradrag kan ske.
Den del af forskuddet, som ikke fradrages i arven efter den  

 førstafdøde ægtefælle, skal fradrages i arven efter den længstlevende.
Det  

 følger af stk. 2, at dette også gælder forskud, som ydes af en ægtefælle  

 i  

 uskiftet bo.
Efter § 33 skal arveforskud, som en ægtefælle af fællesejet  

 har givet et stedbarn eller dets livsarvinger, fradrages i arven efter den  

 anden ægtefælle.
Efter § 34, stk. 1, skal arveforskuddets værdi  

 ved modtagelsen lægges til grund, når der foretages fradrag.
Under særlige  

 omstændigheder  

 kan der dog afviges herfra.
En arving, der har modtaget et arveforskud, som  

 overstiger arvelodden, er ikke forpligtet til at tilbagebetale det  

 overskydende  

 beløb til boet, jf. stk. 2. Hvis modtageren af arveforskuddet dør før  

 arveladeren, gælder fradragsreglen også for modtagerens livsarvinger, jf.  

 stk. 3.
Ifølge § 35, stk. 1, skal et arveforskud  

 tillægges boet ved beregningen af arvelodder og tvangsarv.
Kan arveforskuddet  

 ikke fuldt ud fradrages i modtagerens arv, tillægges der kun et beløb  

 svarende  

 til den pågældendes arvelod.
Reglen har betydning for arveladers  

 testationskompetence, og bestemmelsen omfatter både legale arvinger og  

 testamentsarvinger.
Når et fællesbo skiftes i den længstlevende ægtefælles  

 levende live, lægges forskuddet efter stk. 2 også til boet ved  

 beregningen  

 af boslodderne.
Overstiger arveforskuddet modtagerens arv efter førstafdøde  

 og  

 det beløb, der svarer til den pågældendes arv efter længstlevende, tillægges  

 kun værdien af selve arvelodderne.
8.2. Arvelovsudvalgets overvejelser 8.2.1. Forbud mod overdragelse og  

 kreditorforfølgning af forventet arv Udvalget foreslår ikke ændringer i de grundlæggende regler  

 om forbud mod overdragelse af forventet arv (dispositive arvepagter), således  

 som disse er udviklet i teori og praksis.
Som anført pkt. 8.1.1. har det  

 givet  

 anledning til tvivl, om forbuddet i arvelovens § 30 også omfatter  

 aftaler  

 mellem arvingerne vedrørende arvens kvalitative fordeling.
Udvalget finder  

 ikke, at sådanne fordelingsaftaler bør kunne indgås, bl.a. fordi en regel  

 herom  

 i visse tilfælde måske ville kunne anspore arvingerne til at få anbragt  

 arveladeren på plejehjem før tid, for at de kunne foretage en  

 fordeling.
For  

 at afklare den tvivl, som den gældende arvelovs § 30 har givet anledning  

 til, foreslår udvalget, at det kommer til at fremgå af loven, at en arving  

 ikke  

 uden arveladers samtykke kan indgå aftale med medarvinger om overtagelse af  

 aktiver i boet.
 Der henvises til betænkningen s. 183-184.
8.2.2. Arveafkald Udvalget foreslår ikke ændringer i reglerne om afkald på  

 forventet arv, således som disse er udviklet i teori og praksis.
 Der henvises til betænkningen s. 183-184.
Det er efter udvalgets opfattelse uhensigtsmæssigt, at der  

 ikke er regler om afkald på falden arv i arveloven.
Udvalget foreslår derfor,  

 at reglerne om afkald på forventet arv med de nødvendige ændringer gøres  

 anvendelige på afkald på falden arv.
Ved at opstille civilretlige regler om  

 afkald på falden arv i arveloven afklares en række praktisk vigtige  

 spørgsmål,  

 herunder om et afkald på arv er personligt, eller om det også omfatter  

 afkaldsgiverens livsarvinger (descendensen), og om de øvrige arvingers  

 tvangsarveret udvides proportionalt eller ikke.
 Der henvises til betænkningen s. 185-187.
8.2.3. Arveforskud Udvalget foreslår en bestemmelse, der nærmere fastlægger,  

 hvad der forstås ved arveforskud.
Det foreslås i den forbindelse, at det  

 kommer  

 til at fremgå klart af bestemmelsen, at arveforskud i alle tilfælde  

 forudsætter, at det må anses for aftalt mellem en arving og arveladeren, at  

 værdien af forskuddet skal fradrages i livsarvingens arv.
Den gældende arvelovs § 32 om arveforskud, som en  

 fælles livsarving har modtaget af fællesejemidler, er ikke blevet  

 konsekvensændret  

 i anledning af særejereformen i 1990, hvor der blev indført en række nye  

 særejeformer,  

 hvor særejet bliver til fælleseje ved en ægtefælles død.
Udvalget foreslår på  

 den baggrund, at det præciseres i loven, at der skal ske fradrag i de  

 situationer,  

 hvor arveforskuddet er ydet af fælleseje eller af et særeje, der bliver til  

 fælleseje ved ægtefællens død, dvs. et skilsmissesæreje eller et  

 ægtefællebegunstigende kombinationssæreje.
Den gældende arvelovs § 32 tager endvidere ikke  

 stilling til, hvordan der skal forholdes ved et skifte af uskiftet bo efter  

 længstlevendes død.
Udvalget foreslår, at arveforskuddet i denne situation  

 skal  

 fradrages forholdsmæssigt i arven efter begge ægtefæller.
Udvalget henviser  

 til, at et krav om, at fradrag alene skulle ske i arven efter den ene  

 ægtefælle, ville kunne føre til, at testamentariske dispositioner bliver  

 uvirksomme, hvilket kunne føre til uhensigtsmæssige resultater.
 Udvalget foreslår herudover nogle sproglige moderniseringer  

 i de gældende regler.
 Der henvises til betænkningen s. 186-189.
8.3. Justitsministeriets overvejelser 8.3.1. Forbud mod overdragelse og  

 kreditorforfølgning af forventet arv Justitsministeriet kan tiltræde, at reglen om forbud mod  

 overdragelse af forventet arv videreføres med den foreslåede præcisering om,  

 at  

 forbuddet også omfatter aftaler, der indgås mellem arvingerne, mens  

 arveladeren  

 stadig er i live, om overtagelse af boets aktiver ved arveladerens død.
 Der henvises til lovforslagets § 41 og bemærkningerne  

 til denne bestemmelse.
8.3.2. Afkald på forventet og falden arv Justitsministeriet kan tiltræde udvalgets anbefaling om, at  

 reglerne om forventet arv videreføres, og at reglerne tillige gøres  

 anvendelige  

 på afkald på falden arv.
 Den foreslåede lovfæstelse af adgangen til at give afkald  

 på falden arv griber ikke ind i området for boafgiftslovens § 5. Der vil  

 således også fremover være tilfælde, hvor der civilretligt kan gives afkald  

 på  

 falden arv, men hvor dette afkald ikke opfylder betingelserne i  

 boafgiftslovens  

 § 5, f.eks. fordi afkaldet er betinget af andet end vederlag.
 Der henvises til lovforslagets § 42 og bemærkningerne  

 til denne bestemmelse.
8.3.3. Arveforskud Justitsministeriet kan i det hele tiltræde udvalgets  

 overvejelser om udformningen af reglerne om arveforskud, og lovforslaget er  

 udformet i overensstemmelse hermed.
 Der henvises til lovforslagets §§ 43-47 og  

 bemærkningerne til disse bestemmelser.
9. Udelukkelse og bortfald af arveret 9.1. Gældende ret Efter arvelovens § 36 kan retten frakende en person  

 retten til arv, hvis den pågældende har begået en forsætlig overtrædelse af  

 straffeloven, der har medført arveladerens død.
Frakendelsen medfører ikke  

 alene frakendelse af retten til arv efter offeret for forbrydelsen, men også  

 at  

 lovovertræderens arv efter andre ikke må forøges som følge af forbrydelsen.  

 Frakendelsen berører derimod ikke lovovertræderens arvingers ret til arv.  

 Hovedanvendelsesområdet for bestemmelsen er manddrab efter straffelovens  

 § 237 og vold med døden til følge efter straffelovens § 246.  

 Frakendelse af arveretten kan imidlertid efter omstændighederne også ske ved  

 andre forsætlige straffelovsovertrædelser som f.eks. drab på begæring efter  

 straffelovens § 239 og medvirken til selvmord efter straffelovens  

 § 240. Derimod kan der ikke ske frakendelse ved uagtsomme  

 lovovertrædelser  

 som f.eks. uagtsomt manddrab efter straffelovens § 241 Frakendelse af arveretten kan efter § 36, stk. 2,  

 endvidere ske efter anmodning fra den forurettede i tilfælde, hvor en person  

 har forsøgt at dræbe en slægtning i opstigende linje eller har øvet vold,  

 groft  

 fornærmet eller på strafbar måde truet den pågældende.
Udtrykket groft  

 fornærmet antages formentlig at omfatte ikke kun freds- og  

 ærekrænkelser, men  

 også krænkende og nedværdigende behandling i form af f.eks. tvang, vanrøgt,  

 frihedsberøvelse eller hensættelse i hjælpeløs tilstand.
Bestemmelsen  

 omfatter  

 kun frakendelse af arv efter slægtninge i opstigende linje, da arveladeren i  

 andre tilfælde kan fratage gerningsmanden arveretten ved testamente eller for  

 så vidt angår ægtefæller ved separation eller skilsmisse.
 Er arveretten frakendt efter § 36, stk. 1 eller  

 2, kan den gengives ved testamente efter § 36, stk. 4.
Arvelovens § 36 er tillige anvendt analogt til at  

 frakende lovovertræderen retten til livs- og ulykkesforsikringssummer,  

 ydelser  

 fra ATP og fra arbejdsmarkedspensioner m.v., og det antages, at bestemmelsen  

 tillige kan anvendes analogt på ægtefællepension og efterindtægt efter  

 tjenestemandsloven.
Da § 36 ikke indeholder hjemmel til at frakende en  

 ægtefælle retten til boslod, er det derimod mere tvivlsomt, om der er hjemmel  

 til at frakende retten til bank- og forsikringsydelser, der i realiteten har  

 karakter af almindelig opsparing som f.eks. kapitalpensioner,  

 rateopsparinger,  

 indekskontrakter og indestående i Lønmodtagernes Dyrtidsfond.
Efter arvelovens § 37 har faderen og hans slægt ikke  

 arveret efter et barn født uden for ægteskab, hvis barnet er blevet til ved  

 en  

 sædelighedsforbrydelse, jf. straffelovens §§ 216-223, som faderen ved  

 dom  

 er fundet skyldig i.
Bestemmelsen er i modsætning til § 36 obligatorisk,  

 og der skal ikke ved straffedommen tages stilling til arveretsspørgsmålet.
Efter arvelovens § 38 bortfalder ægtefællers indbyrdes  

 arveret ved separation og skilsmisse. Ægtefællerne bevarer derimod  

 arveretten,  

 selv om samlivet ophæves på grund af uoverensstemmelse.
Hvis separationen  

 bortfalder som følge af, at ægtefællerne genoptager samlivet, genindtræder  

 arveretten.
Det følger af arvelovens § 38, stk. 2, at den  

 længstlevende ægtefælle i et omstødeligt ægteskab ikke har arveret, hvis  

 ægteskabslovens § 27 anvendes.
Efter denne bestemmelse kan såvel den  

 længstlevende  

 ægtefælle som førstafdødes arvinger kræve, at skiftelovens § 69 skal  

 anvendes, hvis ægteskabet skulle have været omstødt efter ægteskabslovens  

 § 23, dvs. fordi ægteskabet var bigamisk, eller ægtefællerne var nært  

 beslægtede.
Efter skiftelovens § 69 udtager hver af ægtefællerne ved  

 skifte i anledning af omstødelse det, de har indbragt i ægteskabet og det, de  

 senere har erhvervet ved arv og gave. Ægteskabslovens § 27 og dermed  

 skiftelovens § 69 kan også anvendes i tilfælde, hvor omstødelse kunne  

 ske  

 efter ægteskabslovens § 24, dvs. hvis en ægtefælle har manglet evnen til  

 at handle fornuftsmæssigt, er blevet tvunget til at indgå ægteskab m.v., hvis  

 den længstlevende ægtefælle kræver det.
 Der henvises til betænkningen s. 191-194.
9.2. Arvelovsudvalgets overvejelser Reglerne i den gældende arvelovs § 36 om fradømmelse  

 af retten til arv fungerer efter udvalgets opfattelse tilfredsstillende.  

 Udvalget finder dog, at det bør præciseres, at en fradømmelse også omfatter  

 retten til udbetaling af forsikringssummer, pensioner, herunder kapital og  

 ratepensioner, og andre ydelser, der kommer til udbetaling som følge af  

 dødsfaldet.
Bestemmelsen anvendes i dag analogt herpå.
For så vidt angår den gældende arvelovs § 37 om  

 udelukkelse af arv for faderen og hans slægt ved sædelighedsforbrydelser  

 omfattet af straffelovens §§ 216-223, anfører udvalget, at bestemmelsen  

 formentlig har yderst begrænset praktisk betydning.
Det følger således af  

 børnelovens § 10, at hvis et barn er blevet til ved et strafbart  

 forhold,  

 kan den mand, der har begået forholdet, ikke blive barnets far, hvis  

 afgørende  

 hensyn til barnet taler imod det.
Efter forarbejderne til bestemmelsen  

 (Folketingstidende 2000-01, Tillæg A, s. 68), må der ved afgørelsen af, om  

 afgørende hensyn til barnet taler imod en bestemt mands faderskab, lægges  

 vægt  

 på karakteren af det strafbare forhold, og hvilken indstilling barnets mor  

 har.  

 Er barnet blevet til ved incest, vil afgørende hensyn til barnet formentlig  

 altid tale imod, at den pågældende mand bliver far til barnet.
Er der derimod  

 tale om voldtægt m.v., vil det bero på en samlet vurdering, om afskæring bør  

 finde sted.
Der må i den forbindelse lægges vægt på, om moderen selv ønsker  

 faderskabet afskåret.
Afgørelse efter § 10 træffes af retten.
Hvis  

 retten  

 ved afgørelsen af faderskabssagen når frem til, at faderskabet bør afskæres,  

 vil der selvsagt ikke være nogen arveret at afskære.
I de tilfælde, hvor  

 retten  

 i forbindelse med faderskabssagen har overvejet udelukkelse af faderskabet  

 efter § 10 og er nået frem til, at faderskabet bør fastslås, uanset at  

 barnet er blevet til ved en sædelighedsforbrydelse, finder udvalget, at  

 faderskabet bør have de sædvanlige retsvirkninger, herunder gensidig arveret.  

 Navnlig på denne baggrund foreslår udvalget, at den gældende arvelovs  

 § 37  

 ikke videreføres.
Børnelovens § 10 finder kun anvendelse på børn født  

 den 1. juli 2002 eller senere.
Spørgsmålet om arveret for faderen til et  

 barn,  

 der er blevet til ved en sædelighedsforbrydelse vil således i mange år kunne  

 opstå uden, at der i forbindelse med faderskabssagen har været mulighed for  

 at  

 afskære faderskabet.
Endvidere vil spørgsmålet kunne opstå i relation til  

 børn,  

 der er født i udlandet, og hvor faderskabet er fastslået efter udenlandsk  

 ret.
Faderen og hans slægt er imidlertid ikke tvangsarvinger  

 efter barnet, og barnet har derfor, når det fylder 18 år, mulighed for at  

 afskære faderens og hans slægts arveret ved testamente.
Barnets mor og hendes  

 slægt har endvidere ved at oprette testamente efter den foreslåede nye  

 bestemmelse om adgang til at råde over umyndiges arv, jf. pkt. 10.2.2.  

 mulighed  

 for at sikre, at arv, der tilfalder barnet fra dem, ikke går videre til  

 faderen  

 og hans slægt, hvis barnet dør, inden det fylder 18 år.
 Udvalget finder ikke behov for at ændre arvelovens  

 § 38 om bortfald af arveret ved separation og skilsmisse.
 Der henvises til betænkningen s. 195-197.
9.3. Justitsministeriets overvejelser Både efter gældende ret og udvalgets forslag kan  

 fradømmelse af retten til arv ske i forhold til den, der har begået en  

 forbrydelse  

 mod en slægtning i opstigende linie.
Formålet med bestemmelsen er at hindre,  

 at  

 reglerne om tvangsarv fører til stødende resultater.
Justitsministeriet har  

 overvejet, om der bør åbnes mulighed for også at fradømme retten til arv i  

 forhold til slægtninge i nedstigende linie, dvs. børn og børnebørn mv.
Det forekommer, at en slægtning (f.eks. en far eller  

 bedstefar) begår strafbart forhold over for et mindreårigt barn, som  

 medfører,  

 at den pågældende ikke bør arve, hvis den mindreårige afgår ved døden.
Den  

 pågældende  

 slægtning er ikke barnets tvangsarving, og den legale arveret kan derfor  

 udelukkes ved testamente.
Oprettelse af testamente forudsætter imidlertid, at  

 arveladeren er fyldt 18 år, jf. lovforslagets § 62, stk. 1. Selvom  

 det formentlig kun i meget sjældne tilfælde vil forekomme, at barnet dør før  

 det fyldte 18. år og før den slægtning, der har begået forbrydelsen, finder  

 Justitsministeriet, at adgangen til fradømmelse af arveret bør udvides til at  

 omfatte tilfælde, hvor forholdet er begået mod en slægtning.
 Justitsministeriet kan i øvrigt tiltræde udvalgets  

 overvejelser om udformningen af reglerne om adgang til fradømmelse af  

 arveret,  

 og lovforslaget er med den foreslåede udvidelse for så vidt frakendelse af  

 arveret for forbrydelser begået mod en slægtning i nedstigende linje udformet  

 i  

 overensstemmelse hermed.
 Justitsministeriet kan tiltræde udvalgets overvejelser om,  

 at der i lyset af børnelovens § 10 ikke er noget praktisk behov for at  

 videreføre den gældende arvelovs § 37 om bortfald af faderens arveret  

 efter et barn, der er avlet ved en forbrydelse.
 Justitsministeriet er endvidere enig i, at der ikke er  

 behov for ændringer i den gældende arvelovs § 38 om bortfald af  

 ægtefællers  

 arveret ved separation og skilsmisse.
 Der henvises til lovforslagets §§ 48 og 49 og  

 bemærkningerne til disse bestemmelser.
10. Testamentarisk bestemmelse over tvangsarv 10.1. Gældende ret Det følger af arvelovens § 26, stk. 1, at  

 arveladeren ikke ved testamente kan råde over tvangsarv, medmindre der er  

 særlig hjemmel hertil.
10.1.1. Overtagelse efter vurdering Efter § 26, stk. 2, 1. pkt., kan en arvelader ved  

 testamente give en livsarving fortrinsret til at modtage sin arv i bestemte  

 ejendele.
Af 2. pkt. fremgår det, at ægtefællens ret til at overtage  

 aktiver til vurderingsbeløbet ikke berøres af, at arveladeren ved testamente  

 har givet en livsarving fortrinsret til at modtage sin arv i bestemte  

 ejendele.  

 Selvom de ejendele, der er testeret over i medfør af bestemmelsen, er  

 testators  

 fuldstændige særeje, eller der er tale om en genstand, der tilhører testators  

 bodel eller skilsmissesæreje uden at falde ind under opregningen i § 66,  

 stk. 2, nr. 1-3, kan testators længstlevende ægtefælle ved at gøre brug  

 af  

 sin adgang efter kapitel  

 3 a  

 til at overtage aktiver tilsidesætte testationen, medmindre den længstlevende  

 ægtefælle har samtykket i dispositionen.
Dette følger af § 26,  

 stk. 2, 2. pkt., og af, at § 24 d alene henviser til § 66 og  

 ikke til § 26, stk. 2. Ægtefællens ret til efter § 24 b og  

 § 24 c at overtage boets genstande frem for de øvrige arvinger og til at  

 fordre fællesboet udlagt mod at udløse de øvrige arvinger berøres således  

 ikke  

 af hjemlen i stk. 2.
 Der henvises til betænkningen s. 355-356.
10.1.2. Båndlæggelse af tvangsarv I medfør af arvelovens § 58 kan en arvelader ved  

 testamente bestemme, at en livsarvings tvangsarv skal båndlægges.
Arvelader  

 kan  

 båndlægge hele tvangsarven eller begrænse båndlæggelsen til en del heraf.  

 Ægtefællens  

 tvangsarv kan ikke båndlægges.
Båndlæggelse kan kun ske, når arveladeren  

 finder  

 dette stemmende med arvingens tarv.
Er arven af ringe værdi, kan justitsministeren, eller den  

 ministeren bemyndiger dertil, fritage for opfyldelse af  

 båndlæggelsesbestemmelsen,  

 jf. § 58, stk. 2. Kompetencen er delegeret til statsamterne med  

 rekurs til Civilstyrelsen.
Fritagelse under henvisning til arvens ringe værdi  

 kan som udgangspunkt forventes, hvis arven efter fradrag af  

 skifteomkostninger  

 og afgifter (nettoarven) ikke overstiger 100.000 kr., jf.  

 Civilretsdirektoratets  

 (nu Civilstyrelsen) cirkulæreskrivelse af 6. juli 1995 om fritagelse for  

 båndlæggelse eller frigivelse af båndlagt arv under hensyn til ringe  

 værdi.  

 Bestemmelsen anvendes analogt til frigivelse efter båndlæggelsens  

 iværksættelse.
Arvingen kan få en bestemmelse om båndlæggelse af tvangsarv  

 tilsidesat, før den iværksættes, hvis arvingen godtgør, at denne er i stand  

 til  

 på forsvarlig måde at råde over arven på egen hånd, jf. § 59,  

 stk. 1.  

 Båndlæggelse kan dog ikke tilsidesættes for tiden før arvingens fyldte 25.  

 år,  

 jf. stk. 2. Arvingen har bevisbyrden for, at båndlæggelse ikke er  

 nødvendig.
Praksis har udviklet sig i en meget liberal retning.
En arving,  

 hvis  

 forhold ved arveladerens død ikke adskiller sig særligt negativt fra det  

 normale, har derfor gode muligheder for at få båndlæggelsen tilsidesat.
Arvingen skal rejse kravet om tilsidesættelse af  

 båndlæggelsen over for skifteretten snarest muligt, jf. § 60,  

 stk. 1,  

 1. pkt.
I boer, der behandles af bobestyrer, indhenter skifteretten så vidt  

 muligt en erklæring fra bobestyreren inden afgørelsen, jf. § 60,  

 stk. 2. Tilsidesættes båndlæggelsen, udbetales kapitalen til arvingen  

 til  

 dennes frie rådighed.
Skifteretten træffer afgørelse ved kendelse.
Afgørelsen  

 kan foruden af arvingerne og bobestyreren indbringes for højere ret af  

 justitsministeren.
§ 59 giver ikke mulighed for at tilsidesætte en  

 båndlæggelsesbestemmelse, der efter båndlæggelsens effektuering viser sig at  

 være eller blive unødvendig.
I denne situation må arvingen eventuelt gå frem  

 efter § 58, stk. 2, eller § 63. Tilsidesættelsen af en  

 båndlæggelsesbestemmelse  

 vedrørende tvangsarv får som udgangspunkt ingen betydning for båndlæggelse af  

 friarv.
 Tvangsarv båndlægges i en forvaltningsafdeling, der er  

 knyttet til et pengeinstitut, og som er godkendt af justitsministeren, jf.  

 § 61, stk. 1. Hvis arvingen samtykker, kan arven med  

 justitsministerens tilladelse båndlægges på anden måde, navnlig i fast  

 ejendom,  

 jf. § 61, stk. 2. I cirkulære nr. 19 af 26. februar 1986 om  

 bestyrelse  

 af båndlagt arv i forvaltningsafdelinger som ændret ved cirkulære nr. 12 af  

 21.  

 januar 1988 er der fastsat regler om forvaltningen af båndlagt arv.
Efter arvelovens § 61, stk. 3, fastsætter  

 justitsministeren regler om anbringelse af myndiges båndlagte midler.
Sådanne  

 regler er fastsat i bekendtgørelse nr. 1179 fra 13. december 1996 om  

 anbringelse af myndiges båndlagte arv.
 For mindreårige og for voksne, der er under værgemål, som  

 omfatter de båndlagte midler, jf. værgemålslovens §§ 1, 5 og 6 (lov nr.  

 388 af 14. juni 1995 med senere ændringer), gælder  

 formueadministrationsreglerne  

 i værgemålslovens kapitel 5 og kapitel 2-6 i værgemålsbekendtgørelsen  

 (bekendtgørelse nr. 1177 af 13. december 1996 som ændret ved bekendtgørelse  

 nr.  

 1147 af 13. december 2002).
 Når arven er båndlagt, kan arvingen ikke råde over  

 kapitalen i levende live, men alene hæve renten, jf. § 62, stk. 1.
Arvingens kreditorer kan ikke søge sig fyldestgjort i de  

 båndlagte midler, så længe båndlæggelsen varer.
Det samme gælder for uhævede  

 renter, medmindre der er forløbet mere end 6 måneder fra forfaldsdagen, jf.  

 § 62,  

 stk. 2.
Efter § 62, stk. 3, er båndlagt arv fuldstændigt  

 særeje, medmindre andet er bestemt ved testamente.
Dette gælder, selv om  

 bestemmelsen  

 om båndlæggelse tilsidesættes i medfør af § 59. Renter og udbytte af den  

 båndlagte kapital bliver særeje i kraft af den almindelige regel i lov om  

 ægteskabets retsvirkninger § 28, stk. 3, jf. § 28 a.
En arv, der fritages for båndlæggelse efter § 58,  

 stk. 2, er antagelig fuldstændigt særeje.
Tilsvarende gælder, hvor en  

 båndlagt arv frigives efter § 63, og formentlig også i tilfælde, hvor  

 der  

 sker udbetaling i medfør af § 64. Spørgsmålet er imidlertid ikke  

 reguleret  

 i loven.
 Har arvingen forsætligt eller uagtsomt forvoldt skade på  

 person eller gods, kan det ved dom bestemmes, at båndlæggelsen ikke skal være  

 til hinder for, at midlerne anvendes til dækning af krav på erstatning eller  

 godtgørelse, jf. § 62, stk. 4.
Efter § 63 kan justitsministeren eller den, ministeren  

 bemyndiger dertil, tillade, at der sker frigivelse af båndlagte midler, når  

 det  

 er en velfærdssag for arvingen.
Kompetencen er delegeret til statsamterne med  

 rekurs til Civilstyrelsen.
Der er fastsat regler om administrationen af  

 § 63 i cirkulære nr. 18 af 26. februar 1986 om frigivelse og udbetaling  

 af  

 båndlagt arv, som ændret ved cirkulære nr. 27 af 25. februar 1988  

 (frigivelsescirkulæret)  

 og cirkulæreskrivelse af 23. november 1987 om frigivelse af båndlagt arv, som  

 ændret ved cirkulæreskrivelse af 29. september 1994.
Indeholder testamentet bestemmelser om udbetaling af den  

 båndlagte arv til et fastsat tidspunkt eller ved en bestemt begivenheds  

 indtræden, foretages udbetalingen af forvaltningsafdelingen, jf. § 64,  

 1.  

 pkt.
Afhænger det af et skøn, om testamentets betingelser for udbetaling er  

 opfyldt, træffes afgørelsen af statsamtet, jf. § 64, 2. pkt. og  

 frigivelsescirkulærets § 5, 1. pkt.
 Der henvises til betænkningen s. 285-291.
10.2. Arvelovsudvalgets overvejelser I overensstemmelse med gældende ret finder  

 Arvelovsudvalget, at en arvelader ikke ved testamente skal kunne råde over  

 tvangsarv, medmindre dette er hjemlet ved lov.
10.2.1. Testamentarisk bestemmelse om  

 overtagelse efter vurdering Efter den gældende arvelovs § 26, stk. 2, kan  

 arveladeren ved testamente give en livsarving fortrinsret til at modtage sin  

 arv i bestemte ejendele, dog med respekt af ægtefællens ret til at overtage  

 aktiver til vurderingsbeløbet.
Udvalget foreslår, at livsarvingens stilling styrkes,  

 således at bestemmelsen videreføres med den udvidelse, at fortrinsretten  

 udstrækkes til at gælde for aktiver efter livsarvingens eget valg.
Herudover  

 foreslår udvalget, at arveladeren ved testamente skal have mulighed for at  

 bestemme, at fortrinsretten også kan gives til aktiver, der overstiger den  

 pågældende livsarvings arvelod mod, at arvingen udbetaler det overskydende  

 beløb kontant til de øvrige arvinger.
Fortrinsretten skal alene være  

 begrænset  

 af en længstlevende ægtefælles ret til forlods at udtage genstande, som  

 udelukkende tjener til den pågældendes personlige brug eller mindreårige  

 børns  

 brug.
I det omfang der er tale om et fællesejeaktiv, skal den længstlevende  

 ægtefælle endvidere have fortrinsret til at overtage en fast ejendom eller  

 andelsbolig, der har tjent til familiens bolig, eller hvortil ægtefællernes  

 eller den længstlevende ægtefælles virksomhed er knyttet.
Tilsvarende gælder  

 for indbo i det fælles hjem, den længstlevende ægtefælles arbejdsredskaber og  

 et motorkøretøj, der har været anvendt af den længstlevende ægtefælle.  

 Udvalgets forslag indebærer på dette punkt en udvidelse af  

 testationskompetencen i forhold til den gældende arvelovs § 26,  

 stk. 2, hvorefter ægtefællens ret til at overtage aktiver til  

 vurderingsbeløbet  

 generelt ikke kan berøres af en fortrinsret, der tildeles en livsarving ved  

 testamente.
Den foreslåede ændring vil kunne lette tilrettelæggelse af  

 generationsskifter  

 ved, at det kan bestemmes, at aktier og andre erhvervsaktiver skal tilfalde  

 en  

 livsarving, således at der gives denne fortrinsret til at udtage dem også  

 over  

 for ægtefællen.
Udvalget foreslår endvidere, at arveladeren ved testamente  

 skal have mulighed for at bestemme, at en livsarvings tvangsarv skal  

 udbetales  

 kontant.
En adgang hertil vil navnlig gøre det muligt for den arving, der som  

 led i et generationsskifte skal overtage en virksomhed, at udbetale de øvrige  

 livsarvingers tvangsarv kontant.
Bestemmelsen foreslås imidlertid ikke  

 begrænset til boer, hvor der er en erhvervsvirksomhed.
En tvangsarving, der  

 alene skal arve et kontantbeløb, bør ikke kunne gøres til legatar i boet,  

 idet  

 det ville indebære, at den pågældende vil være uden indflydelse på f.eks.  

 valg  

 af gravsted.
Udvalget foreslår, at det kommer til fremgå af  

 dødsboskifteloven,  

 at en tvangsarving, der skal have sin tvangsarv udbetalt kontant, fortsat  

 skal  

 anses for arving i boet.
Udvalget foreslår desuden, at arveladeren skal have valgfrihed  

 til at placere sin kvantitative (størrelsesmæssige) og kvalitative  

 (genstandsmæssige) testationskompetence vedrørende livsarvinger mellem  

 fælleseje og fuldstændigt særeje.
Valgfriheden skal efter udvalgets  

 opfattelse  

 alene være begrænset af en længstlevende ægtefælles ret til forlods at udtage  

 genstande, som udelukkende tjener til den pågældendes personlige brug eller  

 mindreårige børns brug.
I det omfang der er tale om et fællesejeaktiv, skal  

 valgfriheden endvidere være begrænset af, at den anden ægtefælle skal give  

 sit  

 samtykke til testamentariske dispositioner over en fast ejendom eller  

 andelsbolig, der har tjent til familiens bolig, eller hvortil ægtefællernes  

 eller den længstlevende ægtefælles virksomhed er knyttet.
Tilsvarende gælder  

 for indbo i det fælles hjem, den længstlevende ægtefælles arbejdsredskaber og  

 et motorkøretøj, der har været anvendt af den længstlevende ægtefælle.  

 Udvalgets  

 forslag herom er formentlig en ændring i forhold til den gældende  

 retstilstand,  

 hvor det antages, at der må skelnes mellem fælleseje og særeje, og at der  

 derfor er vandtætte skodder mellem fælleseje og særeje.
Efter gældende ret  

 kan  

 en kvantitativ testationskompetence fra særejet således formentlig ikke  

 anvendes til at udvide grænserne for kvalitative testationer vedrørende  

 fællesejeaktiver og omvendt.
Om gældende ret vedrørende dette spørgsmål  

 henvises til betænkningen s. 356-357.
Som begrundelse for at give arveladeren valgfrihed i denne  

 henseende henviser udvalget til, at der i praksis kan være behov for en sådan  

 ændring af placeringen af testationskompetencen.
Det kan f.eks. være  

 nødvendigt  

 for, at en ægtefælle, der driver en erhvervsvirksomhed, kan testere over  

 virksomheden til den arving, der er bedst egnet til at varetage den  

 fremtidige  

 drift.
 Der henvises til betænkningen s. 364-368.
10.2.2. Umyndiges arv Navnlig med henblik at skabe mulighed for at sikre, at  

 formue, som en mindreårig har arvet eller fået udbetalt fra forsikringer fra  

 den ene af forældrene eller dennes slægt, ikke skal tilfalde den anden af  

 forældrene  

 eller dennes slægt, hvis barnet dør, inden det fylder 18 år, foreslår  

 udvalget,  

 at en arvelader ved testamente skal have mulighed for at træffe bestemmelse  

 om,  

 hvem tvangsarv, der tilkommer en livsarving efter arveladeren, skal tilfalde,  

 hvis livsarvingen dør før det fyldte 18 år uden at have indgået ægteskab og  

 uden at efterlade sig børn.
Det foreslås, at et sådant testamente skal  

 bortfalde automatisk, når livsarvingen fylder 18 år.
Baggrunden herfor er, at  

 livsarvingen på dette tidspunkt bliver myndig og selv kan oprette testamente.  

 Ønsker  

 livsarvingen testamentets indhold videreført, må den pågældende derfor selv  

 oprette testamente på dette tidspunkt.
 Der henvises til betænkningen s. 99-100.
10.2.3. Fordeling af tvangsarven efter en  

 tvangsarving, der er ude af stand til at handle fornuftmæssigt Udvalget peger på, at det i en del tilfælde forekommer, at  

 forældrene til en psykisk udviklingshæmmet, der ikke er i stand til  

 fornuftmæssigt at oprette testamente, ønsker at bestemme, hvem arven efter  

 forældrene  

 skal tilfalde efter den psykisk udviklingshæmmedes død.
For så vidt angår  

 friarv giver dette ikke anledning til problemer, idet forældrene frit kan  

 råde  

 over denne arv bl.a. ved at indsætte den i en successionsrækkefølge, jf. pkt.  

 11.1.2. og 11.2.2. Efter de gældende regler kan forældrene derimod ikke råde  

 over tvangsarven.
I forbindelse med Justitsministeriets administration af den  

 gældende arvelovs § 71, stk. 2, om afståelse af arv, der tilfalder  

 staten,  

 har der imidlertid udviklet sig en særlig praksis til imødekommelse af  

 forældrenes ønsker om også at kunne råde over tvangsarven.
Justitsministeriet  

 har således i en række tilfælde godkendt testamentariske dispositioner,  

 hvorefter forældrene foreskriver, hvad der efter barnets død skal ske med den  

 tvangsarv,  

 der er tilfaldet det psykisk udviklingshæmmede barn efter forældrene.
Det er  

 en  

 betingelse, at tvangsarven holdes adskilt fra barnets øvrige formue, således  

 at  

 forældrearven kan identificeres ved barnets død.
Det er endvidere en  

 betingelse, at en beskikket værge i barnets levende live tiltræder de  

 testamentariske bestemmelser.
De testamentariske bestemmelser, som  

 Justitsministeriet har godkendt, finder endvidere kun anvendelse, hvis det  

 psykisk udviklingshæmmede barn ved sin død er omfattet af arvelovens  

 § 51,  

 og hvis barnet dør uden at efterlade sig legale arvinger.
Det er endvidere en  

 forudsætning for Justitsministeriets godkendelse, at testationen har et  

 rimeligt indhold, jf. den gældende arvelovs § 54.
 Med udgangspunkt i Justitsministeriets praksis vedrørende  

 psykisk udviklingshæmmedes tvangsarv foreslår udvalget, at der indføres  

 regler  

 i arveloven om adgangen til at oprette testamente om tvangsarvingers  

 tvangsarv.
Adgangen til at råde over tvangsarvingers tvangsarv bør  

 efter udvalgets opfattelse også omfatte andre end personer, der fra fødslen  

 er  

 psykisk udviklingshæmmede.
Der bør f.eks. også være adgang for en ægtefælle  

 til  

 at træffe bestemmelse om fordelingen af tvangsarven til den anden ægtefælle,  

 der som følge af hjerneblødning, svær demens eller lignende varigt er ude af  

 stand til at handle fornuftmæssigt.
Udvalgets forslag går på dette punkt  

 videre  

 end Justitsministeriets praksis.
Det er endvidere udvalgets opfattelse, at den foreslåede  

 adgang til at råde over den tvangsarv, der tilkommer en person, der varigt er  

 ude af stand til at handle fornuftmæssigt, også skal gælde i tilfælde, hvor  

 den  

 pågældende efterlader sig legale arvinger.
Efterlader den pågældende  

 tvangsarving sig livsarvinger, bør det derimod ikke være muligt at oprette  

 testamente om tvangsarvingens tvangsarv.
Udvalgets forslag går således på  

 dette  

 punkt videre end Justitsministeriets praksis, hvorefter den pågældende  

 tvangsarving ikke må efterlade sig legale arvinger.
Efter udvalgets opfattelse bør der ikke stilles  

 udtrykkelige krav til indholdet af den testamentariske disposition.
Den  

 almindelige regel om, at testamentariske bestemmelser ikke åbenbart må savne  

 fornuftig mening, jf. den gældende arvelovs § 54, er således efter  

 udvalgets opfattelse tilstrækkelig.
Som begrundelse for ikke at stille  

 sådanne  

 krav henviser udvalget til, at der i praksis vil være meget vanskeligt at  

 foretage en nærmere kvalifikation af, om en testation må anses for at have et  

 rimeligt indhold, selvom dette efter Justitsministeriets hidtidige praksis  

 har  

 været et vilkår for godkendelse.
Udvalget peger endvidere på, at en stor del  

 af  

 de hidtil godkendte testamenter vedrører begunstigelser af velgørende  

 organisationer.
Udvalget har overvejet, om kompetencen til at godkende  

 testationer af den omhandlede karakter skal forblive i Justitsministeriet  

 eller  

 overgå til skifteretten.
Udvalget foreslår, at kompetencen forbliver i  

 Justitsministeriet.  

 Det skyldes navnlig, at skifteretten kan komme i en uheldig dobbeltrolle,  

 hvis  

 skifteretten både skal godkende den testamentariske disposition og senere i  

 forbindelse med et dødsboskifte tage stilling til det materielle indhold af  

 testamentet.
Hertil kommer, at der i forvejen i Justitsministeriet er  

 opbygget  

 en erfaring i behandlingen af denne særlige sagstype, som efter den nuværende  

 praksis antalsmæssigt udgør under 10 sager om året.
Udvalget peger dog på, at  

 antallet af sager fremover må antages at blive noget større.
 Der henvises til betænkningen s. 342-343 og s. 349-351.
10.2.4. Båndlæggelse af tvangsarv 10.2.4.1. Begrænsning i adgangen til at  

 båndlægge tvangsarv.
 Udvalget har overvejet reglerne om båndlæggelse af  

 tvangsarv.
Udvalget finder, at der fortsat skal være mulighed for at  

 båndlægge livsarvingers tvangsarv.
Båndlæggelse af tvangsarv er imidlertid et  

 vidtrækkende indgreb i livsarvingens ret til at råde over arven.
Er arvingen  

 voksen  

 og i øvrigt i stand til på forsvarlig måde at tage sig af sine økonomiske  

 forhold, er det derfor efter udvalgets opfattelse ikke rimeligt, at en  

 arvelader skal have adgang til uden tidsbegrænsning at bestemme, at arvingen  

 ikke kan disponere over tvangsarven.
Hertil kommer den foreslåede væsentlige  

 reduktion af livsarvingernes tvangsarvebrøk fra ½ til ¼ af den legale  

 arvelod,  

 jf. pkt. 2.2.2. Jo mindre tvangsarveandelen er, des stærkere grunde bør der  

 således efter udvalgets opfattelse foreligge, før det tillades en arvelader  

 at  

 begrænse tvangsarvingens rådighed.
Udvalget foreslår på den baggrund, at adgangen til  

 båndlæggelse af tvangsarv begrænses, således at dette alene kan ske for  

 tiden,  

 indtil livsarvingen fylder 24 år.
Aldersgrænsen på 24 år er valgt navnlig  

 under  

 hensyn til, at børnepensioner i forsikringsselskabernes praksis senest  

 ophører  

 ved barnets fyldte 24. år.
Aldersgrænsen anvendes også ved uddannelsesbidrag,  

 jf. § 14, stk. 3, i lov om børns forsørgelse.
Livsarvingen bør ikke  

 have mulighed for at tilkendegive, at båndlæggelsen skal fortsætte også ud  

 over  

 det fyldte 24. år, idet dette ville indebære en uacceptabel selvbåndlæggelse.  

 En båndlæggelse bør derfor automatisk bortfalde, når arvingen fylder 24 år.
Udvalget er opmærksomt på, at der kan være tilfælde, hvor  

 der er et markant behov for båndlæggelse også ud over tvangsarvingens fyldte  

 24. år, fordi arvingen er ude af stand til at varetage sine økonomiske  

 anliggender  

 forsvarligt.
Man bør da tage skridt til iværksættelse af værgemål efter  

 værgemålslovens § 6. Kun i tilfælde, hvor en arving er sat under  

 værgemål  

 med fratagelse af den retlige handleevne, bør båndlæggelsen af tvangsarven  

 efter udvalgets opfattelse kunne opretholdes også ud over det fyldte 24. år.
Som en konsekvens af udvalgets forslag om at tidsbegrænse  

 båndlæggelsen af tvangsarven til livsarvingens fyldte 24. år, foreslår  

 udvalget  

 ikke regler, der svarer til den gældende arvelov §§ 59-60 om  

 tilsidesættelse af en båndlæggelse i tilfælde, hvor arvingen godtgør at være  

 i  

 stand til på forsvarlig måde at råde over arven på egen hånd.
Sådanne regler  

 er  

 overflødige som følge af den foreslåede 24-års regel.
 Der henvises til betænkningen s. 294-298.
10.2.4.2. Frigivelse af båndlagt arv Efter arvelovens § 63 kan båndlagt arv frigives, når  

 det er en velfærdssag for arvingen.
Dette bør fortsat være muligt.
Som anført  

 i  

 pkt. 10.1.2. anvendes den gældende arvelovs § 58, stk. 2, analogt  

 til  

 efterfølgende fritagelse, når arven er af ringe værdi.
Udvalget foreslår, at  

 adgangen til efterfølgende frigivelse i denne situation lovfæstes.
Udvalget peger endvidere på, at den gældende arvelov ikke  

 indeholder en bestemmelse, der gør det muligt at frigive en båndlagt arv, når  

 det er åbenbart, at båndlæggelsen ikke længere tjener et rimeligt formål,  

 f.eks. i tilfælde, hvor der er gået mange år siden testamentets oprettelse,  

 og  

 det nu er åbenbart, at arvingen kan råde fuldt forsvarligt over midlerne.  

 Udvalget foreslår, at der skabes hjemmel hertil.
Hvis båndlæggelsen  

 oprindeligt  

 har haft et formål, der må anses som urimeligt, og dette formål har været  

 tilsigtet af arveladeren, bør der ikke kunne ske frigivelse, medmindre arven  

 er  

 af ringe værdi, eller frigivelse er en velfærdssag for arvingen.
Der bør  

 således ikke åbnes mulighed for at censurere arveladerens oprindelige  

 intentioner bag båndlæggelsen.
Udvalgets forslag om tidsbegrænsning af adgangen til at  

 båndlægge tvangsarv medfører, at adgangen til at frigive båndlagt arv, fordi  

 båndlæggelsen ikke længere tjener et rimeligt formål, kun sjældent vil være  

 aktuel for så vidt angår tvangsarv, fordi der formentligt sjældent vil  

 indtræde  

 væsentlige ændringer i forholdene i båndlæggelsesperioden.
Reglen må således  

 forventes at få sin primære anvendelse ved frigivelse af friarv, hvor  

 udvalget  

 foreslår, at den skal finde tilsvarende anvendelse, jf. pkt. 11.2.3.
 Der henvises til betænkningen s. 300-301.
10.2.4.3. Båndlagte midlers formueart Arvelovsudvalget anfører, at arvelovens § 62,  

 stk. 3, 1. pkt., fik sin nuværende udformning ved særejereformen i 1990  

 (lov nr. 396 af 13. juni 1990 om ændring af straffeloven og retsplejeloven  

 mv.  

 (Forenkling og modernisering inden for Justitsministeriets område). Efter  

 denne  

 bestemmelse er båndlagt arv fuldstændigt særeje, medmindre andet er bestemt  

 ved  

 testamente.
Særejereformen indebar en væsentlig omlægning af særejereglerne i  

 lov om ægteskabets retsvirkninger § 28, idet adgangen til ved ægtepagt  

 at  

 træffe bestemmelse om særeje blev suppleret med en række nye særejeformer ud  

 over fuldstændigt særeje. Ægtefæller kan således nu ved ægtepagt aftale, at  

 hver ægtefælle ved bodeling efter separation og skilsmisse beholder, hvad  

 denne  

 ejer, men at der er formuefællesskab ved dødsboskifte (skilsmissesæreje), jf.  

 § 28, stk. 1, nr. 1. Ægtefællerne kan endvidere i forbindelse med  

 en  

 aftale om skilsmissesæreje aftale, at ejendelene ved dødsboskifte skal  

 forbeholdes en ægtefælle eller dennes arvinger (fuldstændigt særeje), jf.  

 § 28, stk. 1, nr. 2. Det følger endvidere af § 28,  

 stk. 2,  

 at en aftale efter stk. 1 kan angå en del af ægtefællernes ejendele, kan  

 tidsbegrænses og kan træffes alene med henblik på en af ægtefællernes død som  

 den førstafdøde.
Efter § 28 a kan en gavegiver eller arvelader  

 vedrørende  

 gave eller arv, herunder tvangsarv, træffe tilsvarende bestemmelse som efter  

 § 28. Bestemmelser vedrørende arv skal træffes i et testamente.
 Som begrundelse for reglen i den gældende arvelovs  

 § 62, stk. 3, 1. pkt., om, at båndlagt arv skulle være fuldstændigt  

 særeje, blev der bl.a. henvist til de vanskeligheder, der opstår ved  

 ægtefælleskifter, hvis båndlagt arv er fælleseje og dermed skal indgå i  

 delingen på skiftet.
Disse vanskeligheder kan imidlertid efter udvalgets  

 opfattelse imødegås ved alene at gøre båndlagt arv til fuldstændigt særeje  

 ved  

 arvingens ægtefælles død og i øvrigt til skilsmissesæreje  

 (ægtefællebegunstigende kombinationssæreje). Udvalget anfører, at den  

 båndlagte  

 arv herved fortsat vil kunne holdes uden for ligedelingen ved skifte i  

 anledning af separation og skilsmisse og ved arvingens ægtefælles død, hvor  

 båndlæggelsen giver et delingsmæssigt problem, hvis arven omfattes af  

 formuefællesskabet.
I de situationer, hvor arvingen afgår ved døden først,  

 vil  

 arven derimod indgå i formuefællesskabet mellem ægtefællerne.
Arvingen og  

 dennes ægtefælle bør dog ved ægtepagt have mulighed for at bestemme, at den  

 båndlagte arv skal være fuldstændigt særeje for arvingen.
Udvalget foreslår endvidere, at arven også skal være  

 ægtefællebegunstigende kombinationssæreje i alle tilfælde, hvor en  

 båndlæggelse  

 af tvangsarv ikke bliver effektueret eller efterfølgende ophører.
Der er  

 således efter udvalgets opfattelse ikke vægtige grunde, der taler for, at  

 arven  

 som det deklaratoriske udgangspunkt skulle have en anden formueart i disse  

 tilfælde.
Hertil kommer, at en sådan regel vil skabe en klar og entydig  

 retstilstand på området.
 Reglerne om båndlagt arvs formueart skal som hidtil være  

 deklaratoriske, dvs. at arveladeren skal have mulighed for at bestemme, at  

 den  

 båndlagte arv skal være fælleseje eller en hvilken som helst anden  

 formueordning,  

 der har hjemmel i lov om ægteskabets retsvirkninger § 28 a, jf.  

 § 28.
 Der henvises til betænkningen s. 294-305.
10.3. Justitsministeriets overvejelser 10.3.1. Overtagelse efter vurdering Justitsministeriet kan tiltræde udvalgets overvejelser om  

 en udvidelse af arveladers adgang til at træffe testamentarisk bestemmelse om  

 overtagelse efter vurdering, herunder den foreslåede regel om, at det skal  

 være  

 muligt ved testamente at bestemme, at en livsarving skal have sin tvangsarv  

 udbetalt kontant.
En sådan regel vil navnlig kunne få betydning for en  

 hensigtsmæssig  

 tilrettelæggelse af et generationsskifte af en erhvervsvirksomhed, hvor det  

 er  

 arveladerens ønske, at en bestemt arving skal videreføre en  

 erhvervsvirksomhed.  

 Også uden for området for generationsskifte af erhvervsvirksomhed vil reglen  

 kunne få betydning, f.eks. i tilfælde, hvor arveladeren ønsker, at en bestemt  

 arving skal overtage et sommerhus eller et andet værdifuldt aktiv.
Reglen  

 skal  

 i øvrigt ses i sammenhæng med lovforslagets § 59, hvorefter reglen  

 finder  

 tilsvarende anvendelse på testamentariske bestemmelser over friarv.
Justitsministeriet er således også enig i, at arveladeren  

 skal kunne træffe testamentarisk bestemmelse om overtagelse efter vurdering,  

 således at retten hertil også kan gives til aktiver, der overstiger værdien  

 af  

 arvelodden mod, at arvingen betaler det overskydende beløb kontant til boet.  

 Det tiltrædes desuden, at retten ved testamente skal kunne gives til aktiver  

 efter arvingens eget valg.
Udvidelserne er en naturlig konsekvens af den  

 foreslåede kontantregel.
Justitsministeriet kan som en konsekvens heraf endvidere  

 tiltræde den foreslåede begrænsning af ægtefællens kvalitative  

 (genstandsmæssige)  

 tvangsarveret, således at en testamentarisk bestemmelse over tvangsarv alene  

 bør vige i det omfang, den gør indgreb i ægtefællens ret til forlods at  

 udtage  

 genstande til personligt brug, jf. lovforslaget § 11, stk. 1, eller  

 er foretaget i strid med reglen om, at ægtefællen skal give samtykke til den  

 anden ægtefælles testamentariske dispositioner over de fællesejeaktiver, der  

 er  

 nævnt i lovforslagets § 91, stk. 2. Efter lovforslagets § 91,  

 stk. 2, kræves ægtefællens samtykke til testationer over fast ejendom  

 eller andelsbolig, der tjener til familiens bolig, eller hvortil  

 ægtefællernes  

 eller den anden ægtefælles erhvervsvirksomhed er tilknyttet, indbo i det  

 fælles  

 hjem, den anden ægtefælles arbejdsredskaber, eller et motorkøretøj, der har  

 været anvendt af den anden ægtefælle.
En sådan begrænsning af ægtefællens  

 kvalitative tvangsarveret vil give bedre muligheder for ved testamente at  

 tillægge en arving fortrinsret også i forhold til ægtefællen til at overtage  

 aktier og andre erhvervsaktiver i forbindelse med et generationsskifte af en  

 erhvervsvirksomhed.
Det tiltrædes endvidere, at en arvelader, som efterlader  

 sig både fælleseje og fuldstændigt særeje, med respekt af ægtefællens  

 rettigheder efter lovforslagets § 11, stk. 1, og § 91,  

 stk. 2, bør have mulighed for ved testamente at bestemme, om en  

 livsarvings  

 ret til tvangsarv skal dækkes af fællesejet eller af særejet.
Adgangen hertil  

 vil bl.a. kunne lette tilrettelæggelsen af et generationsskifte af en  

 erhvervsvirksomhed, hvis der i boet er både fælleseje og fuldstændigt særeje.
 Der henvises til lovforslagets § 50 og bemærkningerne  

 til denne bestemmelse.
Justitsministeriet kan tiltræde udvalgets anbefaling om, at  

 en livsarving, der får sin tvangsarv udbetalt kontant, ikke derved skal anses  

 for legatar i boet.
I § 3, nr. 2, i det lovforslag om ændring af  

 forsikringsaftaleloven samt forskellige andre love (Begunstigelser i  

 forsikringsordninger og ændringer som følge af arveloven mv.), som er fremsat  

 samtidig med dette lovforslag, foreslås dødsboskiftelovens § 13 ændret i  

 overensstemmelse hermed.
10.3.2. Umyndiges arv Justitsministeriet kan tiltræde udvalgets overvejelser om  

 behovet for en regel om, at en arvelader ved testamente kan bestemme, hvem  

 tvangsarv, der tilkommer en livsarving efter arveladeren, skal tilfalde, hvis  

 livsarvingen dør før det fyldte 18 år uden at have indgået ægteskab og uden  

 at  

 efterlade sig børn.
Udvalget foreslår, at testamentet automatisk skal  

 bortfalde, når arvingen fylder 18 år.
Justitsministeriet har i lyset af et  

 høringssvar  

 over betænkningen fra Advokatrådet overvejet, om testamentet skal bevare sin  

 gyldighed  

 også ud over livsarvingens fyldte 18. år, men har ikke fundet at kunne  

 tilslutte sig en sådan udformning af bestemmelsen.
Baggrunden herfor er, at  

 dette vil medføre, at en livsarving, der ikke ønsker en anden fordeling af  

 arven end den, der er lovens udgangspunkt, ved det 18. år henvises til at  

 oprette et testamente, hvor den pågældende bestemmer, at faderens eller  

 moderens testamentariske disposition ikke længere skal gælde, og at  

 arvelovens  

 almindelige regler dermed skal anvendes.
Det er efter Justitsministeriets  

 opfattelse et grundlæggende arveretligt princip, at arven fordeles efter  

 arvelovgivningens almindelige regler, medmindre arvingen selv gyldigt har  

 truffet en anden bestemmelse om arvens fordeling.
Den foreslåede adgang for  

 en  

 arvelader til at oprette testamente om umyndige livsarvingers tvangsarv må  

 anses for en særlig og snæver undtagelse til dette princip.
 Lovforslaget er derfor udformet i overensstemmelse med  

 udvalgets lovudkast.
 Der henvises til lovforslagets § 51 og bemærkningerne  

 til denne bestemmelse.
10.3.3. Fordeling af tvangsarv efter en  

 tvangsarving, der er ude af stand til at handle fornuftmæssigt Justitsministeriet kan tiltræde udvalgets overvejelser om  

 lovfæstelse og udvidelse af Justitsministeriets praksis vedrørende  

 godkendelse  

 af oprettelsen af testamenter, hvori der træffes bestemmelse om fordeling af  

 tvangsarv efter en arvelader ved arvingens død, når tvangsarvingen er ude af  

 stand til at handle fornuftmæssigt.
Den foreslåede udvidelse af adgangen til godkendelse af  

 sådanne testamenter indebærer for det første, at en sådan testamentarisk  

 disposition også vil kunne oprettes om fordeling af tvangsarv efter  

 arveladeren  

 ved arvingens død, når arvingen er en ægtefælle, der er ude af stand til at  

 handle  

 fornuftmæssigt.
I hidtidig praksis har sådant testamente kun kunnet oprettes  

 i  

 forhold til livsarvinger.
Efter Justitsministeriets opfattelse er der ikke  

 hensyn, der kan tale imod en sådan udvidelse af praksis på området.
For det  

 andet er det en udvidelse i forhold Justitsministeriets praksis, at et sådant  

 testamente også kan oprettes, hvor den testamentsinhabile tvangsarving  

 efterlader sig legale arvinger, der ikke er livsarvinger efter den  

 pågældende.  

 I hidtidig praksis har det været en forudsætning, at arvingen ikke efterlod  

 sig  

 legale arvinger.
Efter Justitsministeriets opfattelse kan hensynet til den  

 testamentsinhabile arvings legale arvinger ikke tale imod en sådan udvidelse  

 af  

 Justitsministeriets praksis på området.
Der kan selvsagt ikke ved en  

 testamentarisk  

 disposition efter den foreslåede bestemmelse rådes over den  

 testamentsinhabiles  

 øvrige formue.
 Af de grunde, der er anført af udvalget, tiltrædes det, at  

 godkendelse af sådanne testamentariske dispositioner bør foretages af  

 Justitsministeriet.
 Der henvises til lovforslagets § 52 og bemærkningerne  

 til denne bestemmelse.
Lovforslagets § 52, stk. 3, indeholder en hjemmel  

 for justitsministeren til at fastsætte regler om meddelelse af tilladelser  

 efter bestemmelsen.
Der er efter Justitsministeriets opfattelse ikke et  

 aktuelt  

 behov for at udnytte bemyndigelsen, og udstedelsen af administrative regler  

 på  

 området bør således afvente, at der indhøstes praktiske erfaringer med  

 anvendelsen af bestemmelsen.
10.3.4. Båndlæggelse af tvangsarv Justitsministeriet kan tiltræde udvalgets forslag om, at  

 tvangsarv fremover alene skal kunne båndlægges i en begrænset periode.
Efter  

 udvalgets forslag skal båndlæggelse af tvangsarv ophøre ved livsarvingens  

 fyldte 24. år.
I et høringssvar over betænkningen anfører Advokatrådet, at  

 aldersgrænsen bør ændres til 25 år.
Advokatrådet henviser til, at det er den  

 sædvanligt anvendte aldersgrænse i en betydelig del af de eksisterende  

 testamenter om båndlæggelse af tvangsarv, idet det følger af den gældende  

 arvelovs § 50, at en båndlæggelse af tvangsarv tidligst kan kræves  

 tilsidesat ved livsarvingens fyldte 25. år.
Justitsministeriet er enig i  

 denne  

 mindre ændring af båndlæggelsens tidsmæssige udstrækning, og lovforslaget er  

 udformet i overensstemmelse hermed.
Udvalget foreslår, at en båndlæggelse af tvangsarv skal  

 kunne opretholdes også efter livsarvingens fyldte 24. (25.) år, hvis  

 livsarvingen er frataget den retlige handleevne efter værgemålslovens  

 § 6.  

 En person, der er undergivet værgemål med fratagelse af den retlige  

 handleevne,  

 har imidlertid allerede efter værgemålslovgivningens almindelige regler ikke  

 selv mulighed for at råde over arven.
Formue, der tilhører en person, der er  

 undergivet værgemål efter værgemålslovens §§ 5 og 6, skal således som  

 udgangspunkt anbringes i en forvaltningsafdeling, jf. værgemålslovens  

 § 35, og anvendelse af formuen vil alene kunne ske med  

 statsforvaltningens  

 forudgående godkendelse, jf. værgemålslovens § 39. Statsforvaltningen  

 vil  

 efter en konkret vurdering tillade forbrug af formuen, hvis det er økonomisk  

 forsvarligt, og der er tale om en rimelig og fornuftig anvendelse af  

 midlerne.  

 Det er på denne baggrund Justitsministeriets opfattelse, at der ikke er behov  

 for en regel om adgang til at opretholde båndlæggelse i tilfælde, hvor  

 livsarvingen er frataget den retlige handleevne efter værgemålslovens  

 § 6.
Justitsministeriet kan tiltræde, at der også fremover skal  

 være mulighed for at fritage for opfyldelse af en bestemmelse om båndlæggelse  

 af tvangsarv, hvis arven er af ringe værdi.
Den hidtidige praksis på området  

 forudsættes opretholdt.
Justitsministeriet kan tiltræde udvalgets forslag om  

 udvidelse af adgangen til frigivelse af båndlagt arv, således dette  ud  

 over i  

 tilfælde, hvor det er en velfærdssag for arven, og hvor arven er af ringe  

 værdi  

  også kan ske i tilfælde, hvor det er åbenbart, at båndlæggelsen ikke  

 længere  

 tjener et rimeligt formål.
Som anført i pkt. 10.2.4.2. bør bestemmelsen ikke  

 åbne mulighed for at censurere arveladerens oprindelige intentioner bag  

 båndlæggelsen.
Det er således en forudsætning, at omstændighederne har ændret  

 sig siden testamentets oprettelse, og at dette har medført, at det er  

 åbenbart,  

 at båndlæggelsen ikke længere tjener et rimeligt formål.
 Justitsministeriet kan endvidere tiltræde udvalgets  

 anbefaling om, at båndlagt tvangsarv fremover som udgangspunkt i alle  

 tilfælde  

 skal anses for ægtefællebegunstigende kombinationssæreje.
 Der henvises til lovforslagets §§ 53-58 og  

 bemærkningerne til disse bestemmelser.
 Lovforslagets § 54, stk. 3, indeholder en  

 bemyndigelse for justitsministeren til at fastsætte regler om anbringelse af  

 myndiges båndlagte midler.
 Efter den gældende arvelovs § 61, stk. 3, der  

 modsvarer lovforslagets § 54, stk. 3, er der udstedt bekendtgørelse  

 nr. 1179 af 13. december 1996 om anbringelse af myndiges båndlagte arv.
 Bemyndigelsen i lovforslagets § 54, stk. 3, vil  

 blive anvendt til at udstede en ny bekendtgørelse herom, der i det væsentlige  

 vil svare til de gældende regler.
11. Testamentarisk bestemmelse over friarv 11.1. Gældende ret 11.1.1. Testamentarisk bestemmelse om  

 overtagelse efter vurdering Der er ikke fastsat særlige regler om begrænsning af  

 arveladerens adgang til inden for sin friarv at råde over boets enkelte  

 genstande.
En sådan testation skal dog respektere ægtefællens forlodsret  

 efter arvelovens  

 § 7 a og § 7 b, stk. 1, samt § 66.
11.1.2. Successionsrækkefølger Grundlovens § 84 forbyder oprettelse af len, stamhuse,  

 fideikommisgodser eller andet familiefideikommis.
Ved et familiefideikommis  

 forstås en formue, om hvilken det er bestemt, at den skal nedarves i en  

 bestemt  

 familie, således at den efter visse arvegangsregler tilfalder flere ved  

 testators død ufødte personer efter hinanden.
I lyset af forbuddet i Grundlovens § 84 fastslås det i  

 arvelovens § 68, at ejendele ikke ved testamente kan tillægges flere ved  

 testators død ufødte personer efter hinanden. § 68 omfatter både fast  

 ejendom, løsøre og kapitaler og gælder også for tilfælde, hvor successionen  

 ikke skal finde sted inden for en bestemt familie.
En bestemmelse i et  

 testamente oprettet i strid med arvelovens § 68 antages at være en  

 nullitet.
§ 68 udelukker ikke indsættelse af flere personer som  

 berettigede efter hinanden, hvis alle de begunstigede lever eller er avlet  

 ved  

 testators død.
Testator kan også indsætte én eller flere ufødte som  

 berettigede, blot de ikke indsættes efter hinanden.
Bestemmelsen tager  

 således  

 alene sigte på indsættelse af flere ufødte personer efter hinanden og hindrer  

 således ikke alternativ eller kumulativ indsættelse af flere ufødte personer,  

 hvis blot de er sideordnede eller ikke indsættes til at arve successivt.
 Der henvises til betænkningen s. 333-334.
11.1.3. Båndlæggelse af friarv Reglerne om båndlæggelse af friarv ved testamente findes i  

 arvelovens § 65, der henviser til hovedparten af reglerne om  

 båndlæggelse  

 af tvangsarv.
Båndlæggelse af friarv kan ske, uanset om arven tilfalder  

 livsarvinger,  

 ægtefælle eller andre.
Da arvingen ikke har krav på at modtage friarv, er  

 arveladerens adgang til at fastsætte bestemmelse om båndlæggelse af friarv  

 videre end ved tvangsarv.
Derfor kan en del af reglerne vedrørende  

 båndlæggelse  

 af tvangsarv, som der henvises til i § 65, også fraviges ved testamente.
 Der henvises til betænkningen s. 291-292.
11.2. Arvelovsudvalgets overvejelser 11.2.1. Testamentarisk bestemmelse om overtagelse  

 efter vurdering Udvalget foreslår, at reglerne om testamentarisk  

 bestemmelse om overtagelse efter vurdering for så vidt angår friarv udformes  

 på  

 samme måde som vedrørende tvangsarv, jf. pkt. 10.2.1. Baggrunden herfor er  

 navnlig,  

 at det ofte vil være vanskeligt at konstatere, om der er testamenteret over  

 friarv eller tvangsarv.
Gøres reglerne ens, opnås der en klarere og enklere  

 retstilstand.
 Der henvises til betænkningen s. 368, s. 372-373 og s. 375.
11.2.2. Successionsrækkefølger Forbuddet mod ved testamente at indsætte flere ved  

 testators død ufødte personer til at arve efter hinanden (forbuddet mod  

 fideikommiser) i arvelovens § 68 knytter sig til Grundlovens § 84  

 og  

 foreslås selvsagt videreført.
Med henblik på at klargøre at grundloven ikke udelukker, at  

 flere personer indsættes til at arve efter hinanden, når blot der ikke  

 indsættes mere end en ufødt person, foreslår udvalget en regel om, at friarv  

 kan indsættes i en successionsrækkefølge.
Herved forstås, at det ved  

 testamente  

 kan bestemmes, at friarv skal tilfalde en arving på første plads og derefter  

 en  

 eller flere arvinger på anden eller senere pladser.
Udvalget foreslår ikke deklaratoriske regler om  

 retsvirkningerne af successionsrækkefølger.
Det skyldes navnlig, at  

 arveladers  

 ønsker om udarbejdelse af en successionsrækkefølge ofte er konkret bestemte,  

 og  

 at der derfor ikke kan peges på en bestemt lovgivningsløsning.
 Der henvises til betænkningen s. 335-337.
11.2.3. Båndlæggelse af friarv Efter den gældende arvelovs § 65 er båndlæggelse af friarv  

 ikke betinget af, at arveladeren finder dette stemmende med livsarvingens  

 tarv.  

 Som anført i pkt. 10.2.4.2. foreslår udvalget, at der skal være adgang til at  

 frigive en båndlagt tvangsarv, når det er åbenbart, at båndlæggelsen ikke  

 længere tjener et rimeligt formål.
Denne bestemmelse skal også gælde for  

 friarv.
Da det ved vurderingen af, om en båndlagt arv skal frigives, er  

 vigtigt  

 at kende baggrunden for arveladerens beslutning om båndlæggelse, foreslår  

 udvalget, at det også for så vidt angår båndlæggelse af friarv skal være en  

 betingelse, at arveladeren finder, at dette er bedst for arvingen.
Efter den gældende arvelovs § 65, jf. § 62,  

 stk. 1-3, kan reglerne om båndlæggelsens retsvirkninger fraviges, når  

 der  

 er tale om båndlæggelse af friarv.
Det forhold, at den gældende arvelovs  

 § 62, stk. 1, efter de gældende regler kan fraviges ved testamente,  

 indebærer, at arvingen kan gives adgang til at råde over kapitalen i særlige  

 tilfælde.
Det er udvalgets opfattelse, at adgang til rådighed over en  

 båndlagt  

 kapital bør indebære, at kreditorbeskyttelsen bortfalder.
Der bør derfor ikke  

 fremover være mulighed for at fravige reglen om, at arvingen ikke kan råde  

 over  

 kapitalen i levende live.
Arveladeren bør dog fortsat have mulighed for at  

 bestemme, at renter og indtægter i en periode ikke skal udbetales, men lægges  

 til kapitalen.
 Der henvises til betænkningen s. 305-307.
11.3. Justitsministeriets overvejelser 11.3.1. Testamentarisk bestemmelse om  

 overtagelse efter vurdering Justitsministeriet kan tiltræde udvalgets overvejelser om,  

 at der bør gælde ens regler for testamentariske bestemmelser om overtagelse  

 efter vurdering for så vidt angår tvangsarv og friarv.
 Det foreslås i lovforslagets § 50, stk. 3, at en  

 arvelader, som efterlader sig både fælleseje og fuldstændigt særeje, med  

 respekt af ægtefællens rettigheder efter § 11, stk. 1, og  

 § 91,  

 stk. 2, ved testamente kan bestemme, om en livsarvings ret til tvangsarv  

 skal dækkes af fællesejet eller af særejet.
 Udvalget kommer ikke ind på, om der skal gælde en tilsvarende  

 bestemmelse i relation til friarv.
 Efter Justitsministeriets opfattelse er det imidlertid en  

 naturligvis konsekvens af den foreslåede regel i § 50, stk. 3, at  

 der  

 i samme omfang bør gives mulighed herfor i relation til friarv, og at denne  

 ret  

 bør gælde i forhold til både ægtefællen, slægtsarvinger og  

 testamentsarvinger.  

 Lovforslaget er udformet i overensstemmelse hermed.
 Der henvises til lovforslagets § 59 og bemærkningerne  

 til denne bestemmelse.
11.3.2. Successionsrækkefølger Justitsministeriet kan tiltræde udvalgets overvejelser om  

 behovet for en bestemmelse, der - som supplement til forbuddet mod oprettelse  

 af fideikommisser - fastslår, at friarv kan indsættes i en  

 successionsrækkefølge.
 Ligesom udvalget finder Justitsministeriet heller ikke, at  

 loven bør indeholde deklaratoriske regler om den konkrete udformning af  

 successionsrækkefølger, da det ikke i praksis vil være muligt at udforme  

 dækkende deklaratoriske regler for alle former for successionsrækkefølger om  

 friarv.
 Der henvises til lovforslagets § 60 og bemærkningerne  

 til denne bestemmelse.
11.3.3. Båndlæggelse af friarv Justitsministeriet kan tiltræde udvalgets overvejelser om  

 udformningen af reglerne om båndlæggelse af friarv, og lovforslaget er  

 udformet  

 i overensstemmelse med udvalgets lovudkast.
 Der henvises til lovforslagets § 61 og bemærkningerne  

 til denne bestemmelse.
12. Oprettelse og tilbagekaldelse af testamente 12.1. Gældende ret 12.1.1. Oprettelse af testamente Testamente kan oprettes af en person, der på tidspunktet  

 for underskrivelsen eller vedkendelsen af testamentet er fyldt 18 år eller  

 har  

 indgået ægteskab, jf. arvelovens § 39. 18-års alderskravet for ugifte er  

 absolut.
Et testamente, der ikke opfylder betingelsen i § 39, er  

 ugyldigt  

 og vil blive tilsidesat, hvis der rejses indsigelse mod dets gyldighed, jf.  

 §§ 50 og 55.
Arvelovens ordinære testamentsformer er notartestamentet og  

 vidnetestamentet.
Herudover indeholder loven regler om oprettelse af  

 nødtestamente.
Efter arvelovens § 40 skal et testamente oprettes  

 skriftligt og underskrives eller vedkendes for en notar eller to vidner.  

 Oprettes  

 testamentet for notaren, skal notaren påtegne testamentet.
Notaren bør i  

 påtegningen afgive erklæring om, hvorvidt testator var i stand til  

 fornuftmæssigt at oprette testamente samt andre omstændigheder, som kan være  

 af  

 betydning for testamentets gyldighed, jf. arvelovens § 41, stk. 1.
I bekendtgørelse nr. 843 af 30. november 1998 er der  

 fastsat regler om notarialforretninger.
Ifølge § 13 kan der opbevares en  

 genpart af notartestamentet i notarialarkivet, og det sker normalt i praksis.  

 Genparten kan benyttes, hvis det originale testamente ikke kan findes efter  

 testators død.
Testamentsoprettelsen indberettes til Centralregistret for  

 Testamenter (Bil- og Personbogen ved Retten i Aarhus), hvortil der skal  

 rettes  

 henvendelse i alle dødsboer, jf. § 17.
Arvelovens §§ 42, 43 og 45 indeholder nærmere regler  

 for oprettelse af vidnetestamenter og for de krav, der stilles til vidnerne.  

 Testators underskrift eller vedkendelse skal  på samme måde som ved et  

 notartestamente  

  ske i samtidig nærværelse af vidnerne, som straks skal skrive deres  

 navne på  

 testamentet, jf. § 42. Vidnerne skal være til stede som testamentsvidner  

 i  

 overensstemmelse med testators ønske, og de skal have kendskab til, at det er  

 oprettelsen af et testamente, de bevidner.
Vidnerne bør i deres påtegning på  

 testamentet angive deres stilling og bopæl, tid og sted for underskriften, om  

 de ved testators underskrift eller vedkendelse har været samtidigt til stede  

 efter testators ønske, om testator var i stand til fornuftmæssigt at oprette  

 testamente, samt andre omstændigheder, som kan være af betydning for  

 testamentets gyldighed, jf. § 45.
Vidnerne skal være fyldt 18 år, og de må ikke på grund af  

 sindssygdom, åndssvaghed, forbigående sindsforvirring eller lignende tilstand  

 mangle forståelse af vidnebekræftelsens betydning.
Habilitetskravene skal  

 være  

 opfyldt på tidspunktet for bevidnelsen.
En person kan ikke være  

 testamentsvidne, hvis testamentet indeholder bestemmelser til fordel for den  

 pågældende, dennes ægtefælle, forlovede, beslægtede eller besvogrede i op-  

 eller nedstigende linje eller dennes søskende eller for personer eller  

 institutioner,  

 til hvilke den pågældende har en sådan tilknytning, at vedkommende har haft  

 en  

 særlig interesse i begunstigelsen.
Dette gælder dog ikke, hvis begunstigelsen  

 er ringe og har rimelig grund, jf. § 43, stk. 2. Det forhold, at en  

 person er indsat som bobestyrer i testamentet, udelukker ifølge stk. 3  

 ikke den pågældende fra at være testamentsvidne.
 Et testamente, der ikke opfylder formkravene i § 40 om  

 skriftlighed og underskrift eller vedkendelse for en notar eller to vidner,  

 er  

 ugyldigt, jf. § 50. Et vidnetestamente er endvidere ugyldigt, hvis  

 formkravene i §§ 42-43 ikke er iagttaget.
 En henvisning i et formgyldigt notar- eller vidnetestamente  

 til andre dokumenter, f.eks. de i praksis hyppigt forekommende  

 indbofordelingslister, medfører ikke, at et sådant dokument opfylder  

 formkravene, og det vil kunne kræves tilsidesat i medfør af § 55.
Nødtestamente kan efter arvelovens § 44 oprettes af  

 den, der på grund af sygdom eller andet nødstilfælde er forhindret i at  

 oprette  

 ordinært testamente.
Oprettelsen kan ske ved, at den pågældende mundtligt  

 meddeler  

 sit testamente i samtidig nærværelse af to vidner.
Oprettelse kan endvidere  

 ske  

 uden vidner ved et egenhændigt skrevet og underskrevet dokument (holografisk  

 testamente).
Fælles for begge former er, at de kun kan bruges, hvor  

 testator f.eks. på grund af sygdom er forhindret i at benytte sig af de  

 ordinære testamentsformer.
Efter retspraksis befinder den, der har besluttet  

 sig for at begå selvmord, sig i et nødstilfælde, som berettiger brugen af  

 nødtestamente.
Udover selvmords- og sygdomstilfælde kan nødtestamente f.eks.  

 tænkes anvendt i ulykkestilfælde, under naturkatastrofer og i tilfælde, hvor  

 testator er isoleret fra omverdenen.
Et mundtligt vidnetestamente oprettes ved, at testator i  

 samtidig nærværelse af to vidner meddeler sin vilje.
Det fremgår af  

 § 44,  

 stk. 2, at § 42, stk. 2, § 43, stk. 1, 2. pkt., og  

 stk. 2 og 3, finder tilsvarende anvendelse på et mundtligt  

 vidnetestamente. 18-års kravet i § 43, stk. 1, 1. pkt., gælder  

 derimod ikke for mundtlige vidnetestamenter.
Vidnerne skal snarest muligt  

 efter  

 meddelelsen af det mundtlige testamente nedskrive og underskrive det  

 oprettede  

 dokument, jf. § 44, stk. 2, 2. pkt.
Et holografisk testamente er ubevidnet og egenhændigt  

 skrevet og underskrevet af testator.
Ved egenhændigt forstås  

 ifølge  

 betænkning nr. 291/1961 om arvelovgivningen s. 102, at testamentet i sin  

 helhed  

 skal være håndskrevet.
I retspraksis er et testamente, der var skrevet på  

 maskine, men underskrevet af testator i hånden, imidlertid blevet godkendt,  

 jf.  

 Højesterets dom gengivet i Ugeskrift for Retsvæsen 1982, s. 313. Kravet om  

 underskrift er absolut, men testator behøver ikke at have anvendt sit fulde  

 navn eller sin sædvanlige underskrift på officielle dokumenter.
Anvendelse af  

 for- eller efternavn, kaldenavn eller kælenavn vil være tilstrækkeligt.
 Efter § 44, stk. 3, bortfalder et nødtestamente,  

 når der i 3 måneder ikke har været nogen hindring for at oprette et ordinært  

 testamente  

 i overensstemmelse med § 40.
 Et nødtestamente, der ikke opfylder formkravene i  

 § 44, er ugyldigt, jf. § 50.
 Der henvises til betænkningen s. 199-204.
12.1.2. Tilbagekaldelse af testamente Efter arvelovens § 46, stk. 1, kan en  

 testamentarisk bestemmelse tilbagekaldes i testamentsform eller ved, at  

 testator på anden måde utvetydigt tilkendegiver, at den ikke længere skal  

 være  

 gældende.
Vil testator i øvrigt ændre testamentet, skal det ske i  

 overensstemmelse med reglerne om oprettelse af testamente.
 Bevisbyrden for, at der foreligger en endelig og utvetydig  

 tilbagekaldelse, påhviler den, der gør gældende, at den testamentariske  

 bestemmelse er tilbagekaldt.
 Der henvises i øvrigt til betænkningen s. 204-208, hvor  

 også spørgsmålet om grænsedragningen mellem tilbagekaldelse af testamentet,  

 der  

 som nævnt kan ske formløst, og forandring af testamentet, der kræver  

 iagttagelse af testamentsreglerne, behandles nærmere.
 Arvelovens § 49, stk. 1, indeholder en  

 formodningsregel, der fastslår, at et testamente, som den ene ægtefælle har  

 oprettet til fordel for den anden ægtefælle, skal anses for tilbagekaldt,  

 medmindre særlige omstændigheder taler imod det, hvis ægtefællernes indbyrdes  

 arveret bortfalder ved separation og skilsmisse, jf. § 38, stk. 1.  

 Tilsvarende gælder, hvis en af parterne i et omstødeligt ægteskab dør, og  

 reglerne i ægteskabslovens § 27, stk. 1 eller 2, efter begæring af  

 den længstlevende bringes i anvendelse, eller hvis sag om omstødelse af  

 ægteskabet på dødstidspunktet var anlagt af det offentlige eller ifølge den  

 lov, der var gældende ved ægteskabets indgåelse, skulle have været anlagt,  

 jf.  

 § 38, stk. 2. Efter § 49, stk. 2, gælder  

 formodningsreglen  

 i stk.1 også, hvor der er oprettet testamente til fordel for en forlovet, og  

 forlovelsen hæves. § 49, stk. 2, anvendes i praksis analogt, hvis  

 ugiftes samlivsforhold ophører på grund af et brud, selvom parterne ikke har  

 været forlovet.
 Der henvises til betænkningen s. 226-229.
12.1.3. Uigenkaldelighed Efter arvelovens § 67, stk. 1, kan en arvelader  

 forpligte sig til ikke at oprette eller tilbagekalde testamente.
Det følger  

 af  

 stk. 2, at erklæringen herom skal afgives under iagttagelse af reglerne  

 om  

 oprettelse af testamente.
Erklæringen skal for at være bindende for  

 arveladeren  

 afgives over for arvingen, arvingens værge eller en anden, der varetager  

 arvingens interesser.
 Der henvises til betænkningen s. 208-209.
12.2. Arvelovsudvalgets overvejelser 12.2.1 Alderskrav ved oprettelse af  

 testamente Arvelovsudvalget finder, at det generelle alderskrav på 18  

 år for oprettelse af testamente skal opretholdes.
Efter værgemålslovens § 42, stk. 1, kan en  

 umyndig imidlertid frit råde over det, som den pågældende har tjent ved eget  

 arbejde efter at være fyldt 15 år.
Den umyndige kan endvidere selv råde over  

 formue, som han eller hun har modtaget til fri rådighed som gave eller som  

 friarv ved testamente.
Endelig kan en umyndig frit råde over penge, som  

 værgen  

 har givet den pågældende til forsørgelse, jf. værgemålslovens § 25,  

 stk. 3. Udvalget foreslår, at der gives mulighed for, at umyndige, der  

 er  

 fyldt 15 år, kan træffe bestemmelse om fordelingen af sådanne midler ved  

 testamente.
 Der henvises til betænkningen s. 212-215.
12.2.2. Notartestamente Udvalget finder, at reglerne om oprettelse af  

 notartestamenter fungerer tilfredsstillende og foreslår derfor alene enkelte  

 mindre  

 ændringer i de gældende regler.
Efter udvalgets opfattelse er der dog behov for at  

 tydeliggøre kravene til notarens prøvelse af testators identitet og habilitet  

 og prøvelse af, om testamentet er udtryk for testators endelige vilje.
Det  

 foreslås endvidere, at notaren skal afgive erklæring om, hvilke personer der  

 var til stede under notarialforretningen, uden at notaren dog behøver at  

 sikre  

 sig deres identitet.
Kravet herom skal navnlig skærpe notarens opmærksomhed  

 på,  

 om der kan foreligge pression mod arveladeren.
I de administrative regler om notarens opgaver bør det  

 endvidere fastsættes, at notarens påtegning på testamentet skal være dateret,  

 så  

 tidspunktet for underskrivelsen eller vedkendelsen af testamentet ikke vil  

 give  

 anledning til tvivl.
Manglende eller fejlagtig datering har ikke betydning  

 for  

 testamentets gyldighed, men fastlæggelse af tidspunktet for oprettelsen kan  

 få  

 betydning bl.a. for afgørelsen af, om testator havde den nødvendige alder til  

 at oprette testamente og havde evnen til at handle fornuftmæssigt på  

 tidspunktet for oprettelsen samt ved afgørelsen af, hvilket af flere  

 testamenter, testator har oprettet, der er det seneste.
Påtegningen bør  

 endvidere angive stedet for notarialforretningen.
Krav om angivelse af tid og  

 sted svarer til gældende ret, jf. også retsplejelovens § 34,  

 stk. 2,  

 nr. 1.
Udvalget peger endvidere på, at de administrative regler  

 bør indeholde nærmere krav til tolkningen i tilfælde, hvor et notartestamente  

 oprettes af en fremmedsproget person.
Der bør dog ikke stilles krav om, at  

 tolkningen skal foretages af en autoriseret tolk, idet der ikke er  

 autoriserede  

 tolke til rådighed for alle sprog.
På grund af faren for misbrug og pression  

 bør det imidlertid fastsættes, at tolken skal være uvildig, dvs. at tolkning  

 ikke skal kunne foretages af testators nærstående eller af en person, der er  

 begunstiget i testamentet.
 Der henvises til betænkningen s. 215-216 og s. 512-514.
12.2.3. Vidnetestamente Udvalget foreslår, at vidnetestamentet afskaffes som  

 testamentsform.
Allerede oprettede vidnetestamenter skal dog bevare deres  

 gyldighed.
Som begrundelse for forslaget henviser udvalget navnlig  

 til, at langt de fleste testamenter i dag oprettes for en notar.
I  

 forbindelse  

 med oprettelsen sker der som hovedregel indberetning til Centralregisteret  

 for  

 Testamenter, hvilket indebærer, at der er sikkerhed for, at testamentet  

 kommer  

 frem på skiftet.
Vidnetestamentet er ikke omfattet af en sådan  

 indberetningsordning og yder derfor ikke en tilsvarende sikkerhed.  

 Vidnetestamenter  

 anvendes i øvrigt sjældent og volder problemer i praksis bl.a. på grund af de  

 komplicerede formkrav i forbindelse med oprettelsen.
Hertil kommer, at et  

 vidnetestamente lettere end et notartestamente kan tilsidesættes som ugyldigt  

 ved indsigelser mod testators habilitet, fordi notarens prøvelse heraf har en  

 større bevismæssig vægt.
De geografiske forhold medfører endvidere, at der  

 efter udvalgets opfattelse ikke er behov for en testamentsform, der er rent  

 privat.
Udvalget peger i betænkningen på, at afskaffelse af  

 vidnetestamentet på et enkelt punkt kan give anledning til problemer.
I  

 praksis  

 anvendes vidnetestamentet således undertiden som foreløbigt testamente forud  

 for oprettelsen af et mere kompliceret notartestamente.
 Navnlig med henblik på at afhjælpe de problemer, der på  

 grund af afskaffelse af vidnetestamentet kan opstå i en sådan situation,  

 foreslår udvalget, at der skal være adgang til at underskrive eller vedkende  

 et  

 midlertidigt testamente for en advokat.
I forbindelse med oprettelsen af testamentet, skal  

 advokaten påtegne dette og i den forbindelse redegøre for de samme forhold  

 som  

 i en notarpåtegning, jf. pkt. 12.2.2. Et testamente skal ikke kunne oprettes  

 for en advokat, hvis advokaten eller dennes nærmeste er begunstiget i  

 testamentet.
Testamentet skal bortfalde, når der i 3 måneder ikke har været  

 nogen hindring for at oprette testamente for en notar.
Testamentet skal kunne  

 fornys, da det ikke kan udelukkes, at de forhold, der har givet anledning til  

 oprettelsen af det midlertidige testamente, ikke kan afklares på 3 måneder,  

 f.eks. et kompliceret skattespørgsmål.
 Der henvises til betænkningen s. 216-219.
12.2.4. Nødtestamente Som anført i pkt. 12.1.1. kan nødtestamente efter gældende  

 ret kun oprettes på to måder, enten som et holografisk testamente, dvs. et  

 testamente, som testator egenhændigt har skrevet og underskrevet, eller som  

 et  

 mundtligt vidnetestamente.
Det er efter udvalgets opfattelse ikke hensigtsmæssigt, at  

 et nødtestamente, hvis ægthed i øvrigt er ubestridt, er anfægteligt, fordi  

 formkravene ikke er overholdt.
Under henvisning hertil og i lyset af de mange  

 nye kommunikationsformer, der er kommet til i de senere år, foreslår udvalget  

 derfor, at formkravene til oprettelse af nødtestamente afskaffes, således at  

 nødtestamente fremover kan oprettes på en hvilken som helst måde.
Afgørende  

 skal således ikke være nødtestamentets form, men alene, om der foreligger en  

 testamentarisk disposition, der med sikkerhed kan anses for at stamme fra den  

 pågældende person, og som er udtryk for personens beslutning.
 Der henvises til betænkningen s. 219-223.
 12.2.5. Testamentarisk bestemmelse om  

 fordeling af sædvanligt indbo mv.
Som anført i pkt. 12.1.1. medfører en henvisning i et  

 formgyldigt testamente til f.eks. en indbofordelingsliste ikke, at et sådant  

 dokument derved bliver en del af testamentet.
Udvalget peger imidlertid på,  

 at  

 formløse løsørefordelingslister i mange år har spillet en betydelig rolle i  

 skiftepraksis.
Uanset at listerne, således som den gældende arvelov er  

 affattet, derfor ikke er gyldige, bliver de som udgangspunkt lagt til grund  

 for  

 skiftet, hvis ingen arvinger protesterer, og i praksis respekterer arvinger  

 normalt sådanne lister, selv om de får at vide, at listen ikke har retlig  

 gyldighed.
Udvalget finder, at der utvivlsomt er et praktisk behov for  

 sådanne uformelle tilkendegivelser og foreslår, at adgangen til at oprette  

 løsørefordelingslister lovreguleres.
En bestemmelse om, hvem der skal arve  

 sædvanligt  

 indbo og personlige effekter, skal efter udvalgets opfattelse kunne oprettes  

 ved en dateret og underskrevet erklæring, dvs. uden at de almindelige regler  

 om  

 oprettelse af testamente er opfyldt.
 I praksis sker fordeling af sædvanligt indbo og personlige  

 effekter gennem løsørefordelingslister ofte inden for kredsen af arvinger, og  

 det bør efter udvalgets opfattelse være udgangspunktet, at den, der i  

 forvejen  

 er arving, ikke bliver begunstiget kvantitativt ud over sin arvelod,  

 medmindre  

 det står klart, at testator har tilsigtet også en kvantitativ begunstigelse.  

 Udvalget foreslår derfor, at en begunstigelse til den, der i forvejen er  

 arving, skal anses for en fortrinsret til inden for sin arvelod at overtage  

 de  

 pågældende genstande til vurderingsbeløbet, medmindre andet fremgår af den  

 testamentariske bestemmelse.
 Der henvises til betænkningen s. 223-225.
12.2.6. Tilbagekaldelse af testamente Udvalget foreslår, at kravene til tilbagekaldelse af et  

 testamente skærpes, således at dette altid skal ske ved testamente.
Som begrundelse herfor henviser udvalget bl.a. til, at  

 anvendelse af testamentsformen ved tilbagekaldelse er den mest  

 hensigtsmæssige  

 og den sikreste fremgangsmåde.
Det gælder særligt, hvor testamentet  

 tilbagekaldes  

 over for notaren.
Ved et notarialpåtegnet dokument er der stor bevismæssig  

 sikkerhed for, at testator har truffet en endelig beslutning om  

 tilbagekaldelse, og at beslutningen er ført ud i livet.
Det ligger endvidere  

 fast, hvornår det er sket.
En tilbagekaldelse for notaren vil endvidere som  

 hovedregel indebære, at tilbagekaldelsen indføres i Centralregistret for  

 Testamenter og således kommer frem i forbindelse med behandlingen af  

 testators  

 dødsbo.
Hertil kommer, at en formløs tilbagekaldelse, som er gyldig efter  

 gældende ret, kan give anledning til store bevisproblemer, særligt i de  

 tilfælde, hvor der er tale om en ensom disposition, dvs. en tilkendegivelse  

 fra  

 testator, der ikke meddeles til andre.
Hertil kommer, at der ved en formløs  

 tilbagekaldelse er større risiko end ved en tilbagekaldelse for notaren for,  

 at  

 testator i forbindelse med tilbagekaldelsen har været udsat for pression.  

 Endvidere kan det være vanskeligt at afgøre, hvornår tilbagekaldelsen er  

 sket,  

 og det kan have betydning for vurderingen af, om testator fornuftmæssigt var  

 i  

 stand til at tilbagekalde testamentet.
 Udvalget finder, at de skærpede krav til tilbagekaldelse af  

 testamente, bør medføre, at notariel tilbagekaldelse, i hvert fald hvor  

 tilbagekaldelsen er fuldstændig, skal være afgiftsfri.
Udvalget forslår, at formodningsreglen i den gældende  

 arvelovs § 49, stk. 1, videreføres uændret.
Efter bestemmelsen skal  

 et testamente mellem ægtefæller anses for tilbagekaldt, medmindre særlige  

 omstændigheder taler herimod, hvis ægtefællernes indbyrdes arveret bortfalder  

 som følge af separation eller skilsmisse, eller hvis en af ægtefællerne dør,  

 og  

 ægteskabet er omstødeligt.
Den gældende arvelovs § 49, stk. 2,  

 hvorefter et testamente anses for tilbagekaldt, hvis nogen har oprettet  

 testamente til fordel for sin forlovede, og forlovelsen hæves, har i dag  

 ingen  

 praktisk betydning, men den anvendes analogt på ugifte samlevende.
Udvalget  

 foreslår, at denne analoge anvendelse af arvelovens § 49, stk. 2,  

 lovfæstes, således at et testamente, som en samlever har oprettet til fordel  

 for  

 sin samlever anses for tilbagekaldt, hvis et ægteskabslignende samlivsforhold  

 ophører på grund af uoverensstemmelser, medmindre særlige forhold taler imod  

 det.
 Der henvises til betænkningen s. 226-229.
12.3. Justitsministeriets overvejelser Justitsministeriet kan tiltræde udvalgets anbefaling om, at  

 umyndige der er fyldt 15 år som en fravigelse af det almindelige alderskrav  

 på  

 18 år for oprettelse af testamente skal have adgang til at råde over  

 selverhverv mv. ved testamente.
Det er en naturlig konsekvens af, at den  

 pågældende i levende live kan råde over de pågældende ejendele.
Justitsministeriet er endvidere enig i den foreslåede  

 præcisering og udbygning af kravene til notarens prøvelse ved oprettelse af  

 notartestamenter.
Det indebærer bl.a., at notaren fremover skal afgive  

 erklæring om, om der var andre personer end notaren og testator til stede  

 under  

 notarialforretningen.
I forbindelse med behandlingen af indsigelser mod  

 testamentets gyldighed kan oplysningen herom være af betydning for bl.a.  

 muligheden for at indkalde de øvrige tilstedeværende under  

 notarialforretningen  

 som vidner under en retssag.
 Som anført i pkt. 13.2.3. foreslår udvalget, at  

 vidnetestamentet afskaffes som testamentsform, og at der i stedet indføres en  

 adgang til at oprette et midlertidigt testamente for en advokat.
Vidnetestamentet har en lang tradition i Danmark, og selvom  

 denne testamentsform anvendes sjældent i dag, vil Justitsministeriet være  

 betænkelig ved at fratage testator den handlefrihed, som det indebærer at  

 kunne  

 oprette et testamente uden notarens mellemkomst.
Oprettelse af et testamente  

 er  

 en privatretlig disposition, der ligesom de fleste andre privatretlige  

 dispositioner bør kunne foretages uden statens mellemkomst.
Oprettelse af et  

 vidnetestamente kan endvidere f.eks. komme på tale i situationer, hvor det på  

 grund af helligdage eller weekend ikke er muligt at komme til notaren, men  

 hvor  

 der alligevel er behov for at oprette et testamente, eventuelt blot  

 midlertidigt.
Hertil kommer, at vidnetestamentet fortsat anerkendes som  

 testamentsform  

 i de øvrige nordiske lande.
Justitsministeriet foreslår derfor, at de gældende regler  

 om vidnetestamenter videreføres i den gældende arvelov med nogle enkelte  

 præciseringer i relation til indholdet af påtegningen på testamentet mv.
Det  

 er  

 en konsekvens af den foreslåede opretholdelse af vidnetestamentet som  

 testamentsform, at der ikke er behov for en regel om adgang til at oprette et  

 midlertidigt testamente for en advokat.
I de tilfælde, hvor der ønskes  

 oprettet  

 et midlertidigt testamente forud for et notartestamente, kan der således som  

 hidtil oprettes et vidnetestamente.
Udvalget foreslår en lempelse af formkravene til oprettelse  

 af nødtestamenter, således at nødtestamente fremover kan oprettes på en  

 hvilken  

 som helst måde.
Det er efter både udvalgets lovudkast og lovforslaget fortsat  

 en betingelse for at oprette nødtestamente, at testator på grund af sygdom  

 eller andet nødstilfælde, f.eks. et ulykkestilfælde eller en naturkatastrofe,  

 er ude af stand til at oprette et almindeligt testamente.
De situationer,  

 hvor  

 et nødtestamente kan oprettes, vil således ofte være stærkt pressede eller  

 følelsesladede.
Efter Justitsministeriets opfattelse er det ikke  

 hensigtsmæssigt at stille strenge formkrav til dispositioner, der oprettes  

 under sådanne omstændigheder.
Justitsministeriet kan på denne baggrund  

 tiltræde  

 udvalgets forslag om fjernelse af formkravene til nødtestamenter.
Af de grunde, der er anført af udvalget, kan  

 Justitsministeriet endvidere tiltræde, at der indføres adgang til gyldigt at  

 oprette  

 testamentarisk bestemmelse om fordeling af sædvanligt indbo mv. uden  

 iagttagelse af de almindelige testamentsregler.
Ved sædvanligt indbo forstås  

 aktiver af relativt beskeden værdi, jf. bemærkningerne til lovforslagets  

 § 66. Under henvisning til at der alene vil være tale om fordeling af  

 aktiver af mere beskeden værdi, er det efter Justitsministeriets opfattelse  

 tilstrækkeligt, at den testamentariske disposition i overensstemmelse med  

 udvalgets forslag kan oprettes ved en dateret og underskrevet erklæring fra  

 testator.
Testator kan selvsagt i stedet vælge at oprette et notartestamente  

 om  

 fordelingen af sædvanligt indbo mv.
Justitsministeriet er endvidere enig i,  

 at  

 testamentarisk bestemmelse om fordeling af sædvanligt indbo, der indeholder  

 en  

 begunstigelse til en, der i forvejen er arving, som udgangspunkt bør anses  

 for  

 alene at give den pågældende en fortrinsret til inden for sin arvelod at  

 overtage de pågældende genstande til vurderingsbeløbet.
For så vidt angår spørgsmålet om tilbagekaldelse af testamente  

 er Justitsministeriet enig med udvalget i, at adgangen til formløs  

 tilbagekaldelse af et testamente bør afskaffes.
Som anført i pkt. 12.2.6. kan  

 en formløs tilbagekaldelse rejse en række vanskelige problemer, som alle kan  

 undgås ved at stille krav om, at tilbagekaldelse skal ske under iagttagelse  

 af  

 testamentskravene.
 Der henvises til lovforslagets §§ 62-68 og  

 bemærkningerne til disse bestemmelser.
 Lovforslagets § 63, stk. 3, indeholder en  

 bemyndigelsesbestemmelse, hvorefter justitsministeren fastsætter regler om  

 notarens virksomhed, opbevaring af en kopi af testamentet, indberetning til  

 Bil- og Personbogen og adgangen til at få oplysninger om oprettede  

 testamenter.
 Justitsministeriet har i medfør af bl.a. den gældende  

 arvelovs § 41, stk. 2, udstedt bekendtgørelse nr. 843 af 30.  

 november  

 1998 om notarialforretninger.
Bemyndigelsen i § 63, stk. 3, vil blive anvendt  

 til at udstede en ny bekendtgørelse om notarialforretninger, der tager højde  

 for den foreslåede præcisering og udbygning af notarens opgavevaretagelse.
I  

 overensstemmelse med udvalgets anbefaling herom vil det bl.a. blive fastsat,  

 at  

 notarens påtegning på testamentet skal angive tid og sted for  

 notarialforretningen, ligesom bekendtgørelsen vil indeholde nærmere krav til  

 tolkning i tilfælde, hvor testamentet oprettes af en fremmedsproget person.
 I flere høringssvar over betænkningen anføres det, at  

 kravet om, der ved oprettelse af et testamente over for notaren skal anvendes  

 et særligt genpartspapir autoriseret af Justitsministeriet, jf.  

 notarialbekendtgørelsens  

 kapitel 7, ikke er hensigtsmæssigt og volder problemer i praksis.  

 Justitsministeriet vil i forbindelse med udarbejdelsen af den nye  

 notarialbekendtgørelse overveje, om der er grundlag for at fravige dette  

 krav.
Udvalget peger i betænkningen på, at forslaget om skærpelse  

 af kravene til tilbagekaldelse af et testamente bør medføre, at notariel  

 tilbagekaldelse af et testamente, i hvert fald hvor tilbagekaldelsen er  

 fuldstændig, bør være afgiftsfri.
Udvalgets forslag herom skal i ses i  

 sammenhæng  

 med udvalgets forslag om afskaffelse af vidnetestamentet som ordinær  

 testamentsform og opretholdelse af notartestamentet som den eneste ordinære  

 testamentsform.
I lyset af, at Justitsministeriet foreslår vidnetestamentet  

 opretholdt som testamentsform, jf. lovforslagets § 67, jf. § 64, er  

 der efter ministeriets opfattelse ikke grundlag for at fravige det sædvanlige  

 udgangspunkt om, at der skal betales retsafgift for en tilbagekaldelse, der  

 foretages over for notaren.
Retsafgiftsloven foreslås derfor ikke ændret på  

 dette punkt.
13. Testamenters ugyldighed og anfægtelse 13.1. Gældende ret 13.1.1. Ugyldighedsgrunde Efter arvelovens § 50 er et testamente ugyldigt, hvis  

 testator ikke ved oprettelsen var fyldt 18 år eller havde indgået ægteskab,  

 jf.  

 arvelovens § 39. Et testamente er endvidere ugyldigt, hvis formkravene  

 for  

 oprettelse af notartestamente, vidnetestamente eller nødtestamente ikke er  

 iagttaget, jf. § 40, jf. §§ 42 og 43 eller § 44.
En testamentarisk bestemmelse er efter § 51 ugyldig,  

 hvis testator ved oprettelsen på grund af sindssygdom, åndssvaghed,  

 forbigående  

 sindsforvirring eller lignende tilstand manglede evnen til fornuftmæssigt at  

 råde over sine ejendele.
Betegnelserne for disse tilstande svarer til  

 § 65  

 i den nu ophævede myndighedslov (lovbekendtgørelse nr. 443 af 3. oktober 1985  

 med senere ændringer om umyndighed og værgemål). Bevisbyrden påhviler den,  

 der  

 påstår testamentet tilsidesat.
Det følger af § 52, at en testamentarisk bestemmelse  

 er ugyldig, hvis den er fremkaldt ved tvang, svig eller anden utilbørlig  

 påvirkning eller ved misbrug af testators enfoldighed, svaghedstilstand eller  

 afhængighed.
Indholdet af bestemmelsen svarer i vidt omfang til aftalelovens  

 kapitel 3 om ugyldige aftaler.
På grund af testamentets karakter af en  

 ensidig  

 viljeserklæring må der imidlertid ved bedømmelsen af, om et testamente er  

 ugyldigt, lægges større vægt på mangler ved testators vilje, end det er  

 tilfældet  

 ved bedømmelsen af gensidigt bebyrdende aftaler.
Faren for misbrug er  

 endvidere  

 langt større ved testamentsoprettelse end ved gensidigt bebyrdende aftaler.  

 Ugyldighed indtræder derfor, uanset om den begunstigede i testamentet kendte  

 eller burde kende til den omstændighed, der bevirker ugyldigheden, og uanset  

 hvem der har udøvet tvangen eller svigen mv.
Den, der påstår den  

 testamentariske bestemmelse tilsidesat, har bevisbyrden for, at der  

 foreligger  

 misbrug.
I retspraksis har der været udvist tilbageholdenhed med at erklære  

 testamenter for ugyldige i medfør af arvelovens § 52. Dette kan muligvis  

 hænge sammen med, at der under en sag efter § 52 skal tages stilling  

 til,  

 om en af sagens parter har udvist en adfærd, der er utilbørlig eller endog  

 strafbar, og at der stilles skærpede krav til beviserne for en sådan adfærd.
Arvelovens § 53 regulerer spørgsmålet om mangler ved  

 testamenters indhold.
En testamentarisk bestemmelse er i medfør af  

 stk. 1  

 ugyldig, hvis testator ved oprettelsen befandt sig i en vildfarelse, der var  

 afgørende for dispositionen.
Bestemmelsen omhandler både motivvildfarelser  

 (ægte vildfarelser, urigtige forudsætninger) og erklæringsvildfarelser (uægte  

 vildfarelser). Ved motivvildfarelser stemmer testamentets ordlyd med det,  

 testator har ønsket.
Testator havde imidlertid ved oprettelsen haft urigtige  

 forudsætninger om faktiske eller retlige forhold som f.eks., at han ikke  

 havde  

 nogen livsarving, eller at hans formue var større, end den i virkeligheden  

 var.  

 Motivvildfarelsen kan også angå retsregler eller retsstillingen i øvrigt,  

 hvor  

 juridiske begreber eller reglernes indhold misforstås.
Testator kan f.eks.  

 urigtigt tro, at fætre og kusiner er legale arvinger, eller at en ikke  

 adopteret  

 stedsøn har arveret.
Ved erklæringsvildfarelser har en testamentarisk  

 bestemmelse  

 ved fejlskrift eller anden fejltagelse fået et andet indhold end tilsigtet af  

 testator.
Testator kan ved en fejl have skrevet et forkert navn i testamentet  

 eller kan have skrevet 100.000 kr. i stedet for 10.000 kr. i en  

 legatbestemmelse.
For at testamentet kan tilsidesættes som ugyldigt, kræves  

 det, at vildfarelsen skal have været så væsentlig for testator, at den må  

 antages at have virket bestemmende, således at testator ikke ville have  

 truffet  

 dispositionen med kendskab til de rigtige forhold.
Det er uden betydning,  

 hvem  

 der er årsag til vildfarelsen.
Det fremgår af § 53, stk. 2, at en testamentarisk  

 bestemmelse, der ved fejlskrift eller anden fejltagelse har fået et andet  

 indhold  

 end tilsigtet, skal gennemføres efter sin rette mening, hvis denne kan  

 udfindes.
Efter sin ordlyd anvendes bestemmelsen alene på  

 erklæringsvildfarelser, men den kan formentlig også anvendes på  

 motivvildfarelser.
Arveloven indeholder ikke regler om bristende  

 forudsætninger, dvs. om tilsidesættelse eller ændring af en testamentarisk  

 bestemmelse,  

 fordi forholdene efter testamentets oprettelse har ændret sig.
Gennem teori  

 og  

 retspraksis er der imidlertid dannet en generel grundsætning herom.  

 Grundsætningen indebærer, at en testamentarisk bestemmelse er uvirksom, hvis  

 forholdene efter testamentets oprettelse har ændret sig i forhold til  

 testators  

 forventninger på en sådan måde, at det må antages, at testator med kendskab  

 til  

 udviklingen ville have tilbagekaldt bestemmelsen, hvis testator havde været  

 opmærksom på spørgsmålet og foranlediget til at tage stilling til dette.  

 Ville  

 testator nok have truffet den testamentariske bestemmelse, men med et andet  

 indhold,  

 og kan det med rimelig høj grad af sikkerhed fastslås, hvad dette indhold  

 ville  

 gå ud på, omtydes den testamentariske bestemmelse ved korrigerende  

 fortolkning  

 til dette.
Når et testamente tilsidesættes eller ændres på grund af bristende  

 forudsætninger, sker det kun efter anmodning fra en, der vil arve, hvis  

 testamentet falder.
Bevisbyrden for, at testators forudsætninger for  

 oprettelsen af den testamentariske disposition er bristede, påhviler den, der  

 påberåber sig bristende forudsætninger.
Efter § 54 er en testamentarisk bestemmelse, der går  

 ud på en anvendelse eller tilintetgørelse af efterladenskaber, som åbenbart  

 savner fornuftig mening, ugyldig.
I modsætning til arvelovens øvrige  

 ugyldighedsregler påses denne regels overholdelse umiddelbart af  

 skifteretten.
 Der henvises til betænkningen s. 231-238.
13.1.2. Ugyldighedsvirkningen Efter arvelovens § 55 kan indsigelse rejses af enhver,  

 som vil arve, hvis testamentet erklæres ugyldigt.
Arvelovens hovedregel om  

 ugyldighedsvirkningen indebærer således, at den testamentariske bestemmelse  

 er  

 anfægtelig.
Er der ingen, der gør indsigelse mod en ugyldig testamentarisk  

 bestemmelse, vil den således blive lagt til grund under skiftet.
Hvis en  

 indsigelse om ugyldighed tages til følge, er den testamentariske bestemmelse  

 ugyldig både i forhold til den arving, der har gjort indsigelsen gældende, og  

 i  

 relation til andre arvinger.
 Der henvises til betænkningen s. 238.
13.1.3. Bevisregler for testamenter I arvelovens § 56 bestemmes det, at notarens  

 attestation på et testamente anses som bevis for de forhold, der er omfattet  

 af  

 attestationen, medmindre særlige omstændigheder giver grund til at betvivle  

 påtegningens rigtighed.
Den, der gør indsigelse mod testamentet, har  

 bevisbyrden for attestationens urigtighed, og der kræves i praksis et ret  

 stærkt bevis for, at attestationen ikke kan lægges til grund.
Indsigelser mod vidnetestamenter reguleres af § 57.  

 Denne bestemmelse knytter sig til reglerne om skriftlige vidnetestamenter i  

 § 40 og §§ 42-43. Det fremgår af stk. 1, at den, der er  

 begunstiget i testamentet, har bevisbyrden for testamentets rigtighed.  

 Bevisbyrden kan blandt andet løftes ved førelse af testamentsvidnerne.  

 Vidneforklaringerne vil således i almindelighed være afgørende for, om  

 testamentet kan lægges til grund.
Har vidnerne i deres påtegning attesteret,  

 at  

 formkravene i § 42 er overholdt, skal dette anses for godtgjort,  

 medmindre  

 særlige omstændigheder giver grund til at betvivle påtegningens rigtighed,  

 jf.  

 § 57, stk. 2. En indsigelse om, at forskrifterne i § 42 ikke  

 er  

 opfyldt, må bevises af den, der rejser indsigelsen.
13.2. Arvelovsudvalgets overvejelser 13.2.1. Bevisregler for testamenter Udvalget foreslår ingen ændringer i beviskraften af  

 notarens påtegning i forhold til den gældende arvelovs § 56. Det  

 indebærer,  

 at notarens påtegning på testamentet skal anses som bevis for de forhold, der  

 er omfattet af attestationen, medmindre særlige omstændigheder giver grund  

 til  

 at betvivle påtegningens rigtighed.
Om indholdet af notarens påtegning  

 henvises  

 til pkt. 12.2.2.
Udvalgets forslag om adgang til oprettelse af et  

 midlertidigt testamente for en advokat, jf. pkt. 12.2.3., nødvendiggør en  

 fastlæggelse  

 af bevisværdien af advokatens påtegning på testamentet.
Udvalget foreslår, at  

 beviskraften  

 af advokatens attestation  bortset fra påtegningen om testators evne  

 til at  

 handle fornuftmæssigt - skal svare til beviskraften af en attestation  

 foretaget  

 af notaren.
Hvis der rejses indsigelse mod et midlertidigt testamente  

 oprettet  

 for en advokat, skal den, der vil påberåbe sig testamentet, godtgøre, at  

 testamentet er gyldigt oprettet.
Dette svarer til retstilstanden efter den  

 gældende arvelovs § 57 om vidnetestamenter.
Med forslaget om ophævelse af formkravene til oprettelse af  

 nødtestamenter, jf. pkt. 12.2.4., er der også behov for at fastlægge, hvornår  

 et nødtestamente må anses for ugyldigt.
Udvalget foreslår, at et  

 nødtestamente  

 skal være ugyldigt, hvis det ikke kan anses for sikkert, at testamentet er  

 udtryk for testators beslutning og oprettet af denne, eller det må antages,  

 at  

 testator ikke var i stand til fornuftmæssigt at oprette testamentet.
Den, der  

 vil gøre gældende, at nødtestamentet er ugyldigt, skal godtgøre dette.
Der  

 bør  

 ikke stilles strenge krav til beviset for, at nødtestamentet ikke er udtryk  

 for  

 testators beslutning og er oprettet af denne.
Også for så vidt angår  

 spørgsmålet om testators habilitet indebærer udvalgets forslag en lempelse af  

 beviskravene i forhold til gældende ret, således at nødtestamentet er  

 ugyldigt,  

 hvis der i forbindelse med en indsigelse mod et sådant testamente skabes en  

 begrundet formodning om, at testator ikke var i stand til at råde  

 fornuftmæssigt.  

 Baggrunden for forslaget om denne lempelse af beviskravene er navnlig, at et  

 nødtestamente oprettes uden den kontrol, der er knyttet til oprettelsen af et  

 notartestamente eller et midlertidigt testamente oprettet for en advokat.
Den  

 foreslåede lempelse indebærer, at der ved vurderingen af testators habilitet  

 skal foretages en vurdering, der svarer til den vurdering, der skal foretages  

 efter værgemålslovens § 46, stk. 1, om ugyldige aftaler.
Efter  

 denne  

 bestemmelse er en aftale er ikke bindende, hvis det må antages, at den er  

 indgået af en person, der på grund af sindssygdom, herunder svær demens,  

 hæmmet  

 psykisk udvikling, forbigående sindsforvirring eller en lignende tilstand  

 manglede evnen til at handle fornuftmæssigt.
Også den foreslåede adgang til at oprette testamentariske  

 dispositioner om fordeling af sædvanligt indbo mv., jf. pkt. 12.2.5., skaber  

 behov for en regulering af spørgsmålet om sådanne dispositioners ugyldighed.  

 Udvalget foreslår, at en testamentarisk disposition om fordeling af  

 sædvanligt  

 indbo mv. skal anses for gyldig, medmindre det må antages, at den ikke er  

 oprettet af testator, eller at testator ikke var i stand til fornuftmæssigt  

 at  

 oprette testamente.
Den, der vil gøre gældende, at den testamentariske  

 disposition ikke er oprettet af testator, eller at testator ikke var i stand  

 til fornuftmæssigt at fordele de pågældende genstande, bør godtgøre dette.  

 Udvalgets forslag herom afviger således fra forslaget vedrørende midlertidige  

 testamenter oprettet for en advokat.
Baggrunden herfor er navnlig, at en  

 testamentarisk disposition om fordeling af sædvanligt indbo og personlige  

 effekter ofte vil være en ensom erklæring, og at det derfor gennem f.eks.  

 vidneforklaringer vil være vanskeligt at føre bevis for, at dispositionen  

 ikke  

 er foretaget af testator eller for testators inhabilitet på  

 oprettelsestidspunktet.
Den foreslåede bevisregel indebærer, at der ved  

 vurderingen af, om dispositionen er oprettet af testator, og af, om testator  

 var i stand til at handle fornuftmæssigt, skal foretages en bevisvurdering,  

 der  

 svarer til den bevisvurdering, der skal foretages efter værgemålslovens  

 § 46 om ugyldige aftaler.
Udvalget anfører, at det bør overvejes at ændre  

 dødsboskifteloven, således at skifteretten får kompetence til at afgøre  

 spørgsmålet om gyldigheden af en testamentarisk bestemmelse om fordeling af  

 sædvanligt indbo ved kendelse med adgang til kære til landsretten, da der som  

 hovedregel alene vil tale om begrænsede værdier.
Efter gældende ret skal et  

 sådant spørgsmål afgøres under en domssag, jf. dødsboskiftelovens § 102,  

 stk. 2, jf. dødsboskiftelovens § 89, stk. 1, nr. 1.
 Der henvises til betænkningen s. 245-250.
13.2.2. Ændringer i nogle af reglerne om  

 ugyldighedsgrundene Udvalget foreslår, at den gældende arvelovs § 51 om  

 ugyldighed på grund af testators fornuftmangel videreføres med enkelte  

 sproglige ændringer, som tilpasser bestemmelsens ordlyd til den mere nutidige  

 gengivelse af de tilstande, der kan føre til fornuftmangel, som findes i  

 værgemålslovens § 46, stk. 1, om ugyldige aftaler.
Den foreslåede  

 ændring indebærer derfor ingen indholdsmæssige ændringer i den gældende  

 arvelovs § 51.
Efter værgemålslovens § 46 er en aftale ugyldig, hvis  

 det må antages, at den er indgået af en person i en tilstand som nævnt  

 i  

 bestemmelsen.
Denne formulering indebærer en lempelse af beviskravene i  

 forhold  

 til, hvad der gælder efter den gældende arvelovs § 51. Udvalget har  

 derfor  

 overvejet, om en tilsvarende generel lempelse af beviskravet bør foreslås i  

 relation til et testamentes ugyldighed på grund af testators manglende evne  

 til  

 at handle fornuftmæssigt.
Udvalget finder imidlertid, at situationen ved  

 oprettelse  

 af testamente adskiller sig så meget fra indgåelse af gensidigt bebyrdende  

 aftaler, at der ikke er grundlag for at foreslå en sådan lempelse.
Det  

 skyldes  

 navnlig, at testamenter fremover som udgangspunkt skal oprettes over for  

 notaren,  

 og at notaren i den forbindelse skal konstatere, om testator var i stand til  

 at  

 handle fornuftmæssigt.
En tilsvarende prøvelse foretages ikke ved indgåelse  

 af  

 gensidigt bebyrdende aftaler.
Som anført i pkt. 13.1.1. er retspraksis vedrørende den  

 gældende arvelovs § 52 om ugyldighed på grund af tvang, svig eller anden  

 utilbørlig påvirkning meget tilbageholdende.
Udvalget anfører, at praksis  

 måske  

 kan forklares med, at retterne uvilkårligt skærper beviskravene, når  

 bevistemaet er, at en af sagens parter har begået et forhold, der er  

 dadelværdigt eller ligefrem ligger på kanten til det kriminelle.
Det er på  

 denne baggrund udvalgets opfattelse, at beviskravene i den gældende arvelovs  

 § 52 bør lempes, således at en testamentarisk bestemmelse er ugyldig,  

 hvis  

 den må antages at være fremkaldt ved tvang, svig eller anden  

 utilbørlig  

 påvirkning, herunder ved misbrug af testators manglende dømmekraft,  

 svaghedstilstand eller afhængighed.
Beviskravene vil herved komme til at  

 svare  

 til de krav, der stilles efter værgemålslovens § 46, stk. 1, om  

 ugyldige aftaler.
 Den gældende arvelovs § 53, stk. 1, angår både  

 erklæringsvildfarelse (fejlskrift eller anden fejltagelse) og  

 motivvildfarelser  

 (urigtige forudsætninger). Stk. 2 omhandler derimod efter sin ordlyd  

 alene  

 erklæringsvildfarelser.
Udvalget foreslår ingen ændringer i reglerne om ugyldighed  

 på grund af erklæringsvildfarelse.
Efter udvalgets opfattelse vil det  

 imidlertid skabe større klarhed i lovteksten, hvis erklæringsvildfarelser  

 behandles i en selvstændig bestemmelse, mens motivvildfarelse naturligt bør  

 behandles i samme bestemmelse som efterfølgende bristende forudsætninger, jf.  

 pkt. 13.2.3.
 Der henvises til betænkningen s. 250-254.
13.2.3. Bristende forudsætninger Den gældende arvelov indeholder som nævnt i pkt. 13.1.1.  

 ikke regler om bristende forudsætninger, og tilsidesættelse af en  

 testamentarisk  

 bestemmelse på grund af bristende forudsætninger sker derfor efter gældende  

 ret  

 på grundlag af en grundsætning, der er udviklet i teori og retspraksis.
Efter udvalgets opfattelse taler tilkomsten af aftalelovens  

 § 36 om aftaler, som det vil være urimeligt eller i strid med redelig  

 handlemåde at gøre gældende, for at opstille en lovregel om bristende  

 forudsætninger i arveloven.
Hertil kommer, at den gældende arvelov i  

 § 53,  

 stk. 1, indeholder regler om ugyldighed på grund af urigtige  

 forudsætninger (motivvildfarelse). Det er efter udvalgets opfattelse ikke  

 hensigtsmæssigt, at en oprindelig manglende forudsætning er reguleret i  

 loven,  

 hvorimod den samme efterfølgende bortfaldne forudsætning ikke omtales.
Udvalget foreslår på den baggrund, at der medtages en regel  

 om bristende forudsætninger i arveloven.
Den foreslåede lovfæstelse skal  

 efter  

 udvalgets opfattelse ikke indebære nogen ændring i adgangen til  

 tilsidesættelse  

 af en testamentarisk bestemmelse på grund af bristende forudsætninger i  

 forhold  

 til gældende ret.
I overensstemmelse med hvad der i dag antages at gælde for  

 urigtige forudsætninger, bør rettelse gå forud for tilsidesættelse.
Hvis den  

 rette mening af en testamentarisk bestemmelse kan fastslås, bør bestemmelsen  

 således gennemføres i overensstemmelse hermed.
 Udvalget foreslår endvidere, at reguleringen af bristende  

 forudsætninger og urigtige forudsætninger samles i en bestemmelse.
 Der henvises til betænkningen s. 255-257.
13.3. Justitsministeriets overvejelser Justitsministeriet kan tiltræde udvalgets forslag til  

 udformning af bevisreglerne for notartestamente, nødtestamente samt  

 testamentarisk  

 bestemmelse om fordeling af sædvanligt indbo mv.
I den forbindelse kan Justitsministeriet endvidere  

 tilslutte sig udvalgets forslag om ændring af dødsboskifteloven, således  

 kompetencen  

 til at tage stilling til indsigelser mod gyldigheden af en testamentarisk  

 bestemmelse  

 om fordeling af sædvanligt indbo mv. skal afgøres af skifteretten ved  

 kendelse.  

 Der henvises til § 3, nr. 10, i det lovforslag om ændring af  

 forsikringsaftaleloven samt forskellige andre love (Begunstigelser i  

 forsikringsordninger og ændringer som følge af arveloven mv.), der er fremsat  

 samtidig med dette lovforslag, foreslås dødsboskifteloven ændret i  

 overensstemmelse med udvalgets forslag.
Indsigelser mod gyldigheden af et  

 notartestamente, et vidnetestamente eller et nødtestamente skal som hidtil  

 afgøres af skifteretten under en domssag i overensstemmelse med  

 dødsboskiftelovens almindelige regler herom, jf. dødsboskiftelovens  

 § 89,  

 stk. 1, nr. 1, jf. § 101, stk. 1.
 Som anført i pkt. 12.3. foreslår Justitsministeriet, at  

 vidnetestamentet opretholdes som testamentsform, og at der som konsekvens  

 heraf  

 ikke indføres regler om adgang til at oprette midlertidigt testamente for en  

 advokat.  

 Det foreslås på den baggrund, at bevisreglen for vidnetestamenter i den  

 gældende arvelovs § 57 videreføres.
 Justitsministeriet kan tiltræde udvalgets forslag til  

 udformning af bestemmelsen om ugyldighed på grund af testators manglende evne  

 til at handle fornuftmæssigt, således at beskrivelsen af de tilstande, der  

 kan  

 medføre, at testator er ude af stand til at handle fornuftmæssigt, kommer til  

 at svare til værgemålslovens § 46.
Justitsministeriet kan endvidere tilslutte sig udvalgets  

 forslag om lovfæstelse af grundsætningen om ugyldighed på grund af bristende  

 forudsætninger, og lovforslaget er derfor også på dette punkt udformet i  

 overensstemmelse  

 med udvalgets lovudkast, herunder således at bestemmelserne om ugyldighed på  

 grund af urigtige og bristende forudsætninger samles i én bestemmelse.
Der er  

 ikke med den foreslåede lovfæstelse af grundsætningen om bristende  

 forudsætninger tale om nogen udvidelse af anvendelsesområdet herfor.
 Der henvises til lovforslagets §§ 69-79 og  

 bemærkningerne til disse bestemmelser.
14. Fælles testamente 14.1. Gældende ret Testamente kan oprettes gensidigt, dvs. således at to eller  

 flere personer gensidigt indsætter hinanden til at arve.
Gensidige  

 testamenter  

 forekommer eksempelvis mellem ægtefæller, ugifte samlevende og  

 familiemedlemmer.  

 Herudover ses det, at to (eller flere) personer opretter et fælles  

 testamente,  

 men uden at de pågældende derved indsættes til at arve hinanden.
 Gensidige testamenter er reguleret i arvelovens §§ 47  

 og 48. Arveloven indeholder derimod ikke særlige regler om fælles  

 testamenter,  

 der ikke er gensidige.
Det følger af arvelovens § 47, at en ensidig  

 tilbagekaldelse af et gensidigt testamente for at være gyldig skal meddeles  

 den  

 anden part.
Det gælder dog ikke, hvis dette af særlige grunde er udelukket.  

 Bestemmelsen gælder for alle gensidige testamenter.
Derimod gælder  

 bestemmelsen  

 ikke for fælles testamenter, der ikke er gensidige.
Bestemmelsen er en  

 udfyldningsregel, der anvendes, hvis testamentet ikke er gjort uigenkaldeligt  

 efter § 67, og der ikke i testamentet er truffet bestemmelse om, hvordan  

 en eventuel tilbagekaldelse skal gennemføres.
§ 48, 1. pkt., handler om en længstlevende ægtefælles  

 adgang til at ændre et gensidigt testamente efter den førstafdøde ægtefælles  

 død, når testamentet indeholder bestemmelser om fordeling af arven ved den  

 længstlevende ægtefælles død.
Det følger af bestemmelsen, at den  

 længstlevende  

 ægtefælle kan ændre et gensidigt testamentes bestemmelser om senere fordeling  

 af arven for så vidt angår sit særeje og halvdelen af det tidligere fællesbo.
Udtrykket halvdelen af det tidligere fællesbo er ikke  

 velvalgt, idet der ikke hermed menes halvdelen af fællesboet ved førstafdødes  

 død, men derimod halvdelen af de midler, som findes ved længstlevendes død,  

 og  

 som ville have været fællesejemidler, hvis ægteskabet havde varet til dette  

 tidspunkt.
Dette omfatter således også et skilsmissesæreje, fordi det bliver  

 til fælleseje ved den førstafdøde ægtefælles død.
Anvendelsesområdet for  

 § 48,  

 1. pkt., har desuden givet anledning til tvivl, fordi bestemmelsens ordlyd  

 ikke  

 synes at tage højde for de situationer, hvor ægtefællerne efterlader sig  

 børn,  

 og fordi der ikke i forarbejderne til bestemmelsen er redegjort for reglens  

 anvendelse i tilfælde, hvor formuen er vokset eller formindsket i perioden  

 mellem førstafdødes og længstlevendes død.
I retspraksis har § 48, 1.  

 pkt., imidlertid været anvendt på ægtefæller med fællesbørn, og i den  

 juridiske  

 teori er der regler for tilvækst og værdifald i tilfælde, der er omfattet af  

 § 48, 1. pkt.
I forenklet form indebærer de i teorien opstillede regler,  

 at hvis en tilvækst eller et værdifald kan henføres til en bestemt formue,  

 vedrører de alene denne.
Kan en sådan henførelse til en bestemt formueart  

 ikke  

 finde sted, skal der ske en forholdsmæssig fordeling af værdistigningen eller  

 værditabet.
 § 48, 1. pkt., er en udfyldnings- og  

 fortolkningsregel, idet reglen kun gælder, hvis der ikke i testamentet er  

 bestemt noget andet, eller noget andet klart fremgår af dette, jf. § 48,  

 2. pkt. § 48 vedrører alene gensidige testamenter mellem ægtefæller og  

 er  

 således snævrere afgrænset end § 47, der gælder for alle gensidige  

 testamenter.
Arveloven indeholder ikke regler om den længstlevende  

 ægtefælles adgang til at disponere i levende live i tilfælde, hvor der er  

 oprettet et gensidigt testamente mellem ægtefællerne.
Begrænsninger i  

 rådigheden kan imidlertid følge af bestemmelserne i det gensidige testamente.  

 Det er tvivlsomt, om der efter gældende ret er adgang til at omstøde en  

 disposition foretaget af den længstlevende ægtefælle ud fra et  

 omgåelsessynspunkt.
 Der henvises til betænkningen s. 261-265.
14.2. Arvelovsudvalgets overvejelser 14.2.1. Fælles testamenter Udvalget finder, at den gældende arvelovs regulering af fælles  

 testamenter er for spinkel.
Der foreslås derfor mere udførlige regler om  

 fælles  

 testamenter, herunder gensidige testamenter.
Reglerne skal gælde både for  

 fælles testamenter mellem ægtefæller og for andre, der i fællesskab opretter  

 testamente.
14.2.1.1. Ensidig tilbagekaldelse af et  

 fælles testamenter Udvalget peger på, at de bærende hensyn bag  

 underretningskravet i arvelovens § 47 om tilbagekaldelse af gensidige  

 testamenter  

 er, at den ene part ikke skal kunne tilbagekalde sin del af testamentet og  

 holde  

 tilbagekaldelsen hemmelig, således at den får virkning, hvis parten dør  

 først,  

 men således at parten kan tilintetgøre tilbagekaldelsen, hvis den  

 tilbagekaldende part bliver den længstlevende af parterne.
En sådan beskyttelse mod hemmelig tilbagekaldelse er ikke  

 blot relevant i relation til egentlige gensidige indsættelser, dvs. tilfælde,  

 hvor ægtefæller eller andre i forening har oprettet testamente og gensidigt  

 indsat hinanden til at arve.
Også i tilfælde, hvor ægtefæller eller andre har  

 oprettet fælles testamente uden gensidigt at have indsat hinanden til at  

 arve,  

 kan det således være værdifuldt at blive underrettet om tilbagekaldelsen, da  

 indholdet af den tilbagekaldte del af den fælles testation kan være en  

 væsentlig  

 forudsætning for den anden testator.
Udvalget foreslår på den baggrund, at reglen om beskyttelse  

 mod hemmelig tilbagekaldelse i den gældende arvelovs § 47 udvides fra  

 alene at angå egentlige gensidige indsættelser mellem ægtefæller eller andre,  

 der har oprettet gensidigt testamente, til også at omfatte tilfælde, hvor  

 ægtefæller eller andre har oprettet fælles testamente, uden at testamentet er  

 gensidigt.
Som hidtil skal underretning ske, medmindre dette af særlige  

 grunde  

 er udelukket.
 For at være gyldig skal tilbagekaldelsen i øvrigt opfylde  

 de almindelige krav til tilbagekaldelse af en testamentarisk disposition,  

 dvs.  

 ske under iagttagelse af testamentsformerne, jf. pkt. 12.2.6.
 Der henvises til betænkningen s. 268-271.
14.2.1.2. Den længstlevendes testationsret,  

 når der er oprettet fælles testamente Som anført ovenfor i pkt. 14.1. har anvendelsesområdet for  

 den gældende arvelovs § 48, 1. pkt., om gensidige testamenter givet  

 anledning til usikkerhed.
Hertil kommer, at bestemmelsen alene omfatter  

 gensidige testamenter oprettet mellem ægtefæller.
Efter udvalgets opfattelse er der behov for klare og enkle  

 regler om den længstlevende testators testationsret i alle tilfælde, hvor der  

 er oprettet fælles testamente.
Det er endvidere udvalgets opfattelse, at  

 disse  

 regler bør være ens, uanset om det er ægtefæller eller andre, der opretter  

 testamente sammen.
 Udvalget foreslår herefter, at der ved fastlæggelsen af den  

 længstlevende testators testationsret ikke længere skal skelnes mellem  

 fælleseje og særeje, og at den længstlevende testator som det legale  

 udgangspunkt ved testamente skal kunne råde over hele arven i boet efter  

 længstlevende.
 Hvor den førstafdøde testator efterlader sig  

 særlivsarvinger, eller hvor der er fælles livsarvinger, foreslår udvalget  

 imidlertid, at der fastsættes nogle modifikationer til udgangspunktet om, at  

 den længstlevende ægtefælle har fri testationsret.
For det første må den længstlevende ægtefælles testation  

 selvsagt ikke være i strid med tvangsarvereglerne.
Den længstlevende  

 ægtefælles  

 testationsret må således under alle omstændigheder være begrænset til  

 friarven.
For det andet bør den længstlevende ægtefælle ikke ved  

 testamente kunne råde over friarv, der ifølge det fælles testamente skal  

 tilfalde førstafdødes særlivsarvinger.
I praksis fastsættes der således ofte  

 bestemmelser i testamentet om længstlevendes testationsret i tilfælde, hvor  

 ægtefællerne har børn.
Praktisk taget ingen testamenter med sådanne  

 bestemmelser giver længstlevende fri testationsret.
Der træffes derimod ofte  

 bestemmelse  

 om, at børnene skal ligestilles ved den længstlevendes død.
I de fleste af  

 disse tilfælde bestemmes det videre, at den længstlevende ikke skal kunne  

 ændre  

 arvens fordeling til skade for den førstafdødes børn.
Denne praksis bør efter  

 udvalgets opfattelse afspejles i loven.
For det tredje bør den længstlevende ægtefælle ikke ved  

 testamente kunne råde over halvdelen af den friarv, der ifølge det fælles  

 testamente skal tilfalde fælles livsarvinger.
Baggrunden herfor er, at det  

 ville resultere i en for voldsom begrænsning af de fælles livsarvingers arv  

 og  

 være i strid med førstafdødes forudsætninger for arvens fordeling, hvis den  

 længstlevende ægtefælle som den deklaratoriske hovedregel kunne nedsætte  

 arven  

 til fælles livsarvinger til tvangsarven, således som denne foreslås reduceret  

 af udvalget, jf. pkt. 2.2.2. En regel, hvorefter den længstlevendes  

 testationsret i forhold til fælles livsarvinger alene vedrører halvdelen af  

 den  

 friarv, som de har fået tillagt ved testamentet, er efter udvalgets  

 opfattelse  

 en enkel regel, som samtidig giver de fælles livsarvinger en rimelig  

 beskyttelse mod, at deres arv nedsættes i strid med førstafdødes  

 forudsætninger.
 De foreslåede regler om den længstlevende testators  

 testationsret bør kunne fraviges ved testamente, således som det i dag er  

 tilfældet med den gældende arvelovs § 48 om gensidige testamenter mellem  

 ægtefæller.
 Der henvises til betænkningen s. 271-277.
14.2.1.3. Den længstlevendes  

 dispositionsadgang i levende live, når der er oprettet fælles testamente Som anført i pkt. 14.1. er det tvivlsomt, om der er adgang  

 til at omstøde dispositioner, som den længstlevende ægtefælle har foretaget i  

 levende live, og som griber ind i den fordeling, der skal foretages efter et  

 fælles testamente.
I de tilfælde, hvor en længstlevende ægtefælle ikke kan  

 ændre den førstafdøde ægtefælles testamentariske bestemmelser om arvens  

 fordeling efter længstlevendes død, er der efter udvalgets opfattelse behov  

 for  

 en omstødelsesregel i forhold til dispositioner foretaget af længstlevende i  

 levende live.
Dette vil navnlig være tilfældet, hvor den førsteafdøde i sit  

 testamente har bestemt, at arven efter den længstlevendes død skal tilfalde  

 førstafdødes særbørn eller fællesbørn.
Endvidere kan der være tilfælde, hvor  

 den førstafdøde ægtefælle har lagt så afgørende vægt på, at arven ved den  

 længstlevendes død skal tilfalde en bestemt arving, at der i testamentet er  

 truffet bestemmelse om, at den længstlevende ikke kan tilbagekalde den  

 pågældende bestemmelse.
I sådanne tilfælde vil den længstlevende ægtefælle  

 kunne gøre testamentets bestemmelser om arvens fordeling illusorisk ved gaver  

 og lignende.
Ved afgrænsningen af, hvilke situationer der skal omfattes  

 af adgangen til omstødelse, bør der efter udvalgets opfattelse gælde de samme  

 regler som for omstødelse i uskiftet bo, jf. pkt. 5.2.2.3. Det afgørende  

 kriterium  

 bør derfor være, at dispositionen tilsidesætter testamentets bestemmelser om  

 arvens fordeling, og at der er disponeret over midler, der står i misforhold  

 til formuen.
Gaver vil være hovedområdet for omstødelse, men også  

 arveforskud,  

 der er så betydelige, at arveforskuddet ikke kan forventes at ville kunne  

 afregnes i modtagerens arv, skal være omfattet.
Endvidere bør der kunne ske omstødelse, når en  

 livsforsikring eller lignende ordning, der er oprettet for et beløb, der står  

 i  

 misforhold til formuen, kommer til udbetaling til en begunstiget, når  

 begunstigelsen ikke er forenelig med testamentets fordelingsprincip.
Som det  

 er  

 tilfældet efter de foreslåede regler om omstødelse i uskiftet bo, bør der  

 alene  

 ske omstødelse, når forsikringssummen kan udbetales, dvs. at  

 forsikringsbegivenheden  

 skal være indtrådt.
Baggrunden herfor er, at det vil være af yderst begrænset  

 værdi for arvingen at anlægge sag inden forsikringsbegivenhedens indtræden,  

 idet indsættelsen af en begunstiget ikke i sig selv medfører en  

 formueforskydning.
Overlever den begunstigede således ikke forsikringstager,  

 vil begunstigelsen bortfalde, jf. forsikringsaftalelovens § 106. Hertil  

 kommer, at omstødelse af en begunstigelse ikke vil hindre længstlevende i på  

 ny  

 at indsætte den samme person som begunstiget.
 Omstødelse bør alene kunne ske, hvis modtageren af gaven  

 mv. er i ond tro såvel i forhold til testamentets indhold  det vil sige  

 fordelingen efter testamentet  som til, at der er tale om misbrug  

  det vil  

 sige, at dispositionen stod i misforhold til formuen.
Omstødelse i uskiftet bo indebærer, at gaven mv. går  

 tilbage til boet.
Derved kommer resultatet også de arvinger til gode, der  

 ikke  

 har været parter i omstødelsessagen.
En tilsvarende ordning bør efter  

 udvalgets  

 opfattelse gælde i forhold til omstødelse af dispositioner, der tilsidesætter  

 bestemmelser i et fælles testamente.
Efter udvalgets opfattelse bør der ikke være adgang til  

 omstødelse, hvis arvingen kan opnå fuld dækning for sin arveret ved, at der  

 ydes vederlag af det beholdne bo.
Dette svarer til, hvad der gælder ved  

 omstødelse i uskiftet bo.
Den førstafdøde testator bør have mulighed for ved  

 testamente at bestemme, at arvingerne ikke skal kunne rejse et krav om  

 omstødelse eller vederlag over for den længstlevende testator, dvs. at  

 reglerne  

 bør være deklaratoriske Udvalget redegør i betænkningen s. 281-282 for, at de  

 gældende regler i dødsboskifteloven indebærer, at nogle sager om omstødelse  

 skal anlægges ved skifteretten, mens andre sager skal anlægges ved de  

 almindelige  

 domstole.
Med henblik på en klar retstilstand på området foreslår udvalget,  

 at  

 behandlingen af alle sager om omstødelse, der er foretaget i strid med  

 bestemmelserne  

 i et fælles testamente, henlægges til skifteretten på samme måde, som det  

 foreslås  

 for sager om omstødelse i uskiftet bo, jf. pkt. 5.2.2.3.
Hensynet til modtageren af en gave mv. tilsiger, at en  

 arving, der ønsker omstødelse, relativt hurtigt bør anlægge sag om  

 omstødelse.  

 Udvalget foreslår derfor, at omstødelsessager vedrørende gaver og arveforskud  

 skal anlægges inden 1 år efter, at arvingen har eller burde have fået  

 kendskab  

 til fuldbyrdelsen af en omstødelig disposition.
For så vidt angår  

 livsforsikringer eller lignende ordninger foreslås det, at fristen skal løbe  

 fra det tidspunkt, hvor arvingen har eller burde have fået kendskab til  

 udbetalingen.
 Der henvises til betænkningen s. 277-283.
14.3. Justitsministeriets overvejelser Justitsministeriet kan tiltræde udvalgets overvejelser om  

 behovet for mere udførlige regler om fælles testamenter.
Justitsministeriet kan endvidere tiltræde, at ensidig  

 tilbagekaldelse af en fælles testamentarisk disposition for at være gyldig  

 bør  

 være betinget af, at medtestator underrettes herom.
Kun når dette af særlige  

 grunde er udelukket, f.eks. fordi medtestator er forsvundet, bør dette krav  

 kunne fraviges.
Som foreslået af udvalget bør underretningskravet gælde både  

 i  

 forhold til gensidige testamenter og andre fælles testamenter, og reglen bør  

 finde anvendelse på både ægtefæller og andre, f.eks. 2 søskende, der opretter  

 testamente sammen.
I tilfælde, hvor en testamentarisk disposition oprettes af  

 flere i forening, vil indholdet af den enkeltes testamentariske disposition  

 formentlig ofte afhænge af, at de øvrige testatorers testamentariske  

 dispositioner fastholdes i mere eller mindre uændret form, og et krav om  

 underretning i forbindelse med ensidig tilbagekaldelse af alle fælles  

 testamentariske dispositioner vil have en konfliktforebyggende funktion.
For så vidt angår ægtefæller har Justitsministeriet desuden  

 overvejet, om der bør indføres et tilsvarende underretningskrav også i  

 tilfælde, hvor en ægtefælle opretter testamente alene og f.eks. begrænser den  

 anden ægtefælles arv til tvangsarven.
Det må imidlertid anses for en  

 grundlæggende arveretlig regel, at en arvelader ved testamente kan råde over  

 sine ejendele uden indblanding fra andre bortset fra de begrænsninger, der  

 følger  

 af bl.a. tvangsarvereglerne og de særlige regler om ægtefællens adgang til at  

 træffe testamentarisk bestemmelse om overtagelse efter vurdering af  

 fællesejeaktiver, jf. pkt. 16.2. Justitsministeriet foreslår derfor ikke  

 indførelsen af en underretningsregel ved enetestamenter.
 Af de grunde, der er anført af udvalget, kan  

 Justitsministeriet endvidere tiltræde anbefalingen om mere udførlige regler  

 om  

 en længstlevende testators testationsret og dispositionsadgang i levende  

 live.
Justitsministeriet er enigt i, at reglerne bør gælde for  

 alle fælles testationer, uanset om de er gensidige, og uanset om de er  

 oprettet  

 af ægtefæller eller andre.
Herved skabes der en enkel og klar retstilstand på  

 området.
Reglerne om længstlevende testators testationsret og  

 dispositionsadgang i levende live bør som foreslået af udvalget kunne  

 fraviges  

 ved testamente.
Herved sikres det, at testatorerne  inden for rammerne  

 af  

 arveloven, herunder reglerne om tvangsarv  kan udforme reglerne om den  

 længstlevende testators testationsret og dispositionsadgang i levende live  

 efter deres egne ønsker.
 Der henvises til lovforslagets §§ 80-86 og  

 bemærkningerne til disse bestemmelser.
15. Samleverens arveretlige stilling 15.1. Gældende ret Ugifte samlevende har efter gældende ret ikke legal arveret  

 og arver således kun hinanden, hvis de har oprettet testamente.
Efter retspraksis kan der ud fra formueretlige  

 betragtninger tillægges en længstlevende samlever en kompensation, hvis der  

 har  

 været tale om et flerårigt fast samlivsforhold, og den længstlevende i  

 væsentlig grad har bidraget til, at den afdøde har kunnet skabe eller bevare  

 en  

 ikke ubetydelig formue.
Der kan f.eks. være tale om tilfælde, hvor den  

 længstlevendes indtægt har finansieret parrets leveomkostninger, og hvor  

 afdødes indtægt er brugt til terminsbetalinger på afdødes faste ejendom,  

 hvorved afdøde har oparbejdet en betydelig formue i form af ejendommens  

 friværdi samtidig med, at længstlevende er uden formue.
 Tilstedeværelsen af et testamente udelukker som  

 udgangspunkt ikke, at den indsatte samlever også gør kompensationskrav  

 gældende.
 I skatteretlig henseende antages det, at  

 kompensationsbeløbet må anses for en skattefri formuebevægelse, og der  

 betales  

 derfor ikke boafgift af et tilkendt kompensationsbeløb.
 Der henvises til betænkningen s. 147-148.
15.2. Arvelovsudvalgets overvejelser 15.2.1. Arv efter loven Udvalget finder, at de ændrede samfundsforhold og familiemønstre  

 siden vedtagelsen af den gældende arvelov fra 1963 nødvendiggør overvejelser  

 om, hvordan man kan forbedre den arveretlige stilling for ugifte samlevende  

 gennem indførelse af regler om legal arveret.
Således er der i dag ca.  

 290.000  

 par, der lever sammen papirløst, og knap 1/3 af disse par har fællesbørn.
Udvalget anfører, at ugifte samlevende udgør en uensartet  

 gruppe, hvoraf en del bevidst har valgt ikke at gifte sig, netop fordi de  

 ikke  

 ønsker ægteskabets retsvirkninger, herunder ægteskabets arveretlige  

 virkninger.  

 En legal arveret må efter udvalgets opfattelse forudsætte, at arveret er i  

 overensstemmelse med ønsket hos hovedparten af den gruppe, der omfattes af  

 arveretten, således at det kun er en lille del af gruppen, der må oprette  

 testamente for at undgå den legale arveret.
En legal arveret bør endvidere  

 bygge på forholdsvis faste kriterier, således at det i de fleste tilfælde  

 uden  

 vanskeligheder kan afgøres, om den pågældende er arveberettiget.
 Udvalgets overvejelser om legal arveret for ugifte samlevende  

 har på denne baggrund koncentreret sig om, hvilke af de meget  

 forskelligartede  

 samlivsforhold, der har en sådan fasthed, at det er rimeligt, at den  

 længstlevende  

 tillægges legal arveret.
Der er et stigende antal familiedannelser, hvor et samlevende  

 par får børn og forbliver ugifte.
For denne gruppe af samlevende (dvs.  

 samlevende med fællesbørn) synes der at være så stærke bindinger, at der, på  

 trods af at samlivet ikke medfører en retlig forsørgelsespligt, ofte vil  

 bestå  

 et så tæt økonomisk forhold mellem de samlevende, at der reelt vil være tale  

 om, at parterne forsørger hinanden og fællesbarnet/børnene.
For denne gruppe  

 er  

 det efter udvalgets opfattelse derfor formentlig berettiget at gå ud fra, at  

 en  

 vis legal arveret, hvormed den efterladte kan sikres et økonomisk  

 sikkerhedsnet  

 i de tilfælde, hvor de samlevende ikke har fået oprettet testamente, vil være  

 i  

 overensstemmelse med ønsket hos hovedparten af gruppen.
Alene samlivsforhold, der udviser en vis stabilitet, bør  

 dog indebære, at parterne tillægges en legal arveret.
Ud over at parterne  

 skal  

 have eller have haft eller vente et fællesbarn, foreslår udvalget derfor, at  

 det også skal være en betingelse, at samlivet har varet i mindst 2 år på  

 tidspunktet for den førstafdøde samlevers død.
Et tilsvarende krav findes  

 andre  

 steder i lovgivningen, jf. f.eks. lejelovens §§ 75, stk. 2, og  

 77 a  

 om retten til overtagelse af en  

 lejlighed ved dødsfald eller samlivsophævelse og boafgiftslovens § 1,  

 stk. 2, litra d, samt § 22, stk. 1, litra d, om betaling af  

 tillægsboafgift  

 og gaveafgift.
Ved overvejelserne om omfanget af den legale arveret, der  

 bør tildeles en samlever, har udvalget navnlig taget udgangspunkt i, at  

 udvalget foreslår, at livsarvingernes tvangsarvebrøk nedsættes til ¼ af den  

 legale lod, og at beløbsgrænsen for ægtefællens ret til suppleringsarv  

 foreslås  

 forhøjet til 500.000 kr.
Udvalget foreslår på den baggrund, at samleverens  

 legale arv skal udgøre ¼ af boet og yderligere beløbsbegrænses til 500.000  

 kr.  

 Det foreslås, at beløbsgrænsen skal reguleres i overensstemmelse med lov om  

 en  

 satsreguleringsprocent.
Regler om legal arveret for samlevere bør efter udvalgets  

 opfattelse være deklaratoriske.
En legal arveret for samleveren bør derfor  

 hverken helt eller delvist være tvangsarv.
Baggrunden herfor er, at personer,  

 der vælger at leve i et samlivsforhold og ikke gifter sig, kan have et ønske  

 om  

 ikke at sammenblande deres økonomi, herunder at de ikke ønsker at tage arv  

 efter hinanden.
Gøres en del af samleverens arv til tvangsarv, fratager man  

 denne gruppe muligheden for at fravige reglerne herom.
Udvalget anfører i betænkningen, at der også uden for de  

 tilfælde, hvor et par har boet sammen i 2 år og har et fællesbarn, kan være  

 behov for at tillægge en samlever en arveret.
Dette gælder navnlig, men er  

 ikke  

 begrænset til, tilfælde, hvor den længstlevende samlever ikke er berettiget  

 til  

 et kompensationskrav ud fra formueretlige betragtninger.
Udvalget foreslår, at der i arveloven medtages en  

 deklaratorisk regel, som giver skifteretten mulighed for at bestemme, at der  

 skal tillægges den længstlevende samlever arveret, hvis særlige  

 omstændigheder  

 undtagelsesvist taler herfor.
En sådan regel vil kunne afbøde de mest  

 alvorlige  

 konsekvenser af, at et ugift par ikke har oprettet testamente.
Udvalget anfører, at det kan overvejes, om samleverens  

 legale arv skal være afgiftsfri på samme måde, som det er tilfældet for  

 ægtefællearv.
Dette vil i givet fald kræve en ændring af boafgiftsloven.
 Det er udvalgets opfattelse, at reglerne om samleverens  

 adgang til overtagelse efter vurdering bør udformes på samme måde som  

 reglerne  

 om ægtefællens ret til overtagelse efter vurdering i forhold til den  

 førstafdøde ægtefælles fuldstændige særeje, jf. pkt. 3.2.4. Hvis samleveren  

 ejer et aktiv i sameje med boet, bør samleveren endvidere have fortrinsret  

 til  

 at overtage boets andel af aktivet på samme måde som det foreslås for  

 slægtsarvinger og ægtefællen (ved fuldstændigt særeje), jf. pkt. 2.2.3 og  

 pkt.  

 3.2.4.
Udvalget foreslår endvidere en regel om, at den  

 længstlevende samlever, uanset om der er arveret, skal have ret til at  

 overtage  

 den hidtidige fælles bolig og sædvanligt indbo mod at betale et overskydende  

 beløb kontant til boet.
En sådan ret bør samleveren dog kun have, hvis  

 parterne  

 på dødstidspunktet levede sammen på fælles bopæl og havde gjort det i de  

 sidste  

 2 år forud for dødsfaldet, eller hvis parterne levede sammen og ventede,  

 havde  

 eller havde haft et fællesbarn.
Det bør ikke være et krav, at samlivet har  

 været ægteskabslignende. vHvad I tilfælde, hvor en livsarving efter den førstafdøde  

 samlever også ønsker at overtage aktivet, bør samleveren have fortrinsret,  

 medmindre aktivet har særlig erindringsværdi for livsarvingen.
Reglen skal  

 kunne fraviges ved testamente.
 Der henvises til betænkningen s. 150-160, 167-169 og 374-376.
15.2.2. Testamentariske regler om arveret for  

 ugifte samlevende - det udvidede samlevertestamente Det er udvalgets opfattelse, at ugifte samlevende - bortset  

 fra de ovenfor i afsnit 15.2.1. foreslåede deklaratoriske legale regler - må  

 oprette testamente for at opnå arveret efter hinanden.
I mange tilfælde ønsker ugifte samlevende, der opretter  

 testamente, imidlertid at sikre hinanden på en måde, der ligger tæt op ad  

 ægteskabsretsvirkningerne.
Udvalget foreslår på den baggrund, at der indføres  

 regler, der gør det muligt for ugifte samlevende at oprette et testamente  

  et  

 udvidet samlevertestamente - der indebærer, at en række af reglerne om  

 ægtefællers arveret anvendes.
Der er ikke med de foreslåede regler tale om  

 nogen regulering af ugifte samlevendes forhold i levende live.
15.2.2.1. Oprettelse af et udvidet  

 samlevertestamente Kun samlivsforhold, der udviser en vis stabilitet, bør  

 kunne opnå at blive sidestillet med ægteskab, og udvalget foreslår derfor, at  

 der stilles krav om, at parterne skal leve sammen på fælles bopæl, og at  

 deres  

 samliv, hvis de ikke har fællesbørn, ved testamentets oprettelse skal have  

 bestået på fælles bopæl i to år.
Som anført i pkt. 15.2.1. om samleverens  

 legale arveret anvendes der i forvejen et 2-års krav i forhold til ugifte  

 samlevende  

 flere andre steder i lovgivningen.
Hvis parterne har eller venter et barn  

 sammen, må dette efter udvalgets opfattelse som udgangspunkt tages som udtryk  

 for, at samlivsforholdet har en mere varig karakter, og samtidig har parterne  

 i  

 denne situation et særligt behov for at sikre hinanden arveretligt.
I disse  

 tilfælde bør der ikke stilles krav om to års forudgående samliv.
Det vil  

 således være tilstrækkeligt, at parterne på tidspunktet for oprettelsen af  

 testamentet lever sammen på fælles bopæl.
Efter udvalgets opfattelse bør det endvidere være et krav,  

 at parterne på tidspunktet for testamentets oprettelse opfylder betingelserne  

 for at indgå ægteskab eller registreret partnerskab med hinanden.
Et udvidet  

 samlevertestamente skal derfor ikke kunne oprettes af søskende eller af  

 personer, der er beslægtet i ret op- og nedstigende linje.
Der kan heller  

 ikke  

 oprettes et udvidet samlevertestamente, hvis en af parterne er gift eller  

 part  

 i et registreret partnerskab.
 Herudover bør det være et krav, at ingen af parterne i  

 forvejen har oprettet et udvidet samlevertestamente, der tillægger en anden  

 samlever arveret, og som ikke er bortfaldet eller tilbagekaldt.
Udvalget har overvejet, om notaren bør kræve dokumentation  

 for, at kravene er opfyldt.
Det harmonerer imidlertid ikke med notarens  

 øvrige  

 opgavevaretagelse at fungere som prøvelsesmyndighed vedrørende sådanne  

 forhold.  

 Udvalget foreslår derfor i stedet, at parterne i testamentet skal erklære, at  

 betingelserne for oprettelsen er opfyldt.
En urigtig erklæring vil kunne  

 straffes efter straffelovens § 163.
15.2.2.2. Retsvirkningerne af et udvidet  

 samlevertestamente Udvalget anfører, at det ikke i forbindelse med oprettelse  

 af et udvidet samlevertestamente bør kunne bestemmes, at lovens regler om arv  

 vedrørende fælleseje, herunder reglerne om uskiftet bo, skal finde  

 anvendelse.  

 Baggrunden herfor er, at parterne som ugifte ikke i levende live har  

 formuefællesskab.
De ugifte samlevende, der opretter et udvidet  

 samlevertestamente, bør derimod kunne opnå samme retsstilling som ægtefæller,  

 der fuldt ud har fuldstændigt særeje.
 Parterne bør endvidere i testamentet kunne bestemme, hvilke  

 af arvelovens regler om ægtefællens retsstilling  bortset fra reglerne  

 om arv  

 vedrørende fælleseje - der skal finde anvendelse.
 Et udvidet samlevertestamente skal efter udvalgets  

 opfattelse ikke indebære, at den længstlevende samlever bliver tvangsarving i  

 boet efter den førstafdøde samlever, og testamentet skal derfor kunne  

 tilbagekaldes i overensstemmelse med de almindelige regler om tilbagekaldelse  

 af fælles testamentariske dispositioner.
Udvalget anfører, at det kan overvejes, om arv efter et  

 udvidet samlevertestamente skal være afgiftsfri på samme måde, som det er  

 tilfældet for ægtefællearv.
Dette vil i givet fald kræve en ændring af  

 boafgiftsloven.
15.2.2.3. Gyldighedsbetingelser Udvalget finder, at et udvidet samlevertestamente bør være  

 ugyldigt, hvis betingelserne i § 6 og § 9 i ægteskabsloven ikke var  

 opfyldt på tidspunktet for testamentets oprettelse.
Efter ægteskabslovens  

 § 6 må ægteskab ikke indgås mellem slægtninge i ret op- og nedstigende  

 linje og mellem søskende.
Det følger af ægteskabslovens § 9, at den, som  

 tidligere har indgået ægteskab eller har været part i et registreret  

 partnerskab, ikke må indgå ægteskab, så længe det tidligere ægteskab eller  

 registrerede partnerskab består.
Manglende overholdelse af §§ 6 og 9  

 medfører således, at ægteskabet omstødes ved dom, jf. ægteskabslovens  

 § 23, stk. 1. Et udvidet samlevertestamente kan derfor ikke  

 oprettes  

 af søskende eller af personer, der er beslægtet i ret op- og nedstigende  

 linje.  

 Testamentet kan heller ikke oprettes, hvis en af parterne er gift eller part  

 i  

 et registreret partnerskab.
De øvrige ægteskabsbetingelser i ægteskabslovens  

 kapitel 1 skal derimod efter udvalgets forslag ikke være  

 gyldighedsbetingelser.
 Det bør endvidere være en gyldighedsbetingelse, at parterne  

 lever sammen på fælles bopæl og venter, har eller haft et fællesbarn, eller  

 at  

 parterne  uden at have fællesbørn  har levet sammen i et  

 ægteskabslignende  

 forhold på fælles bopæl i 2 år på tidspunktet for oprettelsen.
 Herudover bør det være en gyldighedsbetingelse, at en eller  

 begge parter ikke sammen med en anden har oprettet et samlevertestamente, som  

 stadig er i kraft.
Udvalget finder, at betingelserne skal være opfyldt på  

 tidspunktet for testamentets oprettelse.
Var betingelserne ikke opfyldt på  

 dette tidspunkt, skal det derfor ikke have betydning for testamentets  

 gyldighed, at betingelserne er opfyldt på tidspunktet for den førstafdøde  

 samlevers død.
Et udvidet samlevertestamente, der oprettes af to personer,  

 hvor  

 den ene på tidspunktet for oprettelsen er gift, vil således være ugyldigt,  

 selvom ægteskabet på tidspunktet for den førstafdøde samlevers død - for  

 længst  

 - er ophørt.
15.2.2.4. Ophør af et udvidet samlevertestamente Udvalget foreslår, at et udvidet samlevertestamente skal  

 bortfalde, hvis parterne indgår ægteskab eller registreret partnerskab med  

 hinanden, eller når en part indgår ægteskab eller registreret partnerskab med  

 en anden.
Det må for så vidt anses for en selvfølgelighed, at et udvidet  

 samlevertestamente bortfalder, når parterne gifter sig med hinanden.
Når  

 udvalget alligevel foreslår en udtrykkelig regel, skyldes det, at et udvidet  

 samlevertestamente  

 stiller de samlevende på samme måde, som var de ægtefæller med fuldstændigt  

 særeje.
Ved indgåelse af ægteskab er udgangspunktet derimod, at parterne har  

 fælleseje, jf. lov om ægteskabets retsvirkninger § 15, stk. 1,  

 medmindre andet er bestemt af parterne ved ægtepagt eller af tredjemand ved  

 testamente eller gavebrev.
 Udvalget foreslår desuden, at et udvidet samlevertestamente  

 skal anses for tilbagekaldt, hvis et samliv ophæves på grund af  

 uoverensstemmelser, medmindre særlige omstændigheder taler herimod.  

 Testamentet  

 skal derimod bevare sine retsvirkninger, selv om parterne f.eks. på grund af  

 arbejds- eller uddannelsesmæssige forhold midlertidigt ophører med at have  

 fælles bopæl, eller hvis f.eks. en af parterne må flytte på plejehjem.
 Der henvises til betænkningen s. 161-169.
15.3. Justitsministeriets overvejelser 15.3.1. Legal arveret Justitsministeriet har overvejet Arvelovsudvalgets forslag  

 om indførelse af en legal arveret for visse grupper af ugifte samlevende.
Som det fremgår af pkt. 15.1 ovenfor, er der ikke i dag  

 regler i arveloven om legal arveret for ugifte samlevende, og der ville  

 derfor  

 i givet fald være tale om en principiel nydannelse i arveretten.
Der er  

 endvidere tale om et spørgsmål, hvor en række komplicerede  og til dels  

 indbyrdes modstridende  hensyn gør sig gældende.
 På den ene side kan der - som anført af udvalget  peges  

 på, at familiemønstrene har ændret sig betydeligt siden vedtagelsen af den  

 gældende arvelov i 1963. Der findes i dag ca. 290.000 ugifte samlevende par,  

 og  

 knap 100.000 af disse har børn sammen.
Særligt for gruppen af ugifte samlevende med børn kan en  

 samlevers død have alvorlige økonomiske konsekvenser for den længstlevende  

 samlevers muligheder for at sikre barnets fremtidige forsørgelse, hvis  

 samleveren  

 ikke er sikret gennem forsikrings- og pensionsordninger eller et testamente.  

 Justitsministeriet er derfor enig med udvalget i, at en eventuel legal  

 arveret  

 som sit primære sigte måtte have til formål at sikre gruppen af ugifte  

 samlevende i stabile parforhold, hvor der er fællesbørn, og ministeriet kan  

 for  

 så vidt også tilslutte sig udvalgets antagelse om, at det for denne gruppe er  

 berettiget at gå ud fra, at en vis legal arveret vil være i overensstemmelse  

 med ønsket hos hovedparten af gruppen.
Efter udvalgets forslag kan et ugift  

 samlevende par, der ikke ønsker legal arveret efter hinanden, endvidere  

 udelukke dette ved testamente, dvs. der er ikke tale om en tvangsarveret.
 Justitsministeriet har således stor forståelse for de  

 hensyn, der ligger til grund for udvalgets forslag.
 Heroverfor står på den anden side, at der efter  

 Justitsministeriets opfattelse er væsentlige hensyn, der taler imod  

 indførelse  

 af en legal arveret for visse grupper af ugifte samlevende.
 Først og fremmest er det efter Justitsministeriets  

 opfattelse væsentligt også i arveretlig henseende at fastholde, at der er en  

 principiel forskel på et ægteskab og et ugift samliv.
Et ægteskab eller et registreret partnerskab udløser en  

 række retsvirkninger for parterne både i levende live og ved død.
Det følger  

 således af lov om ægteskabets retsvirkninger, at ægtefællerne under  

 ægteskabet  

 har gensidig forsørgelsespligt over for hinanden. Ægteskab indebærer  

 endvidere,  

 at der stiftes et særligt formuefællesskab mellem parterne, medmindre  

 parterne  

 ved ægtepagt aftaler særeje, og et ægteskab kan kun opløses ved skilsmisse,  

 der  

 bevilges af det offentlige.
Ved en ægtefælles død er den længstlevende  

 ægtefælle endvidere både tvangsarving og legal arving efter den førstafdøde  

 ægtefælle.
I modsætning til indgåelse af ægteskab eller registrering  

 af partnerskab udløser etableringen af et samlivsforhold ikke på samme måde  

 retsvirkninger.
Der er ikke gensidig forsørgelsespligt mellem ugifte  

 samlevende,  

 der stiftes ikke ved samlivsforholdet et formuefællesskab, og der gælder  

 ingen  

 begrænsninger i adgangen til at opløse parforholdet.
Ved indgåelse af ægteskab træffer parterne således et valg,  

 der indebærer, at bl.a. reglerne i lov om ægteskabets retsvirkninger og  

 arveloven skal anvendes.
Et sådant valg træffes ikke, når parterne alene  

 etablerer et ugift samliv.
Der kan endvidere være mange årsager til, at et par vælger  

 et ugift samliv frem for et ægteskab.
Det kan f.eks. være udtryk for  

 parternes  

 bevidste fravalg af reglerne om retsvirkningerne af ægteskabet både i  

 parternes  

 levende live og ved død.
Justitsministeriet lægger vægt på, at reglerne i  

 arvelovgivningen udformes således, at et sådant eventuelt fravalg  

 respekteres.
 Efter Justitsministeriets opfattelse er der således meget,  

 der taler for, at det valg, som samlevende par træffer ved ikke at gifte sig,  

 naturligt må have som konsekvens, at de ikke  hverken helt eller delvis  

   

 omfattes af regler om legal arv på samme måde som for ægtefæller.
 Det er samtidig meget væsentligt at fremhæve, at den  

 omstændighed, at der ikke er legal arveret for ugifte samlevende, på ingen  

 måde  

 er ensbetydende med, at arveloven ikke giver sådanne par mulighed for at  

 sikre  

 sig i arvemæssig henseende.
 Allerede i dag har ugifte samlevende, der ønsker at arve  

 hinanden, således mulighed for dette ved at oprette et testamente.
 Justitsministeriet er i den forbindelse enig med udvalget  

 i, at de testamentariske muligheder for ugifte samlevende bør forbedres  

 gennem  

 indførelsen af udvalgets forslag til regler om oprettelse af et udvidet  

 samlevertestamente.  

 Justitsministeriet foreslår endvidere, at betingelserne for oprettelse af  

 udvidet samlevertestamente på visse punkter lempes i forhold til udvalgets  

 forslag, jf. pkt. 15.3.2 nedenfor.
 Der vil således efter lovforslaget være en meget lempelig  

 adgang for ugifte samlevende til  hvis det er det, de ønsker  at  

 bestemme, at  

 de i arveretlig henseende skal sidestilles med ægtefæller.
Det er desuden indgået i Justitsministeriets overvejelser,  

 at udvalgets forslag om en legal arveret for ugifte samlevende vil kunne føre  

 til bevismæssige tvister om, hvorvidt samlivsforholdet har været  

 ægteskabslignende,  

 eller om de tidsmæssige krav til samlivet er opfyldt.
Efter  

 Justitsministeriets  

 opfattelse er det væsentligt, at arvelovens legale regler bliver så klare og  

 enkle som muligt.
Efter en samlet vurdering af de ovenfor nævnte forhold  

 finder Justitsministeriet derfor ikke grundlag for at foreslå regler om legal  

 arveret for ugifte samlevende.
Som en naturlig konsekvens heraf har  

 Justitsministeriet heller ikke medtaget udvalgets forslag om en bestemmelse,  

 hvorefter skifteretten efter en konkret vurdering undtagelsesvist kan  

 bestemme,  

 at den længstlevende samlever skal arve af den førstafdøde samlevers formue.
15.3.2. Udvidet samlevertestamente Som anført i pkt. 15.3.1. er Justitsministeriet enig med  

 udvalget i, at ugifte samlevendes testamentariske muligheder bør forbedres,  

 og  

 ministeriet kan derfor tiltræde udvalgets forslag om, at der gives visse  

 grupper af ugifte samlevende adgang til at oprette et testamente, der  

 indebærer, at parret i arveretlig henseende stilles, som om de var ægtefæller  

 (udvidet samlevertestamente).
Da formålet med et udvidet samlevertestamente er at gøre  

 visse af arvelovens regler for ægtefæller anvendelige, bør et sådant kun  

 kunne  

 oprettes, hvis parterne opfylder betingelserne for at kunne indgå ægteskab  

 eller registreret partnerskab med hinanden.
Justitsministeriet kan desuden  

 tiltræde, at et udvidet samlevertestamente kun skal kunne oprettes, hvis  

 parterne ikke har oprettet et udvidet samlevertestamente, der giver en anden  

 samlever arveret.
Det forhold, at en eller begge parter har oprettet et  

 almindeligt testamente, herunder et fællestestamente med den anden part eller  

 en anden, er derimod ikke til hinder for, at der oprettes et udvidet  

 samlevertestamente.
Ved fordeling af arven på grundlag af et udvidet  

 samlevertestamente og en eller flere andre testamentariske dispositioner må  

 det  

 bero på almindelig testamentsfortolkning, hvilke testamentariske  

 bestemmelser,  

 der skal gennemføres, hvis en fuld gennemførelse ikke er mulig.
I  

 overensstemmelse med udvalgets anbefaling skal disse betingelser være opfyldt  

 på tidspunktet for oprettelsen.
 Udvalget anfører desuden, at det kun bør være muligt at  

 oprette udvidet samlevertestamente i parforhold, der udviser en vis  

 stabilitet  

 og foreslår, at parterne ved oprettelsen af testamentet enten skal leve  

 sammen  

 på fælles på bopæl og vente, have eller have haft et fællesbarn, eller have  

 levet sammen fælles bopæl i et ægteskabslignende forhold de sidste 2 år forud  

 for oprettelsen.
Justitsministeriet finder, at dette krav er for strengt.  

 Det vil formentlig forekomme uforståeligt for de fleste, at et udvidet  

 samlevertestamente  

 f.eks. ikke er gyldigt, når en samlever dør efter mange års samliv på fælles  

 bopæl, fordi samlivet på den fælles bopæl ved oprettelsen af testamentet ikke  

 havde  

 varet 2 år.
Det foreslås på denne baggrund, at det er tilstrækkeligt for  

 opnåelse af arveret efter testamentet, at kravet om fælles bopæl og  

 fællesbarn  

 eller kravet om samliv på fælles bopæl de sidste 2 år er opfyldt på  

 tidspunktet  

 for den førstafdøde samlevers død.
Justitsministeriet kan tiltræde udvalgets anbefaling om, at  

 et udvidet samlevertestamente bør være ugyldigt i tilfælde, hvor  

 betingelserne  

 i ægteskabslovens §§ 6 og 9 ikke er opfyldt på tidspunktet for  

 testamentets oprettelse, idet manglende overholdelse af disse  

 ægteskabsbetingelser medfører, at ægteskabet eller det registrerede  

 partnerskab  

 omstødes.
Efter udvalgets forslag er det ikke en gyldighedsbetingelse, at de  

 øvrige ægteskabsbetingelser i ægteskabslovens §§ 1-11 b er opfyldt.
Af  

 særlig  

 interesse er i denne sammenhæng ægteskabslovens § 10. Efter § 10,  

 stk. 1, må en længstlevende ægtefælle eller registreret partner ikke  

 indgå  

 nyt ægteskab eller registreret partnerskab, før dødsbobehandling ved  

 bobestyrer  

 eller offentligt skifte efter en tidligere afdød ægtefælle eller registeret  

 partner er påbegyndt eller privat skifte er afsluttet.
Dette gælder dog ikke,  

 hvis der ikke var noget formuefællesskab mellem ægtefællerne eller de  

 registrerede partnere, ægtefællerne eller de registrerede partnere var  

 separerede på tidspunktet for dødsfaldet, samtlige arvinger efter afdøde  

 giver  

 samtykke hertil, eller der ikke skal foretages dødsbobehandling her i landet.  

 Efter stk. 2 kan kommunalbestyrelsen som prøvelsesmyndighed tillade, at  

 stk. 1 fraviges.
Hvis ægteskab eller registreret partnerskab til trods  

 vielsesmyndighedens prøvelse af ægteskabsbetingelserne bliver indgået i strid  

 med ægteskabslovens § 10, er ægteskabet uanset dette gyldigt og kan ikke  

 omstødes.
Justitsministeriet finder, at også overholdelsen af  

 ægteskabslovens § 10 bør være en gyldighedsbetingelse.
Baggrunden herfor  

 er, at det ville kunne give anledning til betydelige skiftemæssige problemer,  

 hvis en samlever i uskiftet bo afgår ved døden efter at have oprettet et  

 udvidet samlevertestamente, fordi der i givet fald skulle ske skifte af både  

 det uskiftede bo og af boet efter den førstafdøde samlever.
Dette ville kunne  

 føre til meget uoverskuelige situationer og vil i øvrigt kunne rejse en række  

 af de problemer, der efter gældende ret opstår ved skifteafkald i uskiftet  

 bo,  

 hvor livsarvingerne forbeholder sig deres arveret, jf. pkt. 5.2.1. og 5.3.2.
Justitsministeriet kan tiltræde udvalgets overvejelser om,  

 at ugifte samlevende ikke bør have mulighed for i et udvidet  

 samlevertestamente  

 at bestemme, at arvelovens regler vedrørende fælleseje skal finde anvendelse.  

 Da parterne ikke er gift, kan de ikke have fælleseje.
Parternes retsstilling  

 efter et udvidet samlevertestamente vil således svare til den retsstilling,  

 som  

 ægtefæller med fuldstændigt særeje har i det omfang, det udvidede  

 samlevertestamente går ud på, at arvelovens regler om ægtefællers arveretlige  

 stilling i videst mulige omfang skal finde anvendelse.
Som nævnt i pkt. 15.2.2.2. foreslår udvalget, at parterne i  

 et udvidet samlevertestamente bør kunne bestemme, hvilke af arvelovens regler  

 om ægtefællens retsstilling  bortset fra reglerne om arv vedrørende  

 fælleseje  

 - der skal finde anvendelse.
Et samlevende par får på denne måde mulighed for  

 at bestemme, at f.eks. reglerne om ret til suppleringsarv, jf. pkt. 3.2.3.  

 ikke  

 skal finde anvendelse, eller at en længstlevende samlever ikke skal have  

 fortrinsret til at overtage aktiver til vurderingsbeløbet inden for sin  

 arvelod, jf. pkt. 3.2.4. En sådan handlefrihed vil give et ugift samlevende  

 par  

 mulighed for at udarbejde et testamente, der passer til parrets individuelle  

 formue- og indtægtsforhold mv., og Justitsministeriet kan på den baggrund  

 tiltræde den foreslåede adgang hertil.
 Justitsministeriet er endvidere enig med udvalget i, at et  

 udvidet samlevertestamente, medmindre det er gjort uigenkaldeligt efter  

 arvelovens almindelige regler herom, bør kunne tilbagekaldes, og at et sådant  

 testamente  

 derfor ikke skal indebære, at den længstlevende samlever får tvangsarveret på  

 samme måde som en ægtefælle eller registreret partner.
 Justitsministeriet kan endelig tiltræde, at et udvidet  

 samlevertestamente bør bortfalde, når parterne indgår ægteskab eller  

 registreret  

 partnerskab med hinanden.
 Der henvises til lovforslagets §§ 87-89 og  

 bemærkningerne til disse bestemmelser.
Som anført i afsnit 15.2.2.2. finder udvalget, at det kan  

 overvejes, om ugifte samlevende, der har oprettet udvidet samlevertestamente,  

 skal være afgiftsfri på samme måde som ægtefæller.
Efter Justitsministeriets  

 opfattelse er der ikke grundlag for en afgiftsmæssig ligestilling af  

 ægtefæller  

 og ugifte samlevende, der har oprettet udvidet samlevertestamente.
Efter  

 Justitsministeriets opfattelse vil det således være for vidtgående at  

 sidestille ægteskab og ugifte samlevende i afgiftsmæssig henseende.
Ugifte  

 samlevende har i forvejen efter boafgiftsloven en begunstiget afgiftsmæssig  

 stilling, idet samliv i 2 år efter de gældende regler betyder, at der ikke  

 skal  

 betales tillægsboafgift.
Ugifte samlevende betaler således i disse tilfælde  

 alene  

 boafgift på 15 %, hvilket i øvrigt svarer til den boafgift, som børn betaler.  

 Det foreslås imidlertid, at der i alle tilfælde, hvor der foreligger et  

 gyldigt  

 oprettet udvidet samlevertestamente, alene skal betales 15 % i boafgift.
Det  

 indebærer en afgiftslempelse i de tilfælde, hvor arvelader efterlader sig en  

 ugift samlever og fællesbarn og har oprettet et udvidet samlevertestamente,  

 men  

 hvor samlivet på dødstidspunktet ikke har bestået i 2 år.
Der skønnes at være  

 tale om meget få tilfælde pr. år.
Der henvises til § 6, nr. 1, i det  

 forslag om ændring af forsikringsaftaleloven samt forskellige andre love  

 (Begunstigelser i forsikringsordninger og ændringer som følge af arveloven  

 mv.), der er fremsat samtidig med dette lovforslag.
Som anført i pkt. 15.2.1. foreslår udvalget, at en ugift  

 samlever  uanset om den pågældende er arving skal have overtagelses- og  

 udløsningsret til den hidtidige fælles bolig og sædvanligt indbo i tilfælde,  

 hvor parterne har levet i et ægteskabslignende forhold.
Justitsministeriet  

 kan  

 tiltræde en sådan styrkelse af den længstlevende samlevers retsstilling.
Da  

 en  

 regel herom er af skifteretlig karakter, foreslås bestemmelsen indsat i  

 dødsboskifteloven.
Der henvises til § 3, nr. 11, i det lovforslag om  

 ændring af forsikringsaftaleloven samt forskellige andre love (Begunstigelser  

 i  

 forsikringsordninger og ændringer som følge af arveloven mv.), der er fremsat  

 samtidig med dette lovforslag.
16. Ægtefælles testamentariske bestemmelse om  

 overtagelse efter vurdering 16.1. Gældende ret Efter § 66, stk. 1, kan en ægtefælle ved  

 testamente råde over enkelte genstande inden for sit fuldstændige særeje.
§ 66, stk. 2, indeholder en særlig regel, der af  

 hensyn til den længstlevende ægtefælle begrænser en gift persons kvalitative  

 testationskompetence  

 over aktiver, der er fælleseje i boet.
Det følger af bestemmelsen, at en  

 ægtefælle inden for sin boslod kan testere over ting, som hører til den  

 pågældendes bodel.
Det kræver imidlertid samtykke fra den anden ægtefælle,  

 hvis  

 en ægtefælle ønsker at testere over 1) fast ejendom, der tjener til familiens  

 bolig, eller hvortil ægtefællernes eller den anden ægtefælles  

 erhvervsvirksomhed er knyttet, 2) indbo i det fælles hjem, eller 3) den anden  

 ægtefælles arbejdsredskaber.
Afgrænsningen svarer til samtykkereglen i  

 § 18 i lov om ægteskabets retsvirkninger om dispositioner over sådanne  

 aktiver, der foretages under ægteskabet.
 Der henvises til betænkningen s. 356-357.
16.2. Arvelovsudvalgets overvejelser Udvalget foreslår ingen ændringer i den gældende arvelovs  

 § 66, stk. 1, om ægtefællens adgang til ved testamente at råde over  

 enkelte genstande inden for sit fuldstændige særeje.
 Udvalget foreslår, at den gældende arvelovs § 66,  

 stk. 2, præciseres, således at det udtrykkeligt kommer til at fremgå af  

 bestemmelsen,  

 at den alene omhandler testamentariske dispositioner over aktiver, der er  

 fælleseje  

 i boet, og at den testerende ægtefælle alene kan råde over genstande, som  

 ligger inden for så stor en del af fællesboet, som ved ægtefællens død falder  

 i  

 arv efter denne.
Efter gældende ret kræves ægtefællens samtykke til  

 dispositioner over fast ejendom, der tjener til familiens bolig, eller  

 hvortil  

 ægtefællernes eller den anden ægtefælles erhvervsvirksomhed er knyttet, og  

 over  

 indbo i det fælles hjem og den anden ægtefælles arbejdsredskaber.
Udvalget  

 foreslår, at denne opregning udvides til også at omfatte et motorkøretøj, der  

 har været anvendt af den længstlevende ægtefælle, da det ikke er rimeligt, at  

 en ægtefælle frit kan testere herover.
 Der henvises til betænkningen s. 373-374.
16.3. Justitsministeriets overvejelser Justitsministeriet kan tiltræde udvalgets overvejelser om  

 udformningen af reglerne om ægtefællens adgang til ved testamente at råde  

 over  

 enkelte genstande inden for sit fuldstændige særeje og over aktiver, der er  

 fælleseje i boet.
 Der henvises til lovforslagets §§ 90 og 91 og  

 bemærkningerne til disse bestemmelser.
17. Justitsministerens adgang til efterfølgende at  

 ændre et testamente (permutation) 17.1. Gældende ret Hvis testator har pålagt en arving en bestemt anvendelse af  

 arven eller indskrænkninger i rådigheden herover, kan justitsministeren efter  

 arvelovens § 69, stk. 1, tillade, at der afviges fra testamentets  

 bestemmelser herom, hvis ændringerne ikke væsentligt fraviger testationens  

 formål og karakter, og hvis hensynet til arvingen taler for det.
Bestemmelsen  

 kan efter sin ordlyd navnlig anvendes, hvis forholdene har forandret sig  

 siden  

 testamentets oprettelse.
Har testator indsat nogen til at påse overholdelsen  

 af  

 bestemmelsen om en bestemt anvendelse af arven mv., følger det af  

 stk. 2,  

 at afvigelse ikke kan ske uden dennes samtykke, medmindre særlige  

 omstændigheder taler for det.
Bestemmelsen, der kom ind i arveloven i 1963,  

 lovfæstede Justitsministeriets praksis på området.
Justitsministeriets praksis er meget tilbageholdende.
Dette  

 skyldes det grundlæggende hensyn til testators vilje, der kommer til udtryk  

 gennem kravet om, at en ændring ikke væsentligt må fravige testationens  

 formål  

 og karakter.
Arvelovens § 69 må bl.a. afgrænses i forhold til den  

 fondslovgivning, der blev gennemført i 1984. Efter fondslovens § 32,  

 stk. 1, kan fondsmyndigheden (Civilstyrelsen) efter indstilling fra  

 fondens bestyrelse tillade, at en bestemmelse i vedtægten ændres.
Det kan  

 herunder tillades, at fonden sammenlægges med andre fonde, eller at en fond,  

 hvis midler ikke står i rimeligt forhold til formålet, opløses ved uddeling  

 af  

 kapitalen. § 48 i erhvervsfondsloven svarer i det væsentlige hertil.
Af  

 betænkning nr. 970/1982 om fonde fremgår, at det var hensigten, at smidiggøre  

 den praksis, der havde udviklet sig efter arvelovens § 69 og tidligere  

 permutationspraksis.
Det anføres i betænkningen, at der i lyset af de meget  

 betydelige ændringer i samfundsforholdene, der var sket, og som måtte  

 forventes  

 at ske, var behov for en noget friere adgang for fondsbestyrelsen til med  

 fondsmyndighedens og Justitsministeriets samtykke at ændre fondens vedtægter  

 for at tilpasse dem til de ændrede samfundsforhold.
 Der henvises i øvrigt til betænkningen s. 309-317, hvor der  

 bl.a. er en nærmere gennemgang af reglerne i fondslovgivningen og praksis  

 efter  

 disse bestemmelser.
17.2. Arvelovsudvalgets overvejelser Som anført i pkt. 17.1. var der ved gennemførelsen af  

 fondslovene i 1984 et ønske at indføre en noget friere adgang til  

 permutation,  

 og der er derfor opstået en vis forskel mellem praksis efter  

 fondslovgivningen  

 og praksis efter arvelovens § 69.
Udvalget anfører, at der er væsentlige lighedspunkter  

 mellem permutation af en bestemmelse i et testamente og af en  

 vedtægtsbestemmelse  

 i en fond.
I begge tilfælde er der tale om, at man efter testators eller  

 stifters død skal tage stilling til, om der er grundlag for at ændre en  

 bestemmelse, som af hensyn til en arving, af samfundsmæssige hensyn eller af  

 andre særlige grunde ikke længere forekommer hensigtsmæssig.
Hertil kommer,  

 at  

 det kan være tilfældigt, om den bestemmelse, der søges ændret, står i en  

 fondsvedtægt eller i et testamente Udvalget foreslår bl.a. på denne baggrund, at adgangen til  

 permutation efter § 69 udvides, således at praksis tilnærmes praksis  

 efter  

 fondslovgivningen.
Efter udvalgets forslag skal permutation alene kunne ske,  

 hvis særlige grunde taler for det.
Det svarer for så vidt til den gældende  

 arvelovs § 69. Herudover foreslås det som noget nyt, at loven kommer til  

 at indeholde en mere uddybende angivelse af de hovedhensyn, som der skal  

 lægges  

 vægt på ved vurderingen af, om der skal gives tilladelse til permutation.  

 Udvalget foreslår, at disse hovedhensyn skal være testationens formål og  

 karakter, ændrede forhold siden testamentets oprettelse, den oprindelige  

 bestemmelses gennemførlighed og hensigtsmæssighed samt hensynet til arvingen.  

 Opregningen er ikke udtømmende.
 Der henvises til betænkningen s. 318-323.
17.3. Justitsministeriets overvejelser Justitsministeriet kan tiltræde udvalgets overvejelser om  

 tilnærmelse af permutationsadgangen efter arveloven til praksis efter  

 fondslovene, og lovforslaget er med en redaktionel ændring udformet i  

 overensstemmelse med udvalgets lovudkast.
 Der henvises til lovforslagets § 92 og bemærkningerne  

 til denne bestemmelse.
 18. Dødsgaver mv.
18.1. Gældende ret Efter arvelovens § 70 finder reglerne om testamenter  

 tilsvarende anvendelse på gaveløfter, der ikke kan gøres gældende, så længe  

 giveren lever (såkaldte dødsgaver), og gaver, der gives på giverens dødsleje  

 (dødslejegaver). Bestemmelsen har navnlig til formål at fastslå, at livsgaver  

 falder uden for arveloven, og at de derfor ikke er omfattet af lovens regler  

 om  

 formkrav til oprettelse af testamenter og om begrænsning i  

 testationskompetencen.  

 Bestemmelsen har derfor først og fremmest karakter af at afgrænse  

 livsdispositioner fra dødsdispositioner samtidig med, at den fastlægger  

 formkravene til dødsdispositioner.
§ 70 behandler i 1. led dødsgaver.
Uden for  

 dødsdispositionerne falder gaver, som er opfyldt ved giverens død, uden at  

 det  

 er sket på et tidspunkt, hvor giveren måtte forudse sin død som nært  

 forestående.
§ 70 behandler i 2. led gaver, der gives på giverens  

 dødsleje.
Ved en dødslejegave fordeles arveladerens ejendele i levende live  

 med  

 henblik på en forestående død og tjener samme formål som et testamente.  

 Dødslejebegrebet  

 skal ikke tages bogstaveligt, og der stilles således ikke krav om, at  

 arveladeren skal være sengeliggende.
Efter praksis skal der ikke være gået  

 ret  

 lang tid mellem løftet og dødsfaldet, før man er uden for  

 dødslejegavebegrebet,  

 jf.
Højesterets dom gengivet i Ugeskrift for Retsvæsen 1988, s. 171. Ved  

 dommen  

 blev en gave på i alt 500.000 kr. givet 25 dage før giverens død anset for en  

 dødslejegave.
Modtageren af gaven var et legat, der skulle støtte  

 kræftforskning.
Giveren var hospitalsindlagt på grund af kræft.
I dommens  

 præmisser anføres, at giveren efter al menneskelig erfaring kun havde  

 kort tid  

 tilbage at leve i og selv forudså sin snarlige død.
Der er også herved henset  

 til gavedispositionens omfang.
Gaven må herefter, uanset at der er forløbet  

 25  

 dage fra gavebrevets oprettelse til (giverens) død, anses som en  

 dødslejegave.
 Den, der påstår, at der foreligger en dødsgave eller en  

 dødslejegave, der skal tilsidesættes, fordi testamentsreglerne ikke er  

 iagttaget, har bevisbyrden herfor.
 Der henvises til betænkningen s. 325-326.
18.2. Arvelovsudvalgets overvejelser Arvelovsudvalget foreslår, at den gældende arvelovs  

 § 70 om dødsgaver mv. videreføres med enkelte ændringer, herunder især  

 en  

 mindre udvidelse af området for dødslejegaver.
Det følger af praksis, at giveren ikke behøver at være  

 sengeliggende, for at der er tale om en dødslejegave.
Under henvisning hertil  

 og til den i pkt. 17.1. refererede højesteretsdom foreslår udvalget, at  

 udtrykket dødsleje udgår af loven, og at det i stedet kommer til  

 at fremgå af  

 bestemmelsen, at lovens regler om testamenter skal finde tilsvarende  

 anvendelse  

 på gaver, som giveren yder på et tidspunkt, hvor giverens død er nært  

 forestående, og giveren er klar over det.
Dette indebærer en mindre udvidelse  

 af området for dødslejegaver.
Til eksemplificering nævner udvalget et  

 tilfælde,  

 hvor en person af lægen får besked om, at han er uhelbredeligt syg og kun har  

 kort tid tilbage at leve i, i bedste fald op mod et halvt års tid.
Hvis den  

 pågældende dør 1-2 måneder senere, vil en gave næppe være en dødslejegave  

 efter  

 den gældende bestemmelse i arvelovens § 70. Efter udvalgets opfattelse  

 kan  

 et sådant tilfælde efter en konkret vurdering kræve iagttagelse af  

 testamentsreglerne.
Udvalget peger på, at den foreslåede, begrænsede, udvidelse  

 af området for dødslejegaver vil kunne ramme sædvanlige gaver, der således  

 ville være omfattet af kravet om iagttagelse af testamentsreglerne.
Dette er  

 efter udvalgets opfattelse ikke rimeligt, og udvalget foreslår derfor, at  

 sædvanlige gaver ikke skal være omfattet af dødslejegavebegrebet.
 Der henvises til betænkningen s. 328-333.
18.3. Justitsministeriets overvejelser Justitsministeriet kan tiltræde udvalgets overvejelser om  

 udformningen af reglerne om dødsgaver mv., herunder den foreslåede  

 præcisering  

 og udvidelse af området for dødslejegaver.
 Der henvises til lovforslaget § 93 og bemærkningerne  

 til denne bestemmelse.
19. Overlevelseskravet 19.1. Gældende ret Efter arvelovens § 5 er det en betingelse for arv, at  

 arvingen har overlevet arveladeren.
Det er imidlertid uden betydning, om  

 arvingen dør kort tid efter arveladeren.
Et foster har arveret, hvis det er  

 avlet før dødsfaldet og senere bliver født levende.
Er to personer, der  

 ellers  

 ville have arveret efter hinanden, afgået ved døden samtidig, eller vides det  

 ikke, hvem der døde først, arver de ikke hinanden.
Reglen gælder for både  

 legal  

 arv og testamentarisk arv.
19.2. Udvalgets overvejelser Udvalget foreslår, at den gældende arvelovs § 5  

 flyttes fra kapitlet om slægtninges arveret til et selvstændigt kapitel, da  

 bestemmelsen  

 både omfatter legal arv, herunder også ægtefællens legale arv, og  

 testamentarisk  

 arv.
 Endvidere foreslår udvalget, at det præciseres i  

 bestemmelsen, at arveladeren ved testamente kan have truffet en anden  

 bestemmelse.  

 En sådan testamentarisk bestemmelse skal selvsagt respektere  

 tvangsarvereglerne.
 Der henvises til betænkningen s. 547.
19.3. Justitsministeriets overvejelser Justitsministeriet kan i det hele tiltræde udvalgets  

 overvejelser om udformningen af overlevelseskravet.
Der henvises til  

 lovforslagets  

 § 94 og bemærkningerne til denne bestemmelse.
20. Arv, som tilfalder staten 20.1. Gældende ret Hvis en person dør uden at efterlade sig legale arvinger og  

 arvinger efter testamente, tilfalder den pågældendes ejendele staten, jf.  

 arvelovens § 71, stk. 1.
Efter § 71, stk. 2, 1. pkt., kan  

 Justitsministeriet bestemme, at der ikke skal rejses indsigelse mod et  

 anfægteligt  

 testamente, der må antages at være udtryk for afdødes sidste vilje.
Under  

 særlige omstændigheder kan Justitsministeriet endvidere afstå arven til  

 afdødes  

 slægtninge eller andre, der har stået afdøde nær.
Dette kan særlig være  

 tilfældet, når afdøde ikke har kunnet oprette testamente, eller formuen  

 hidrører fra en fælles slægtning, jf. stk. 2, 2. pkt.
Hovedparten af Justitsministeriets sager i henhold til  

 § 71, stk. 1, 1. pkt., vedrører skriftlige formløse testamenter.  

 Som  

 udgangspunkt anerkender Justitsministeriet formløse skriftlige testamenter  

 som  

 grundlag for en afgørelse om afståelse af arven, hvis det kan antages, at  

 afdøde har skrevet testamentet eller dog underskrevet det.
Hvis den  

 betingelse  

 ikke er opfyldt, eller hvis testamentet kun foreligger i mundtlig form, kan  

 der  

 som altovervejende hovedregel kun blive tale om afståelse af arven, hvis  

 testamentet er bekræftet ved en forklaring i skifteretten af vidner til  

 arveladerens udtalelser.
Ved bevisvurderingen lægger Justitsministeriet  

 betydelig vægt på, om et vidne kan anses for uvildigt i forhold til det  

 ansøgte.
Der er ikke i praksis nogen skarp sondring mellem  

 § 71, stk. 2, 1. pkt. (anfægtelige testamenter) og 2. pkt.  

 (afståelse  

 under særlige omstændigheder). En mundtlig tilkendegivelse fra afdøde om, at  

 en  

 bestemt person skal arve vedkommende, kan således anses for at være et  

 anfægteligt mundtligt testamente, som Justitsministeriet kan undlade at rejse  

 indsigelse mod efter 1. pkt.
Sådanne mundtlige tilkendegivelser kan  

 imidlertid  

 også danne grundlag for afståelse efter 2. pkt.
Det afgørende er, at  

 tilkendegivelsen  

 kan bekræftes af uvildige vidner, og at den må anses som udtryk for afdødes  

 sidste vilje.
Afgørelsen om afståelse efter § 71, stk. 2, 2.  

 pkt., beror på en samlet skønsmæssig vurdering.
I disse sager er den primære  

 kilde til oplysning af sagerne oftest vidneforklaringer fra ansøgere og  

 vidner,  

 og Justitsministeriet afstår som udgangspunkt ikke arv, medmindre der  

 foreligger entydige oplysninger til fordel for en ansøger, navnlig vedrørende  

 mundtlige tilkendegivelser fra afdøde eller faktiske omstændigheder om f.eks.  

 det nære forhold mellem ansøgeren og afdøde.
Ved bevisvurderingen lægger  

 Justitsministeriet betydelig vægt på, om et vidne kan anses for uvildigt i  

 forhold til det ansøgte.
Afgives der modstridende vidneforklaringer, vil  

 Justitsministeriet som udgangspunkt afslå afståelse.
§ 71, stk. 2, 2. pkt., angiver udtrykkeligt, at  

 afståelse navnlig kan være relevant, hvor arven hidrører fra en fælles  

 slægtning.
Der tænkes især på tilfælde, hvor arveladeren dør kort efter at  

 have  

 arvet en slægtning, efter hvem der er andre arvinger, som ikke kan arve den  

 nu  

 afdøde.
Ved afståelse af arv til ikke-arveberettigede slægtninge, f.eks.  

 fætre  

 og kusiner, stilles der krav om et meget nært og langvarigt forhold mellem  

 afdøde og ansøgeren, f.eks. fælles opvækst eller plejeforhold.
Også i  

 stedbørnsforhold  

 vil det være en forudsætning for afståelse, at der har været et meget nært og  

 langvarigt forhold mellem afdøde og stedbarnet, og formentlig også at dette  

 forhold er etableret under ansøgerens opvækst.
Tilsvarende gælder for så vidt  

 angår plejebarnsforhold.
En ansøgers fjernere slægtskab til afdøde tillægges ikke i  

 sig selv vægt ved vurderingen af en ansøgning om afståelse.
Hvis der ikke  

 foreligger særlige omstændigheder, kræves det, at afdødes formodede vilje  

 skal  

 være godtgjort ved skriftlige optegnelser eller uvildige vidner, eller at  

 afdøde og ansøger har været særligt nært tilknyttede.
Afståelse alene på  

 grundlag af nær tilknytning  men uden at der foreligger  

 slægtskabsforhold,  

 plejebarnsforhold eller stedsbarnsforhold - vil i praksis stille meget store  

 krav til den nære tilknytning mellem afdøde og ansøgeren.
Afståelse er i praksis endvidere sket til personer, der har  

 passet og plejet afdøde.
I disse tilfælde er der afstået et beløb som en art  

 vederlag for plejen.
Har der været et samlivsforhold mellem afdøde og ansøgeren,  

 lægger Justitsministeriet vægt på oplysningerne om varigheden af samlivet  

 samt  

 på, om samlivet har haft en ægteskabslignende karakter, herunder med et vist  

 økonomisk fællesskab.
Som udgangspunkt kræves det endvidere, at samlivet  

 bestod  

 på tidspunktet for dødsfaldet.
Det er forholdsvis sjældent, at  

 Justitsministeriet  

 får forelagt sager, hvor samlivet har været kortvarigt.
De krav, der stilles  

 til samlivets varighed, må i øvrigt ses i lyset af samfundsudviklingen og den  

 øvrige regulering, der findes om ugifte samlevendes retsforhold.
Når der er  

 tale om faste og langvarige samlivsforhold, foretager Justitsministeriet som  

 udgangspunkt ikke en nærmere prøvelse.
Afståelse efter § 71, stk. 2, 2. pkt., kan  

 endvidere komme på tale, hvor afdøde ikke har kunnet oprette testamente.
Der  

 tænkes  

 navnlig på den situation, hvor afdøde på grund af manglende evne til at  

 handle  

 fornuftsmæssigt, jf. § 51, har været ude af stand til at oprette  

 testamente.  

 I tilfælde hvor testamente kunne være oprettet, men hvor der foreligger  

 entydige vidneforklaringer fra uvildige vidner, der bekræfter det ansøgte,  

 har  

 Justitsministeriet efter omstændighederne afstået arven.
I tilfælde, hvor der  

 ikke foreligger sådanne vidneforklaringer, men hvor testamente kunne have  

 været  

 oprettet, vil Justitsministeriet typisk ikke afstå arven.
 Der henvises til betænkningen s. 339-342.
20.2. Arvelovsudvalgets overvejelser Udvalget foreslår ikke ændringer i den gældende arvelovs  

 § 71, stk. 1, hvorefter en afdød persons ejendele tilfalder staten,  

 hvis den pågældende ikke efterlader sig legale arvinger eller arvinger efter  

 testamente.
Udvalget finder imidlertid, at der er behov for en  

 bestemmelse, der giver justitsministeren adgang til at fastsætte nærmere  

 regler  

 om bobestyrerens forvaltning af boer, hvor staten er arving.
Reglen bør efter  

 udvalgets opfattelse bl.a. anvendes til at regulere, hvordan der skal  

 forholdes  

 med ophavsrettigheder, der tilfalder staten.
Udvalget finder ikke grundlag for at foreslå ændringer i  

 § 71, stk. 2, 1. pkt., hvorefter det kan bestemmes, at der ikke  

 skal  

 rejses indsigelse mod et anfægteligt testamente, hvis testamentet må antages  

 at  

 være udtryk for afdødes sidste vilje.
Justitsministeriets praksis forudsættes  

 opretholdt.
Som anført i pkt. 20.1. afstår Justitsministeriet i medfør  

 af den gældende arvelovs § 71, stk. 2, 2. pkt., efter praksis arv  

 inden for en række typesituationer.
Med henblik på at skabe øget klarhed i  

 regelgrundlaget foreslår udvalget, at de væsentligste afståelseskategorier  

 opregnes i loven.
Udvalget foreslår på den baggrund, at det kommer til at  

 fremgå af loven, at afståelse vil kunne ske til afdødes samlever, personer,  

 der  

 er opvokset sammen med afdøde som dennes sted- og plejesøskende, afdødes  

 slægtninge i tilfælde, hvor formuen helt eller delvist stammer fra en fælles  

 slægtning, samt til andre personer eller institutioner, som stod afdøde nær.
 Udvalget foreslår desuden, at der indføres en særlig adgang  

 til domstolsprøvelse ved skifteretten af Justitsministeriets afgørelse om,  

 hvorvidt arven skal afstås.
 Justitsministeriets afgørelser efter den gældende arvelovs  

 § 71, stk. 2, kan i dag indbringes for domstolene i medfør af den  

 almindelige prøvelsesadgang, der er fastlagt ved grundlovens § 63. Dette  

 indebærer, at en retssag mod Justitsministeriet skal anlægges ved landsretten  

 i  

 1. instans, jf. retsplejelovens § 225. Det vil efter udvalgets  

 opfattelse  

 være mere hensigtsmæssigt at anlægge sagen ved den skifteret, der behandler  

 dødsboet,  

 jf. lov om skifte af dødsboer § 2. Der bør dog være adgang til at få  

 sagen  

 henvist til eller anlagt ved landsretten i overensstemmelse med  

 retsplejelovens  

 §§ 226 og 227. Af hensyn til afslutningen af boet foreslås det  

 endvidere,  

 at sagen skal være anlagt inden 3 måneder efter, at afgørelsen er truffet.  

 Udvalget anfører, at skifteretten bør træffe afgørelse ved dom, og at  

 skifteretten bør kunne foretage en fuld prøvelse af Justitsministeriets  

 afgørelse.
 Der henvises til betænkningen s. 344-351.
20.3 Justitsministeriets overvejelser Justitsministeriet kan i det hele tiltræde udvalgets  

 overvejelser om udformningen af reglerne om arv, der tilfalder staten,  

 herunder  

 den foreslåede særlige adgang til at få Justitsministeriets afgørelse om  

 afståelse af arv indbragt for den skifteret, der i øvrigt behandler dødsboet.
 Der henvises til lovforslagets §§ 95 og 96 og  

 bemærkningerne til disse bestemmelser.
I de administrative regler, der skal udstedes i medfør af  

 lovforslagets § 95, stk. 4, vil der blive fastsat regler om  

 behandlingen  

 af anmodninger om afståelse af arv.
Det vil herunder blive fastsat, at det er  

 bobestyreren, der på Justitsministeriets anmodning skal foranledige, at der  

 foretages afhøring ved skifteretten af ansøgere og vidner i forbindelse med  

 behandlingen af sager om afståelse af arv.
Det vil endvidere komme til at  

 fremgå af de administrative regler, at bobestyreren skal gøre ansøgeren  

 bekendt  

 med indholdet af de afgivne vidneforklaringer, så vedkommende kan få  

 lejlighed  

 til at fremsætte sine bemærkninger hertil, inden sagen sendes til  

 Justitsministeriet.
Det vil desuden blive fastsat, at bobestyreren i  

 forbindelse med sagens indsendelse til Justitsministeriet skal afgive en  

 indstilling om afståelsesspørgsmålet.
Justitsministeriet skal ikke indkaldes  

 til det retsmøde, hvor afhøringerne foretages.
Det anførte svarer til praksis  

 efter den gældende arvelov.
21. Reguleringsbestemmelser Udvalget foreslår i betænkningen s. 551, at lovens  

 beløbsreguleringsbestemmelser samles i et særskilt kapitel.
 Justitsministeriet er enig i, at dette vil øge lovens  

 overskuelighed, og lovforslaget er udformet i overensstemmelse med udvalgets  

 anbefaling.
 Der henvises til lovforslagets § 97 og bemærkningerne  

 til denne bestemmelse.
22. Forholdet til fremmed lovgivning Udvalget foreslår i betænkningen s. 552, at den gældende  

 arvelovs § 80 a om adgangen til administrativt at indgå internationale  

 overenskomster og at tiltræde konventioner på det arveretlige område  

 videreføres.
Bemyndigelsen til at indgå overenskomster med andre lande  

 foreslås  

 dog udvidet, således at der også med andre lande end de nordiske kan indgås  

 overenskomster om andre arveretlige forhold end testamenters gyldighed.
Justitsministeriet kan tiltræde den foreslåede udvidelse af  

 bemyndigelsen.
Dette svarer til, hvad der gælder i henhold til andre  

 familieretlige love, f.eks. børneloven og ægteskabsloven.
 Der henvises til lovforslagets § 98 og bemærkningerne  

 til denne bestemmelse.
23. Ikrafttræden og overgangsregler 23.1. Ikrafttræden Det foreslås, at loven træder i kraft den 1. januar 2008.  

 Den forholdsvis lange ikrafttrædelsesfrist har til formål at sikre, at  

 offentligheden  

 får lejlighed til at blive gjort bekendt med og indrette sig på indholdet af  

 de  

 nye regler.
23.2. Overgangsregler Udvalget har i betænkningen s. 379-396 indgående overvejet  

 udformningen af overgangsreglerne.
 Udvalget foreslår, at lovens regler som udgangspunkt skal  

 finde anvendelse i tilfælde, hvor arveladeren dør efter lovens ikrafttræden.
I en række tilfælde er der imidlertid efter udvalgets  

 opfattelse behov for særlige overgangsregler.
Det gælder navnlig i relation  

 til  

 uskiftede boer, hvor den førstafdøde ægtefælle er død før den nye lovs  

 ikrafttræden, men hvor den længstlevende først dør eller anmoder om skifte  

 efter dette tidspunkt.
Det gælder også i relation til testamenter, der er  

 oprettet i overensstemmelse med formkravene i den hidtil gældende arvelov,  

 men  

 hvor testator først dør efter den nye lovs ikrafttræden.
Det er endvidere  

 nødvendigt  

 at tage stilling til, i hvilket omfang de overgangsregler, der blev fastsat  

 ved  

 den nugældende arvelovs ikrafttræden pr. 1. april 1964, skal opretholdes.
 Lovforslaget er i det hele udformet i overensstemmelse med  

 udvalgets overvejelser herom.
 Om det nærmere indhold af forslagene til ikrafttrædelses-  

 og overgangsregler henvises til lovforslagets §§ 99-105 og  

 bemærkningerne  

 til disse bestemmelser.
24. De økonomiske og administrative konsekvenser for  

 det offentlige Den foreslåede forhøjelse af den længstlevende ægtefælles  

 legale arvebrøk vil bevirke, at en større andel af arven tilfalder  

 ægtefællen,  

 og en tilsvarende mindre andel tilfalder resten af arvingerne.
Idet en større  

 del af arven umiddelbart vil tilfalde en eventuel ægtefælle, og da ægtefæller  

 afgiftsfrit arver hinanden, vurderes forslaget samlet set at indebære en  

 udskydelse af betalingen af en del af boafgiften til tidspunktet, hvor den  

 længstlevende ægtefælle dør.
Der er således umiddelbart tale om en udskydelse  

 af en afgiftsbetaling og dermed et rentetab.
Samlet skønnes dette at indebære  

 et varigt provenutab for staten på 10 mio.kr. årligt.
Der er dog tale om et  

 skøn, der er behæftet med stor usikkerhed.
Der kan således også blive tale om  

 lavere afgiftsbetaling (og dermed yderligere provenutab), hvis den større arv  

 forbruges af den efterlevende, eller videregives som afgiftsfrie gaver til  

 f.eks. familiemedlemmer i næste generation.
Lovforslaget skønnes herudover ikke at have økonomiske  

 eller administrative konsekvenser for staten af betydning.
Lovforslaget har  

 ingen økonomiske eller administrative konsekvenser for kommuner og regioner.
 25. De økonomiske og administrative konsekvenser for  

 erhvervslivet mv.
 Lovforslaget skønnes ikke at have økonomiske og  

 administrative konsekvenser for erhvervslivet.
26. De administrative konsekvenser for borgere Lovforslaget skønnes ikke at have administrative  

 konsekvenser for borgerne.
27. De miljømæssige konsekvenser Lovforslaget har ikke miljømæssige konsekvenser.
28. Forholdet til EU-retten Lovforslaget indeholder ikke EU-retlige aspekter.
 29. Hørte myndigheder og organisationer mv.
 Betænkning nr. 1473/2006 om revision af arvelovgivningen  

 mv. har været sendt i høring hos:
 Præsidenterne for Østre og Vestre Landsret, Københavns  

 Byret og retterne i Århus, Odense, Ålborg og Roskilde, Den Danske  

 Dommerforening, Dommerfuldmægtigforeningen, Domstolsstyrelsen,  

 Procesbevillingsnævnet,  

 Rigsadvokaten, Politidirektøren i København, Politiforbundet i Danmark,  

 Politimesterforeningen, Politifuldmægtigforeningen, Advokatrådet, Adoption og  

 Samfund, Amtsrådsforeningen, Institut for Menneskerettigheder, Danske  

 Bedemænd,  

 Dansk Retspolitisk Forening, Dansk Arbejdsgiverforening, Det Centrale  

 Handicapråd, Familieretsadvokaternes Forening, Foreningen af offentlige  

 chefer  

 i statsamterne og Københavns Overpræsidium, Forbrugerrådet, Foreningen af  

 Registrerede Revisorer, Foreningen af Statsautoriserede Revisorer, Forsikring  

 & Pension, Foreningen af autoriserede bobestyrere, Finansrådet,  

 Foreningen  

 af Statsamtmænd, Foreningen af Advokater og Advokatfuldmægtige, Frederiksberg  

 Kommune, HK Landsklubben Danmarks Domstole, Handelshøjskolen i København,  

 Handelshøjskolen i Århus, Isobro, Kommunernes Landsforening, Kræftens  

 Bekæmpelse, Københavns Overpræsidium, Københavns Kommune, Københavns  

 Universitet (Juridisk Fakultet), Landsorganisationen i Danmark LO,  

 Lønmodtagernes  

 Garantifond, Landbrugsraadet, Realkreditrådet, Retssikkerhedsfonden,  

 Statsamtet  

 Vestsjælland, Statsamtet Viborg, Statsamtet  

 Sø  

 nderjylland,  

 Statsamtet Bornholm, Statsamtet Frederiksborg, Statsamtet Storstrøm,  

 Statsamtet  

 Ringkjøbing, Statsamtet Fyn, Statsamtet Roskilde, Statsamtet København,  

 Statsamtet Nordjylland, Statsamtet Ribe, Statsamtet Århus, Syddansk  

 Universitet  

 (Det Samfundsvidenskabelig Institut), Aalborg Universitet (Det  

 Samfundsvidenskabelige Institut), Aarhus Universitet (Juridisk Institut),  

 Ældre  

 Sagen, Danske Familieadvokater og De Samvirkende Invalideorganisationer.
30. Sammenfattende skema Positive konsekvenser/ mindre udgifter Negative konsekvenser/ Merudgifter Økonomiske konsekvenser for stat, kommuner og regioner Ingen af betydning for staten Ingen for kommuner og regioner 10 mio. kr. i varigt provenutab for staten på boafgifter Administrative konsekvenser for stat, kommuner og regioner Ingen af betydning for staten Ingen for kommuner og regioner Ingen af betydning for staten Ingen for kommuner og regioner Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ingen EU-retlige aspekter.
Bemærkninger  

 til lovforslagets  

  

 enkelte bestemmelser Til kapitel 1 Kapitel 1 indeholder regler om slægtens legale arveret,  

 livsarvingers tvangsarv og slægtsarvingers adgang til overtagelse efter  

 vurdering.
Til  

 § 1 Bestemmelsen omhandler arv til 1. arveklasse (arveladerens  

 livsarvinger) og svarer med en sproglig modernisering til den gældende  

 arvelovs  

 § 1.
 Der henvises til de almindelige bemærkninger pkt. 2.2.1. og  

 2.3.1.
Til  

 § 2 Bestemmelsen omhandler arv til 2. arveklasse (arveladerens  

 forældre og søskende mv.) og svarer med sproglige moderniseringer til den  

 gældende arvelovs § 2.
 Der henvises til de almindelige bemærkninger pkt. 2.2.1. og  

 2.3.1.
Til  

 § 3 Bestemmelsen omhandler arv til 3. arveklasse  

 (bedsteforældre) og svarer med sproglige moderniseringer til den gældende  

 arvelovs  

 § 3.
 Der henvises til de almindelige bemærkninger pkt. 2.2.1. og  

 2.3.1.
Til  

 § 4 Bestemmelsen omhandler adoptions arveretlige virkninger og  

 svarer med sproglige moderniseringer til den gældende arvelovs § 4.
 Der henvises til de almindelige bemærkninger pkt. 2.2.1. og  

 2.3.1.
Til  

 § 5 Bestemmelsen omhandler livsarvingernes tvangsarveret.
Det foreslås i  

  

 stk. 1  

  

 ,  

 at livsarvingernes tvangsarvebrøk udgør ¼ af den legale arv.
Forslaget  

 indebærer en nedsættelse af livsarvingernes tvangsarvebrøk, der efter den  

 gældende arvelovs § 25 udgør ½ af den legale arv.
Der kan ikke ved testamente rådes over tvangsarv, medmindre  

 dette er hjemlet ved lov.
Lovforslagets kapitel 10 (§§ 55-63) indeholder  

 regler om adgangen til at råde over tvangsarv ved testamente.
Der kan også i  

 anden lovgivning være fastsat regler herom, jf. f.eks. lov om ægteskabets  

 retsvirkninger § 28 a, jf. § 28 (arveladers adgang til at træffe  

 bestemmelse om, at arven skal være særeje).
I  

  

 stk. 2  

  

 foreslås det, at arveladeren ved testamente kan begrænse tvangsarven til  

 hvert  

 af sine børn til en værdi af 1 mio. kr.
Reglen vil selvsagt kun have  

 betydning,  

 hvis boet er så stort, at tvangsarven efter stk. 1 for hvert af  

 arveladerens børn udgør mere end 1 mio. kr.
I testamentspraksis anvendes ofte formuleringen, at en  

 livsarving skal arve mindst muligt, eller at en arving skal arve  

 mest  

 muligt.
Sådanne testamentariske bestemmelser kan ikke anses for  

 bestemmelser  

 om beløbsbegrænsning af tvangsarven.
Dette gælder, uanset om den  

 testamentariske bestemmelse er oprettet før eller efter den nye arvelovs  

 ikrafttræden.
En beløbsbegrænsning skal således fremgå udtrykkeligt af  

 testamentet.
Er et barn død, begrænses dette barns livsarvingers arvelod  

 til den andel, som udgør livsarvingens andel af beløbet, jf. lovforslagets  

 § 1, stk. 2, medmindre andet fremgår af den testamentariske  

 bestemmelse.
Tilsvarende gælder i forhold til fjernere livsarvinger.
I  

 tilfælde, hvor arveladerens barn er afgået ved døden, men hvor barnet  

 efterlader sig 2 børn (arveladerens børnebørn), kan tvangsarven for hvert af  

 disse således begrænses til 500.000 kr.
Efterlader barnet sig 5 børn, kan  

 tvangsarven for hvert barnebarn begrænses til 200.000 kr.
 Det foreslås, at beløbsgrænsen i stk. 2 skal reguleres  

 årligt i overensstemmelse med lovforslagets § 97.
 Både efter stk. 1 og 2 er der tale om  

 bruttoangivelser, hvoraf livsarvingen skal betale boafgift efter  

 boafgiftslovens  

 almindelige regler, jf. lovens § 1.
 Der henvises til de almindelige bemærkninger pkt. 2.2.2. og  

 2.3.2.
Til  

 § 6 Bestemmelsen omhandler slægtninges adgang til at overtage  

 boets aktiver efter vurdering og svarer i vidt omfang til den gældende  

 arvelovs  

 § 24 a.
Efter  

  

 stk. 1  

  

 er arvingerne berettiget til for deres arvelod at overtage boets aktiver til  

 vurderingsbeløbet.
Ved arvingerne forstås slægtsarvinger, jf. lovforslagets  

 §§ 1-4.
 Alle aktiver kan ligesom efter gældende ret overtages af en  

 arving til vurderingsbeløbet, smh. betænkning nr. 1270/1994 om skifte af  

 dødsboer,  

 s.  

 330f.
 Retten gælder kun i det omfang, arveladeren ikke har  

 truffet anden bestemmelse i sit testamente, jf. lovforslagets § 8.
 Efter  

  

 stk. 2  

  

 skal det afgøres ved lodtrækning, hvem der skal overtage et aktiv, hvis der  

 er  

 flere arvinger, der ønsker at overtage det.
En arving har fortrinsret til at overtage et aktiv, der har  

 særlig erindringsværdi for den pågældende.
Dette kan f.eks. gælde afdødes  

 sommerhus, der har en særlig erindringsværdi for arvingen, og som arvingen  

 som  

 den eneste af arvingerne gennem mange år har brugt.
Ved aktiver med særlig  

 erindringsværdi tænkes dog først og fremmest på billeder, møbler, breve,  

 smykker, kunstgenstande og samlinger af f.eks. frimærker eller mønter, jf.  

 Svend Danielsen, Arveloven med kommentarer, 5. udg., 2005, s. 259. I  

 modsætning  

 til gældende ret er det ikke en forudsætning for fortrinsretten, at aktivet  

 stammer fra den pågældendes slægt eller slægtsgren.
I  

  

 stk. 3  

  

 fastslås det, at ægtefællens ret efter lovforslagets § 11, stk. 1,  

 og  

 §§ 12-14 skal respekteres.
Henvisningen til § 11, stk. 1,  

 indebærer, at den længstlevende ægtefælle har ret til forlods af førstafdødes  

 bo at udtage genstande, som udelukkende tjener til den pågældendes personlige  

 brug, hvis deres værdi ikke står i misforhold til ægtefællernes  

 formueforhold,  

 samt genstande, der er erhvervet til mindreårige børns brug.
Henvisningen til  

 §§ 12-14 præciserer, at reglerne om ægtefællens generelle  

 fortrinsstilling  

 ved overtagelse efter vurdering finder anvendelse ved overtagelse efter  

 vurdering, når arveladeren efterlader sig både ægtefælle og slægtsarvinger.
 Der henvises til de almindelige bemærkninger pkt. 2.2.3. og  

 2.3.3.
Til  

 § 7 Bestemmelsen omhandler slægtsarvingernes adgang til at  

 overtage et aktiv, som ejes i sameje med boet.
Der findes ikke en lignende  

 bestemmelse i den gældende arvelov.
I  

  

 stk. 1  

  

 foreslås det, at en arving, der ejer en andel af et aktiv i sameje med boet,  

 har fortrinsret til for sin arvelod at overtage boets andel af aktivet til  

 vurderingsbeløbet.
Det foreslås endvidere, at arvingen har udløsningsret.  

 Dette  

 indebærer, at arvingen er berettiget til at overtage boets andel af aktivet  

 mod  

 at betale det overskydende beløb kontant til de øvrige arvinger, hvis værdien  

 af aktivet overstiger arvelodden.
Retten gælder kun i det omfang, arveladeren ikke har  

 truffet anden bestemmelse i sit testamente.
Bestemmelsen gælder endvidere kun  

 i  

 det omfang, andet ikke er bestemt ved en samejeoverenskomst mv., jf.  

 lovforslagets  

 § 8. Dette gælder dog ikke, hvis en bestemmelse i en samejeoverenskomst  

 reelt alene må anses for en dødsdisposition, der kræver iagttagelse af  

 testamentsreglerne.
 § 7 kan også anvendes, hvor der foreligger  

 interessentskab.
Overtagelsesretten gælder ikke for et aktiv, der er  

 omfattet af ægtefællens ret til forlodsudtagelse efter lovforslagets  

 § 11,  

 stk. 1, og heller ikke for et fællesejeaktiv som nævnt i lovforslagets  

 § 91, stk. 2, som ægtefællen ønsker at overtage efter lovforslagets  

 § 12. Disse rettigheder fortrænger således i alle tilfælde arvingens ret  

 til at overtage boets andel af aktivet.
Det er således ikke et krav, at  

 ægtefællen også ejer en andel af det pågældende aktiv i sameje med boet.
Stk. 2  

  

 regulerer de tilfælde, hvor både ægtefællen og en arving ejer en andel af et  

 aktiv i sameje med boet, f.eks. et sommerhus eller en båd.
Udgangspunktet er,  

 at ægtefællen har fortrinsret.
 Fortrinsretten gælder dog ikke, hvis aktivet er  

 fuldstændigt særeje i boet, og det samtidig har en særlig erindringsværdi for  

 en særlivsarving efter den førstafdøde ægtefælle, medmindre aktivet er  

 omfattet  

 af ægtefællens ret til forlodsudtagelse i § 11, stk. 1, eller der  

 er  

 tale om ægtefællernes hidtidige fælles bolig.
 Det følger af  

  

 stk. 3  

  

 ,  

 at det skal afgøres ved lodtrækning, hvem der skal have ret til at overtage  

 boets andel af aktivet, hvis der er flere arvinger (samejere), der ønsker at  

 overtage den samme andel af et aktiv.
 Der henvises til de almindelige bemærkninger pkt. 2.2.3. og  

 2.3.3.
Til  

 § 8 Bestemmelsen indebærer, at §§ 6 og 7 ikke finder  

 anvendelse på aktiver, som arveladeren har rådet over ved testamente.  

 § 7  

 finder endvidere ikke anvendelse, hvis andet er fastsat i en  

 samejeoverenskomst  

 mv.
 Der henvises til de almindelige bemærkninger pkt. 2.2.3. og  

 2.3.3.
Til kapitel 2 Kapitel 2 indeholder regler om ægtefællens legale arveret,  

 tvangsarv og adgangen til overtagelse efter vurdering.
Til  

 § 9 Bestemmelsen omhandler ægtefællens legale arveret.
I  

  

 stk. 1  

  

 foreslås det, at ægtefællens legale arvebrøk udgør ½ af arveladerens  

 ejendele,  

 når arveladeren efterlader sig livsarvinger.
Forslaget indebærer en  

 forhøjelse  

 af ægtefællens legale arvebrøk, der efter den gældende arvelovs § 6,  

 stk. 1, udgør 1/3 af den legale arv i disse tilfælde.
Ægtefællens arveret forudsætter, at der foreligger et  

 gyldigt indgået ægteskab.
Det kræves ikke, at ægteskabet har varet en vis  

 tid.  

 Også et ægteskab indgået på dødslejet giver arveret.
Arveretten ophører ved  

 separation  

 og skilsmisse.
 Stk. 2  

  

 fastslår, at ægtefællen arver alene, hvis arveladeren ikke efterlader sig  

 livsarvinger, og svarer til den gældende arvelovs § 7, stk. 1.
 Bestemmelserne om fordeling af boet efter den længstlevende  

 ægtefælle mellem de to ægtefællers slægter, som i dag findes i § 7,  

 stk. 2-3, foreslås flyttet til det foreslåede kapitel 3 om  

 svogerskabsarv.
 Der henvises til de almindelige bemærkninger pkt. 3.2.1. og  

 3.3.1.
Til  

 § 10 Bestemmelsen omhandler ægtefællens tvangsarveret.
Det foreslås, at ægtefællens tvangsarvebrøk udgør ¼ af den  

 legale arv.
Forslaget indebærer en nedsættelse af ægtefællens tvangsarvebrøk,  

 der efter den gældende arvelovs § 25 udgør ½ af den legale arv.
 Der henvises til de almindelige bemærkninger pkt. 3.2.2. og  

 3.3.2.
Til  

 § 11 Bestemmelsen omhandler ægtefællens udtagelsesret.
Stk. 1  

  

 svarer stort set til den gældende arvelovs § 7 a, stk. 1 og 2, om  

 forlods udtagelse af genstande til personlig brug og børnenes brug.
For så  

 vidt  

 angår genstande, som er erhvervet til børnenes brug, foreslås det dog  

 præciseret, at genstandene skal være erhvervet til brug for mindreårige børn,  

 dvs. børn under 18 år.
Hvis en genstand er erhvervet til et mindreårigt barns  

 brug, er det ikke en betingelse for udøvelse af forlodsretten, at genstandens  

 værdi ikke står i misforhold til ægtefællernes formueforhold.
Dette krav  

 stilles kun for så vidt angår ægtefællens forlodsret til genstande erhvervet  

 til dennes personlige brug.
Hvis genstanden ejes af barnet, er der ikke behov  

 for en udtagelsesregel.
I denne situation går genstanden direkte til barnet.
 Reglerne, som gælder i alle dødsboer  store som små   

 giver under de i lovteksten angivne betingelser ret til forlods udtagelse.  

 Udtagelsen belaster altså ikke den længstlevende ægtefælles boslodskrav ved  

 opgørelsen af et fællesbo og heller ikke kravet i henhold til den foreslåede  

 regel i stk. 2 (retten til suppleringsarv). Udtagelsesretten kan også  

 gøres gældende over for effekter  f.eks. smykker  som hørte til  

 den afdøde  

 ægtefælles bodel eller særeje.
En længstlevende ægtefælles påberåbelse af stk. 1 vil  

 kunne medføre, at et dødsbo kan sluttes uden skiftebehandling.
Reglen vil  

 derfor i praksis også blive påberåbt af en længstlevende ægtefælle, der som  

 enearving ville have kunnet overtage hele boet i medfør af lovforslagets  

 § 9, stk. 2.
 Reglerne om fordeling af arven efter den længstlevende  

 ægtefælle ved dennes død findes i lovforslagets § 16.
Stk. 2  

  

 viderefører den gældende arvelovs § 7 b, stk. 2 med en række  

 ændringer og præciseringer.
Efter den gældende bestemmelse kan den  

 længstlevende ægtefælle altid udtage så meget af boet, at det sammenlagt med  

 den længstlevende ægtefælles bos- og arvelod og eventuelle fuldstændige  

 særeje  

 udgør 200.000 kr. (2006). Det foreslås, at beløbsgrænsen forhøjes til 500.000  

 kr., der som hidtil skal reguleres, jf. lovforslagets § 97. Hvis  

 førstafdødes arvinger finder, at værdiansættelserne er for lave, og deres  

 arveret derfor uberettiget beskæres, må dette spørgsmål afklares af  

 skifteretten inden beregning af suppleringsarv.
Af  

  

 stk. 3  

  

 fremgår det, at forsørgertabserstatning, livsforsikringer samt  

 pensionsydelser  

 og lignende ydelser, der kommer til udbetaling til den længstlevende  

 ægtefælle  

 i anledning af dødsfaldet, skal indgå ved beregningen efter stk. 2. Alle  

 typer ydelser uanset art, der tjener et forsørgelsesformål, er omfattet af  

 stk. 3. Værdien af rateforsikringer og ratepensioner fastlægges ved en  

 sammenlægning af ydelserne i garantiperioden.
En ordning med løbende  

 livsbetingede ydelser må værdiansættes ved en aktuarmæssig beregning.
 Bestemmelsen omfatter både ydelser, der udbetales fra  

 obligatoriske og frivillige pensionsordninger, og det er uden betydning, om  

 pensionsordningen er privat, eller der er tale om en arbejdsmarkedsordning,  

 ATP-ordning, indekskontrakt mv.
 Bestemmelsen finder anvendelse på både engangsbeløb og  

 løbende ydelser, der ikke er livsbetingede, f.eks. en ratepension.
Bestemmelsen omfatter beløb, der udbetales fra både førstafdødes  

 og længstlevendes livsforsikringer samt pensionsordninger og lignende  

 ordninger.
Også en ulykkeslivsforsikring, der kommer til udbetaling til  

 længstlevende i anledning af dødsfaldet, skal medregnes.
 Det er alene førstafdødes og længstlevendes livsforsikringer,  

 pensionsydelser og lignende ydelser samt en forsørgertabserstatning, der  

 kommer  

 til udbetaling i anledning af dødsfaldet, der skal indgå ved beregningen af  

 retten til suppleringsarv.
Førstafdødes øvrige rettigheder, som er uoverdragelige eller  

 i øvrigt af personlig art, jf. lov om ægteskabets retsvirkninger § 15,  

 stk. 2, giver i reglen ikke anledning til problemer, fordi disse   

 i det  

 omfang de falder i arv  indgår i førstafdødes bo.
I almindelighed vil  

 sådanne  

 rettigheder bortfalde, blive frigivet eller miste deres personlige og  

 uoverdragelige karakter ved dødsfaldet.
Længstlevendes øvrige § 15, stk. 2-rettigheder  

 skal kun indgå ved beregningen af retten til suppleringsarv i den  

 udstrækning,  

 disse rettigheder ville indgå i ligedelingen på skifte i længstlevendes  

 levende  

 live, hvis de var fælleseje, jf. 2. pkt.
Længstlevende kan således f.eks.  

 holde  

 sine egne indekskontrakter uden for opgørelsen efter stk. 2.
Af § 16 a, stk. 1, i lov om ægteskabets  

 retsvirkninger som indsat ved § 1, nr. 1, i lov nr. 483 af 7. juni 2006  

 om  

 ændring af lov om ægteskabets retsvirkninger og lov om skifte af fællesbo mv.  

 (pensionsrettigheders behandling ved død samt separation og skilsmisse)  

 fremgår  

 det, at den længstlevende ægtefælle ved skifte efter en ægtefælles død  

 udtager  

 egne pensionsrettigheder og lignende rettigheder forlods af boet.
Beløb fra  

 kapitalpensionsrettigheder eller fra lignende rettigheder samt supplerende  

 engangsydelser,  

 der allerede er udbetalt, udtages efter § 16 a, stk. 2, endvidere  

 forlods, i det omfang beløbene ikke må anses for at være forbrugt, medmindre  

 de  

 ved udbetalingen har mistet karakteren af pensionsopsparing.
Tilsvarende  

 gælder  

 indtægter af og surrogater for beløbene.
 I det omfang en § 15, stk. 2-rettighed, som  

 indehaves af længstlevende, indgår i et uskiftet bo, jf. lovforslagets  

 § 23, stk. 2-6 (der viderefører den gældende arvelovs § 14,  

 stk. 2, med en række ændringer), skal den også indgå ved beregningen af  

 retten til suppleringsarv.
 Stk. 3, 2. pkt., indebærer endvidere, at f.eks. en  

 erhvervsevnetabserstatning, som længstlevende har fået udbetalt, ikke vil  

 indgå  

 i beregningen af retten til suppleringsarv, hvad enten erstatningen er  

 fælleseje eller særeje, fordi den  hvis den var fælleseje  under  

 alle  

 omstændigheder ville kunne udtages forlods, jf. erstatningsansvarslovens  

 § 18, stk. 2, jf. § 5.
Erstatning for rimelige begravelsesudgifter som nævnt i  

 erstatningsansvarslovens § 12 skal ikke indgå i beregningen.
Et  

 overgangsbeløb  

 i medfør af erstatningsansvarslovens § 14 a (og  

 arbejdsskadesikringslovens  

 § 19) skal ikke indgå ved beregningen af retten til suppleringsarv, da  

 der  

 er tale om en standardiseret kompensation for forskellige udgifter, der  

 sædvanligvis er forbundet med en ægtefælles død, f.eks. flytteudgifter,  

 udgifter til bistand i hjemmet og begravelsesudgifter.
Godtgørelse til  

 efterladte  

 efter erstatningsansvarslovens § 26 a (og arbejdsskadesikringslovens  

 § 23) skal heller ikke medregnes ved beregningen af retten til  

 suppleringsarv,  

 da sådan erstatning og godtgørelse ikke tjener til længstlevendes  

 forsørgelse.
 Det afgøres i øvrigt efter de særlige regler, der gælder  

 for disse rettigheder, om surrogater og indtægter skal indgå i beregningen af  

 retten til suppleringsarv.
 I  

  

 stk. 4  

  

 foreslås det som noget nyt, at en særlivsarving efter den førstafdøde  

 ægtefælle  

 uanset stk. 2 kan overtage et aktiv mod at betale vurderingsprisen  

 kontant  

 til boet, hvis aktivet har en særlig erindringsværdi for den pågældende,  

 medmindre aktivet er omfattet lovforslagets § 11, stk. 1, eller der  

 er tale om et fællesejeaktiv som nævnt i lovforslagets § 91,  

 stk. 2.
Reglen indebærer, at der gives en særlivsarving en køberet  

 til aktiver med særlig erindringsværdi for den pågældende.
Særlivsarvingen  

 skal  

 betale vurderingsprisen kontant til boet.
I det omfang, der er en arvelod til  

 den pågældende i boet, vil betaling kunne ske ved modregning heri.  

 Særlivsarvingen køber aktivet af boet, og der er derfor ikke tale om en  

 disposition, der forøger arvelodden og dermed har betydning for betalingen af  

 boafgift.
Reglen er begrænset til at gælde særlivsarvinger efter den  

 førstafdøde ægtefælle.
Baggrunden herfor er, at fælles livsarvinger arver ved  

 den længstlevende ægtefælles død og på dette tidspunkt får mulighed for at  

 overtage boets aktiver til vurderingsbeløbet i det omfang, aktiverne stadig  

 er  

 i behold, jf. lovforslagets §§ 6-8. En tilsvarende retsstilling opnår  

 særlivsarvinger efter den førstafdøde ægtefælle ikke, medmindre ægtefællerne  

 i  

 et fælles testamente har bestemt, at særlivsarvingen skal arve længstlevende.
Reglen vil næppe få større praktisk betydning, når der er  

 tale om fællesejeaktiver, fordi § 11, stk. 1, og § 91,  

 stk. 2, vil kunne udtømme fællesboets aktiver med mulig særlig  

 erindringsværdi.
Reglen kan dog f.eks. tænkes anvendt i tilfælde, hvor en  

 særlivsarving  

 ønsker at overtage et smykke eller lignende, som ikke er omfattet af  

 ægtefællens ret efter § 11, stk. 1, eller hvor særlivsarvingen  

 ønsker  

 at overtage en ting, som ikke er omfattet af § 91, stk. 2, nr.  

 2, f.eks. en frimærkesamling.
En køberet  

 for særlivsarvingen vil kunne få større praktisk betydning for aktiver, der  

 er  

 fuldstændigt særeje i boet, fordi særejeaktiver ikke er omfattet af  

 § 91,  

 stk. 2. Det er ikke usædvanligt, at indbo, der gennem mange år har været  

 i  

 en bestemt families eje, gøres til fuldstændigt særeje for modtageren i  

 forbindelse med, at indboet overdrages til en yngre generation i familien.
 Der henvises til de almindelige bemærkninger pkt. 3.2.3. og  

 3.3.3.
Til  

 § 12 Bestemmelsen omhandler den længstlevende ægtefælles adgang  

 til at overtage boets fællesejeaktiver efter vurdering.
Bestemmelsen  

 viderefører den gældende arvelovs § 24 b med nogle ændringer.
 Stk. 1  

  

 indebærer, at den længstlevende ægtefælle for sin bos- og arvelod har ret til  

 at overtage aktiver, der er fælleseje i dødsboet, til vurderingsbeløbet.
Efter  

  

 stk. 2  

  

 har ægtefællen fortrinsret, hvis ægtefællen og en arving ønsker at overtage  

 det  

 samme aktiv.
Som noget nyt foreslås det, at førstafdødes særlivsarving skal  

 have fortrinsret til at overtage et aktiv, hvis dette har særlig  

 erindringsværdi for den pågældende, og det ikke er omfattet af § 11,  

 stk. 1, eller der ikke er tale om et fællesejeaktiv som nævnt i  

 § 91,  

 stk. 2.
Det følger af  

  

 stk. 3  

  

 ,  

 at ægtefællen har udløsningsret.
Dette indebærer, at ægtefællen er berettiget  

 til at overtage boets andel af aktivet mod at betale det overskydende beløb  

 kontant til de øvrige arvinger, hvis værdien af aktiverne overstiger  

 arvelodden.
 Der henvises til de almindelige bemærkninger pkt. 3.2.4. og  

 pkt. 3.3.4.
Til  

 § 13 Bestemmelsen omhandler den længstlevende ægtefælles adgang  

 til efter vurdering at overtage aktiver af den førstafdøde ægtefælles  

 fuldstændige særeje og viderefører den gældende arvelovs § 24 c med  

 nogle  

 ændringer.
 Stk. 1  

  

 indebærer, at den længstlevende ægtefælle inden for sin arvelod af afdødes  

 fuldstændige særeje har ret til at overtage aktiver til vurderingsbeløbet.
Efter  

  

 stk. 2  

  

 har ægtefællen fortrinsret, hvis ægtefællen og en arving ønsker at overtage  

 det  

 samme aktiv.
Som noget nyt i forhold til den gældende arvelovs § 24 c  

 foreslås  

 det, at en særlivsarving skal have fortrinsret til at overtage et aktiv, der  

 har særlig erindringsværdi for den pågældende, medmindre aktivet er omfattet  

 af  

 ægtefællens forlodsret efter § 11, stk. 1, eller der er tale om  

 ægtefællernes hidtidige fælles bolig.
 I  

  

 stk. 3  

  

 foreslås det som noget nyt i forhold til gældende ret, at en ægtefælle, der  

 ejer en andel af et aktiv i sameje med boet, kan overtage boets andel af  

 aktivet til vurderingsprisen, også selvom værdien heraf overstiger  

 arvelodden.  

 Ægtefællen skal i givet fald indbetale det overskydende beløb kontant til  

 boet,  

 dvs. ægtefællen har udløsningsret.
Reglen skal bl.a. ses i sammenhæng med lovforslagets  

 § 7 om en arvings overtagelses- og udløsningsret til et aktiv, der ejes  

 i  

 sameje med boet.
Det er en naturlig konsekvens af, at der gives arvingen  

 udløsningsret efter § 7, at også en ægtefælle skal have en sådan  

 udløsningsret i forbindelse med overtagelse af en andel af et fuldstændigt  

 særejeaktiv, når ægtefællen i forvejen ejer en andel af aktivet i sameje med  

 boet. Ægtefællen har udløsningsret, hvis aktivet er et fællesejeaktiv, jf.  

 lovforslagets § 12. Dette svarer til gældende ret.
 Om de tilfælde, hvor både en ægtefælle og en arving ejer en  

 andel af et aktiv i sameje med boet, henvises til lovforslagets § 7,  

 stk. 2. Det følger heraf, at ægtefællen som udgangspunkt har  

 fortrinsret.  

 Hvis aktivet er fuldstændigt særeje i boet, begrænses ægtefællens fortrinsret  

 dog i de tilfælde, hvor aktivet har en særlig erindringsværdi for en  

 særlivsarving efter den førstafdøde ægtefælle.
 Der henvises til de almindelige bemærkninger pkt. 3.2.4. og  

 pkt. 3.3.4.
Til  

 § 14 Bestemmelsen indebærer, at §§ 12 og 13 ikke finder  

 anvendelse på aktiver, som arveladeren har rådet over ved testamente, jf.  

 lovforslagets §§ 90 (fuldstændigt særeje) og 91 (fælleseje).
 Der henvises til de almindelige bemærkninger pkt. 3.2.4. og  

 3.3.4.
Til kapitel 3 Kapitel 3 indeholder regler om fordeling af boet efter en  

 længstlevende ægtefælle, som har arvet den førstafdøde som dennes enearving i  

 henhold til lovforslaget § 9, stk. 2, eller et testamente med samme  

 indhold, eller som har udtaget boet i medfør af reglen om ret til  

 suppleringsarv i lovforslagets § 11, stk. 2.
 §§ 15 og 16 modsvarer den gældende arvelovs § 7,  

 stk. 2 og 3, og § 7 b, stk. 2, 2. pkt.
Til  

 § 15 Bestemmelsen omhandler fordelingen af arven efter den  

 længstlevende ægtefælle i de tilfælde, hvor den førstafdøde ægtefælle ikke  

 efterlod sig nogen livsarvinger, og den efterlevende ægtefælle derfor var  

 enearving.  

 I disse tilfælde er udgangspunktet, at arven efter længstlevende skal deles  

 med  

 halvdelen til hver ægtefælles slægtsarvinger.
 Bestemmelsen modsvarer den gældende arvelovs § 7,  

 stk. 2 og 3.
Stk. 1  

  

 svarer til den gældende lovs § 7, stk. 2, 1. pkt., idet det dog  

 foreslås, at reglerne om deling mellem de to slægter også skal finde  

 anvendelse  

 i de tilfælde, hvor den længstlevende ægtefælle har arvet i henhold til et  

 testamente.
En sådan testamentarisk bestemmelse er i og for sig overflødig,  

 da  

 den blot svarer til de legale regler.
Reglerne finder kun anvendelse, hvis  

 førstafdøde ikke efterlod sig livsarvinger, og altså ikke i tilfælde, hvor  

 længstlevende arver i henhold til et testamente i konkurrence med  

 førstafdødes  

 livsarvinger.
Som efter de hidtil gældende regler følger det af  

 stk. 1, nr. 1 og 4, at delingsreglerne ikke finder anvendelse, hvis den  

 længstlevende ægtefælle har indgået nyt ægteskab - uanset om dette er ophørt  

 ved skilsmisse eller død - eller hvis den længstlevende ægtefælle efterlader  

 sig livsarvinger.
I disse tilfælde tilfalder hele boet efter længstlevende  

 dennes arvinger, og førstafdødes slægt arver intet.
Som en konsekvens af de  

 nye  

 regler om udvidede samlevertestamenter i lovforslagets § 87 foreslås det  

 i  

 nr. 2 og 3, at delingsreglerne heller ikke skal finde anvendelse i tilfælde,  

 hvor den længstlevende ægtefælle har arvet en samlever i henhold til et  

 udvidet  

 samlevertestamente, eller hvor længstlevende efterlader sig en samlever, der  

 er  

 arveberettiget i henhold til et sådant testamente.
I disse situationer  

 tilfalder hele boet efter længstlevende således samleveren, medmindre  

 længstlevende også efterlader sig livsarvinger.
Stk. 2  

  

 svarer til den gældende arvelovs § 7, stk. 2, 2. pkt.
Er der ved  

 den  

 længstlevende ægtefælles død kun slægtsarvinger efter en af ægtefællerne,  

 følger  

 det af stk. 2, at disse arver det hele.
Stk. 3  

  

 er  

 nyt i forhold til gældende ret og har til formål at regulere den situation,  

 hvor en eller begge ægtefæller har truffet bestemmelse ved testamente over en  

 del af boet, men ikke hele boet.
Er der ved et testamente oprettet af begge  

 ægtefæller eller ved testamente oprettet alene af længstlevende truffet  

 bestemmelse om hele arven efter længstlevende, finder de legale regler  

 selvsagt  

 ikke anvendelse.
I tilfælde, hvor der ved testamente kun er truffet bestemmelse  

 over en del af boet, foreslås det, at den del af boet, der ikke er truffet  

 bestemmelse om, deles i overensstemmelse med stk. 1 og 2, medmindre  

 andet  

 må anses for at følge af testamentet.
At andet følger af testamentet kan  

 f.eks.  

 være tilfældet, hvis testamentet må forstås sådan, at længstlevende kun har  

 haft til hensigt at fordele den halvdel af arven, der efter stk. 1, skal  

 tilfalde den pågældendes slægt, og ikke at berøre den halvdel, der skal  

 tilfalde  

 førstafdødes slægt.
Hvis f.eks. længstlevendes testamente bestemmer, at  

 arven  

 til min slægt skal deles mellem mine to søstre må det som udgangspunkt  

 forstås  

 sådan, at halvdelen af arven efter længstlevende skal deles mellem de to  

 søstre, mens den anden halvdel skal deles mellem førstafdødes slægtninge  

 efter  

 loven.
Det er uden betydning for reglens anvendelse, om der er tale om et  

 fællestestamente eller om et testamente oprettet af en af ægtefællerne alene.  

 Det er endvidere i sig selv uden betydning, om testamentet begunstiger en af  

 ægtefællernes slægtninge eller en ubeslægtet person eller en organisation.
Stk. 4  

  

 svarer til den gældende lovs § 7, stk. 3, og fastslår, at  

 stk. 1-3 ikke er til hinder for, at den længstlevende ægtefælle ved  

 testamente kan råde over hele boet.
Stk. 1-3 er således deklaratoriske.
 Der henvises til de almindelige bemærkninger pkt. 4.2. og  

 4.3.
Til  

 § 16 Bestemmelsen indeholder regler om fordelingen af arven  

 efter længstlevende i tilfælde, hvor denne har benyttet sig af reglen i  

 lovforslagets § 11, stk. 2, om ret til som suppleringsarv at udtage  

 indtil 500.000 kr.
 Bestemmelsen erstatter den gældende arvelovs § 7 b,  

 stk. 2, 2. pkt., som i praksis har givet anledning til  

 fortolkningstvivl.
Stk. 1  

  

 opregner betingelserne for, hvornår delingsreglerne finder anvendelse.
Som  

 efter lovforslagets § 15 finder reglerne ikke anvendelse, hvis  

 længstlevende har indgået nyt ægteskab, har arvet en samlever i henhold til  

 et  

 samlevertestamente eller efterlader en samlever, der er arveberettiget i  

 henhold til et samlevertestamente.
 I modsætning til lovforslagets § 15, der kun vedrører  

 barnløse ægtefæller, finder delingsreglerne imidlertid også anvendelse i  

 tilfælde, hvor en eller begge ægtefæller efterlader sig livsarvinger.
 Reglerne finder anvendelse i alle tilfælde, hvor  

 længstlevende benytter reglen i lovforslagets § 11, stk. 2, uanset  

 om  

 længstlevende udtager hele boet i medfør af reglen, eller længstlevende alene  

 supplerer sin arvelod op til de 500.000 kr.
 Stk. 2-7  

  

 indeholder reglerne om fordelingen af arven mellem førstafdødes og  

 længstlevendes arvinger afhængig af, om henholdsvis førstafdøde og  

 længstlevende efterlader sig livsarvinger, alene slægtsarvinger, dvs. legale  

 arvinger, der ikke er livsarvinger, eller ingen arvinger.
Er der ved længstlevendes død livsarvinger efter begge  

 ægtefæller, deles boet med halvdelen til hver livsarvingsgruppe, jf.  

 stk. 2, 1. pkt.
Er der alene livsarvinger efter længstlevende, arver  

 disse  

 alene, jf. stk. 2, 2. pkt.
Førstafdødes slægtsarvinger tager således som  

 efter gældende ret ikke arv i konkurrence med længstlevendes livsarvinger.
 Er der livsarvinger efter førstafdøde, mens længstlevende  

 alene efterlader sig udarvinger, deles boet med halvdelen til førstafdødes  

 livsarvinger og halvdelen til længstlevendes udarvinger, jf  

. stk. 3.  

  

 Er der ingen arvinger efter længstlevende, arver  

 førstafdødes livsarvinger alene.
Stk. 4  

  

 regulerer den situation, hvor der ved længstlevendes død ikke er livsarvinger  

 efter nogen af ægtefællerne.
Her deles boet som efter gældende ret med  

 halvdelen til hver ægtefælles slægtsarvinger.
Er der ingen arvinger efter den  

 ene ægtefælle, arver den anden ægtefælles arvinger alene.
Stk. 5  

  

 svarer til den foreslåede bestemmelse i lovforslagets § 15, stk. 4,  

 og regulerer den situation, hvor en eller begge ægtefæller har truffet  

 bestemmelse over en del af boet ved testamente.
Der henvises til  

 bemærkningerne  

 til lovforslagets § 15, stk. 4.
 I  

  

 stk. 6  

  

 foreslås det, at legal arv, som en særlivsarving har modtaget ved den  

 førstafdøde ægtefælles død, skal fradrages i arv, som særlivsarvingen  

 modtager  

 efter den længstlevende ægtefælle i medfør af stk. 2 og 3. Om baggrunden  

 for reglen henvises til de almindelige bemærkninger pkt. 4.2. og 4.3.
 Det er arvens værdi ved modtagelsen, der skal lægges til  

 grund ved fradraget, dvs. der skal ikke foretages nogen regulering, heller  

 ikke  

 selvom der er gået mange år siden dødsfaldet.
 I  

  

 stk. 7  

  

 bestemmes, at de legale delingsregler i stk. 2-6 ikke er til hinder for,  

 at længstlevende ved testamente kan råde over hele boet.
 Der henvises til de almindelige bemærkninger pkt. 4.2. og 4.3.
Til kapitel 4 Kapitel 4 indeholder regler om den længstlevende ægtefælles  

 adgang til uskiftet bo.
Til  

 § 17 Bestemmelsen fastslår, at en længstlevende ægtefælle har  

 ret til at overtage ægtefællernes fælleseje til uskiftet bo uden at skifte  

 med  

 fælles livsarvinger og svarer til den gældende arvelovs § 8.
Uskiftet bo omfatter alene fælleseje.
Boet kan således  

 udleveres til uskiftet bo med formue, der er fælleseje (formuefællesskab),  

 rent  

 skilsmissesæreje, ægtefællebegunstigende kombinationssæreje, hvor den  

 førstafdøde  

 ægtefælles formue bliver til fælleseje ved dennes død, og med andele i  

 brøkdelssærejer, der er eller bliver fælleseje ved den første ægtefælles død.
 Retten til uskiftet bo med fællesbørn gælder også, hvis den  

 førstafdøde ægtefælle efterlader sig særlivsarvinger, idet der da enten kan  

 skiftes med dem, eller de kan samtykke i, at ægtefællen er i uskiftet bo, jf.  

 lovforslagets § 18.
Til  

 § 18 Bestemmelsen omhandler en længstlevende ægtefælles adgang  

 til uskiftet bo med den førstafdøde ægtefælles særbørn med samtykke fra disse  

 og svarer med enkelte sproglige moderniseringer til arvelovens § 9.
 Skiftes et bo, hvor den længstlevende ægtefælle har  

 overtaget forsørgelsespligten over for førstafdødes mindreårige  

 særlivsarvinger,  

 bortfalder forsørgelsespligten.
Til  

 § 19 Bestemmelsen omhandler de krav, der stilles til den  

 længstlevende ægtefælles økonomi i forbindelse med udleveringen til uskiftet  

 bo.
Stk. 1-3  

  

 udbygger den gældende arvelovs § 10, hvorefter et bo ikke kan udleveres  

 til uskiftet bo, hvis ægtefællen er under konkurs eller ikke har  

 tilstrækkelige  

 midler til at dække sine forpligtelser.
Bestemmelsens formål er at hindre, at  

 den førstafdøde ægtefælles arvinger kan blive stillet ringere på et skifte  

 efter et uskiftet bo end ved et skifte straks.
Ved vurderingen af, om den længstlevende ægtefælle er  

 insolvent, skal der for det første tages stilling til, om længstlevendes  

 bodel  

 udviser en underbalance.
Har ægtefællerne fælles gæld, skal gælden placeres  

 hos  

 den ægtefælle, der endeligt skal bære gælden.
Kan gælden ikke helt eller  

 delvist placeres hos en af ægtefællerne, må halvdelen placeres hos hver  

 ægtefælle.
En eventualgæld må kursfastsættes.
Længstlevendes  

 skilsmissesæreje,  

 der ved dødsfaldet er blevet til fælleseje, anses i denne forbindelse for at  

 høre  

 til bodelen.
Overskydende gæld på den længstlevende ægtefælles fuldstændige  

 særeje medregnes endvidere.
Tilsvarende gælder en mulig overskydende gæld på  

 de  

 midler, der er omfattet af lovforslagets § 23, idet ægtefællen over for  

 kreditorerne hæfter med bodelen for en sådan overskydende gæld.
 For det andet skal der tages hensyn til en eventuel arv af  

 førstafdødes fuldstændige særeje, i det omfang denne arv vil indgå i det  

 uskiftede bo eller udligne en underbalance på den længstlevendes øvrige  

 midler.
 Tilsvarende gælder for erstatnings-, forsikrings- og  

 pensionsbeløb, der tilfalder længstlevende i anledning af førstafdødes død.
Efter  

  

 stk. 2  

  

 kan skifteretten som noget nyt i forhold til gældende ret tillade, at boet  

 udleveres til uskiftet bo, hvis en underbalance efter boets forhold må anses  

 for at være af underordnet betydning.
Det kan f.eks. være tilfældet, hvor  

 hele  

 boet hører til den førstafdøde ægtefælles bodel, og ægtefællerne har ordnede  

 økonomiske forhold, men hvor den længstlevende har en mindre studiegæld.  

 Gældens karakter kan også indgå i vurderingen.
Hvis der er tale om en ren  

 forbrugsgæld, der eventuelt løbende er steget, vil det være et moment, der  

 kan  

 tale imod en udlevering til uskiftet bo.
Tilsvarende gælder, hvis ægteskabet  

 har været ganske kortvarigt.
Ved  

  

 stk. 3  

  

 ,  

 som er nyt i forhold til gældende ret, fastsættes det for det første, at  

 førstafdødes livsarvinger kan tillade udlevering til uskiftet bo i tilfælde,  

 hvor der foreligger insolvens efter stk. 1, og skifteretten ikke  

 dispenserer efter stk. 2. Er der umyndige livsarvinger, må statsamtets  

 tiltrædelse indhentes efter kapitel 2 i bekendtgørelse nr. 1177 af 13.  

 december  

 1996 om værgemål.
Har særlivsarvinger givet forhåndssamtykke til uskiftet bo,  

 kan dette samtykke ikke anses for bindende i en situation, hvor længstlevende  

 ved dødsfaldet viser sig at være insolvent.
Stk. 4  

  

 er  

 nyt i forhold til gældende ret og fastsætter, at et bo ikke kan udleveres til  

 uskiftet bo, hvis en af ægtefællerne er så insolvent, at den længstlevende  

 ægtefælle totalt set vil være insolvent efter udleveringen.
Bestemmelsens  

 formål er at sikre ægtefællernes kreditorer, og det er således uden  

 betydning,  

 om førstafdødes livsarvinger giver samtykke.
Der skal ved bedømmelsen dels  

 tages hensyn til de midler, der vil indgå i det uskiftede bo, dels til den  

 længstlevende ægtefælles eventuelle fuldstændige særeje, dels til midler, som  

 længstlevende eventuelt arver af førstafdødes fuldstændige særeje og/eller  

 modtager som erstatnings-, forsikrings- og pensionsbeløb i anledning af  

 førstafdødes  

 død, og som ikke er undtaget fra kreditorforfølgning.
Uden reglen i  

 stk. 4  

 ville konsekvensen eventuelt kunne blive, at ægtefællen kunne erklæres  

 konkurs,  

 og at kreditorerne efter omstændighederne kunne få omstødt udleveringen til  

 uskiftet bo, jf. konkurslovens § 74. Reglen harmonerer således med  

 konkursretlige grundsætninger.
 Der henvises til de almindelige bemærkninger pkt. 5.2.2.1.  

 og pkt. 5.3.2.
Til  

 § 20 Bestemmelsen omhandler den længstlevende ægtefælles  

 anmodning om udlevering af boet til uskiftet bo og svarer med enkelte  

 sproglige  

 moderniseringer til arvelovens §§ 11 og 12.
Til  

 § 21 I bestemmelsen foreslås det som noget nyt i forhold til  

 gældende ret, at skifteretten skal underrette den førstafdøde ægtefælles  

 livsarvinger om udleveringen til uskiftet bo.
 En sådan underretning vil bl.a. have betydning for  

 livsarvingernes mulighed for at udnytte retten efter lovforslagets § 22,  

 stk. 3, til at få udleveret et eksemplar af formueoversigten.
 Det forudsættes, at der i forbindelse med underretningen  

 foretages en sædvanlig undersøgelse med henblik på at finde frem til  

 livsarvingerne, jf. dødsboskiftelovens § 7, stk. 2 og 4.
Til  

 § 22 Bestemmelsen indeholder regler om den formueoversigt, som  

 den længstlevende ægtefælle skal udarbejde i tilslutning til udleveringen af  

 et  

 bo til uskiftet bo.
Bestemmelsen udbygger den gældende arvelovs § 13.
Formueoversigten har navnlig betydning ved vurderingen af  

 boets skattemæssige forhold.
Hertil kommer, at den kan få en væsentlig  

 bevismæssig funktion i forbindelse med en vurdering af, om den længstlevende  

 ægtefælle har misbrugt rådigheden over et uskiftet bo.
 I overensstemmelse med gældende ret foreslås det i  

 stk. 1, at formueoversigten skal indleveres til skifteretten inden 6  

 måneder  

 efter dødsfaldet.
 Formueoversigten opdeles således at én afdeling angår  

 førstafdødes fællesejemidler, en anden afdeling længstlevendes  

 fællesejemidler,  

 en tredje afdeling de i lovforslagets § 23, stk. 2-6 nævnte midler,  

 en fjerde afdeling længstlevendes fuldstændige særeje og en femte afdeling  

 førstafdødes fuldstændige særeje.
 Af  

  

 stk. 2  

  

 fremgår det, at det skal være særligt angivet i formueoversigten, hvem der  

 skal  

 arve den førstafdøde ægtefælles fuldstændige særejemidler.
 Det følger af  

  

 stk. 3  

  

 ,  

 at skifteretten kan forlænge fristen på 6 måneder i stk. 1.
Hvis formueoversigten ikke indleveres rettidigt, dvs. inden  

 udløbet af fristen på 6 måneder efter stk. 1 eller efter udløbet af en  

 forlænget frist efter stk. 3, foreslås det i  

  

 stk. 4  

  

 , at skifteretten kan kræve, at oversigten udarbejdes af  

 en autoriseret bobestyrer, der beskikkes dertil af skifteretten.
Bobestyreren  

 vil have samme adgang til at få oplysninger om boet og den længstlevende  

 ægtefælles økonomiske forhold, som skifteretten har efter dødsboskiftelovens  

 § 92, stk. 1. Endvidere kan tvangsmidler efter § 92,  

 stk. 2, bringes i anvendelse.
Efter  

  

 stk. 5  

  

 skal formueoversigten efter anmodning udleveres af skifteretten til  

 livsarvingerne.
Herved skabes der åbenhed om og tillid til etableringen af  

 det  

 uskiftede bo.
Skifteretten skal efter omstændighederne vejlede livsarvingerne  

 om deres adgang til at få formueoversigten.
 Efter  

  

 stk. 6  

  

 skal justitsministeren fastsætte nærmere regler om formueoversigten og om de  

 blanketter, der kan anvendes.
 Der henvises til de almindelige bemærkninger pkt. 5.2.2.1.  

 og 5.3.2.
Til  

 § 23 Bestemmelsen regulerer, hvilke aktiver det uskiftede bo  

 omfatter, og udbygger og præciserer den gældende arvelovs § 14.
 Stk. 1  

  

 svarer til arvelovens § 14, stk. 1, og fastslår, at alt, hvad den  

 længstlevende ægtefælle erhverver, indgår i det uskiftede bo, for så vidt det  

 ikke er gjort til fuldstændigt særeje.
Stk. 2  

  

 er  

 nyt i forhold til gældende ret, men i det væsentlige af præciserende art.
I  

 bestemmelsen fastslås det, at livsforsikringer, pensionsydelser og lignende  

 ydelser, der tilfalder den længstlevende ægtefælle i anledning af den  

 førstafdøde ægtefælles død, ikke skal indgå i det uskiftede bo, hvis boet  

 senere skiftes i den længstlevende ægtefælles levende live.
Dette er en  

 lovfæstelse  

 af, hvad der allerede i dag - efter en analogi af erstatningsansvarslovens  

 § 18, stk. 2 - i den overvejende del af den juridiske litteratur  

 antages at være udtryk for gældende ret for så vidt angår  

 livsforsikringsydelser, jf.
Svend Danielsen, Arveloven med kommentarer, 5.  

 udg., 2005, s. 159 (med henvisninger).
 Det er et krav, at ydelserne ikke er forbrugt.  

 Længstlevende kan altså ikke forbruge f.eks. en forsikringssum og senere  

 kræve,  

 at et hertil svarende beløb ikke skal indgå i boet.
Stk. 2 har baggrund i, at hovedformålet med sådanne  

 ydelser er at sikre den længstlevende ægtefælles forsørgelse.
Alle typer af  

 pensionsydelser og lignende ydelser, der tjener et pensionsformål, er  

 omfattet  

 af bestemmelsen.
Også ulykkeslivsforsikringsydelser, der tilfalder  

 længstlevende i anledning af dødsfaldet, er omfattet af bestemmelsen.
 Behandlingen af erstatning og godtgørelse for personskade  

 samt forsørgertabserstatning er reguleret i erstatningsansvarslovens  

 § 18,  

 stk. 2, hvoraf det fremgår, at sådanne krav ikke indgår i  

 formuefællesskabet mellem ægtefæller ved skifte i anledning af ægteskabs  

 ophør  

 i det omfang, erstatningen eller godtgørelsen ikke må antages at være  

 forbrugt.  

 Reglen gælder også i tilfælde, hvor et uskiftet bo skiftes i den  

 længstlevende  

 ægtefælles levende live.
I  

  

 stk. 3  

  

 fastslås det, at den længstlevende ægtefælles egne livsforsikringer, herunder  

 ulykkeslivsforsikringer, pensionsrettigheder og lignende rettigheder ikke  

 indgår i det uskiftede bo, hvis boet senere skiftes i den længstlevende  

 ægtefælles levende live.
Et skifte af det uskiftede bo i den længstlevende  

 ægtefælles levende live har derfor ingen konsekvenser for ordningerne.
Alle  

 typer af pensionsrettigheder og lignende rettigheder, der tjener et  

 pensionsformål, er omfattet af bestemmelsen.
Af  

  

 stk. 4  

  

 ,  

 1. pkt., fremgår det, at beløb, som den længstlevende ægtefælle har fået  

 udbetalt fra ordningerne i stk. 3 indgår i det uskiftede bo.
Udbetalte  

 løbende, livsbetingede ydelser indgår f.eks. altid i det uskiftede bo.
I 2. pkt. fastsættes imidlertid den væsentlige modifikation  

 til hovedreglen i 1. pkt., at dette ikke gælder for udbetalinger fra  

 kapitalpensionsrettigheder  

 eller lignende rettigheder - i praksis en livsforsikringsordning med  

 opsparing  

 - eller supplerende engangsydelser, som må antages ikke at være forbrugt.  

 Hvis  

 et beløb fra en kapitalpensionsrettighed eller lignende rettighed eller en  

 supplerende engangsydelse er blevet udbetalt i utide, jf.  

 pensionsbeskatningslovens § 28, har det mistet sin karakter af  

 pensionsopsparing.  

 I denne situation skal beløbet derfor indgå i det uskiftede bo.
Beløb, som  

 længstlevende har overført til en anden pensionsordning, kan ikke anses for  

 at  

 have mistet deres karakter af pensionsopsparing.
Hvis længstlevende ægtefælle før udleveringen til uskiftet  

 bo har anvendt uforholdsmæssigt store fællesejemidler til erhvervelse eller  

 forbedring af livsforsikringer, pensionsrettigheder og lignende rettigheder,  

 der ikke indgår i det uskiftede bo, kan den førstafdøde ægtefælles arvinger i  

 forbindelse med et skifte efter omstændighederne forlange vederlag for det,  

 der  

 er indbetalt for meget på ordningerne.
Skiftes der ikke ved førstafdødes død,  

 fordi længstlevende vælger uskiftet bo, og bliver arvingerne efter boets  

 udlevering bekendt med misbruget, kan arvingerne anvende § 23,  

 stk. 1, i lov om ægteskabets retsvirkninger, når det uskiftede bo skal  

 skiftes.
Dispositioner under det uskiftede bo er omfattet af lovforslaget  

 § 30. Dispositioner, der foretages efter udleveringen til uskiftet bo,  

 kan  

 efter omstændighederne også være omfattet af omstødelsesreglen i  

 lovforslagets  

 § 31, f.eks. hvis længstlevende har indsat uforholdsmæssigt store beløb  

 på  

 egne livsforsikrings- og pensionsordninger.
Tilsvarende kan længstlevende i  

 visse situationer forlange vederlagskrav, hvis førstafdøde har indbetalt  

 uforholdsmæssigt store beløb på sine livsforsikringsordninger og  

 pensionsrettigheder.
Afgørelsen af, om et sådant krav skal imødekommes, kan  

 bero på, i hvilket omfang længstlevende er sikret ved disse indbetalinger.
I  

  

 stk. 5  

  

 fastslås det, at stk. 2-4 finder tilsvarende anvendelse på indtægter af  

 og  

 surrogater for de udbetalte beløb.
Hvis et beløb ikke indgår i det uskiftede  

 bo, gælder dette således også surrogater, f.eks. værdipapirer eller fast  

 ejendom, der er erhvervet for beløbet.
Det samme gælder for renter og  

 indtægter.
Derimod kan udbetalte beløb, surrogater eller renter og andre  

 indtægter ikke holdes uden for skifte af det uskiftede bo, hvis beløbet må  

 anses for at være forbrugt.
Det er ikke et krav, at beløbet, renter og  

 indtægter eller surrogater er holdt adskilt fra længstlevendes øvrige formue.  

 Et beløb kan eksempelvis ikke anses som forbrugt, fordi det er anvendt til at  

 indfri en prioritet i en fast ejendom.
Det samme er tilfældet, hvis  

 ægtefællen  

 har anvendt et udbetalt beløb til køb af et sommerhus og senere sælger  

 sommerhuset og køber et andet aktiv.
 Bevisbyrden for, at pensionsudbetalingerne mv. ikke er  

 forbrugt, påhviler den længstlevende ægtefælle.
 Den foreslåede bestemmelse afviger på dette punkt fra  

 erstatningsansvarslovens § 18, stk. 2, men svarer til, hvad der  

 følger af dansk rets almindelige indtægts- og surrogationsregler.
 Efter  

  

 stk. 6  

  

 finder reglerne om uskiftet bo kun anvendelse på øvrige rettigheder, som er  

 uoverdragelige eller i øvrigt af personlig art i den udstrækning, hvori det  

 er  

 foreneligt med de særlige regler, der gælder for disse rettigheder.  

 Bestemmelsen svarer til arvelovens § 14, stk. 2, bortset fra, at  

 § 15, stk. 2-rettigheder i form af livsforsikringer, herunder  

 ulykkesforsikringer, pensionsrettigheder og lignende rettigheder samt  

 udbetalte  

 beløb herfra, nu reguleres i stk. 2-5. Praksis efter den gældende  

 arvelovs  

 § 14, stk. 2, vil fortsat have betydning for øvrige § 15,  

 stk. 2-rettigheder.
Stk. 7  

  

 fastslår, at arv, gave og livsforsikringer samt andre pensionsydelser og  

 lignende ydelser, som tilfalder den længstlevende ægtefælle fra tredjemand,  

 ikke indgår i det uskiftede bo, hvis ægtefællen anmoder om skifte inden 3  

 måneder efter formuegodets modtagelse.
For så vidt angår arv og gave svarer  

 bestemmelsen til den gældende arvelovs § 14, stk. 3, og for så vidt  

 angår  

 livsforsikringer sker der herved en lovfæstelse af den hidtidige analoge  

 anvendelse af bestemmelsen herpå.
Som noget nyt gælder bestemmelsen også for  

 andre pensionsydelser og lignende ydelser, f.eks. en ratepension eller en  

 livrente, som den længstlevende ægtefælle får udbetalt fra tredjemand.
Hvis  

 en  

 livrente eller ratepension ikke skal indgå i det uskiftede bo, skal  

 ægtefællen  

 anmode om skifte inden 3 måneder efter den første udbetaling efter ordningen.
 Der henvises til de almindelige bemærkninger pkt. 5.2.2.2.  

 og 5.3.2.
Til  

 § 24 Bestemmelsen omhandler den længstlevende ægtefælles  

 rådighed over det uskiftede bo og svarer med enkelte sproglige  

 moderniseringer  

 til den gældende arvelovs § 15.
 Af  

  

 stk. 1  

  

 fremgår det, at den længstlevende ægtefælle i levende live udøver en ejers  

 rådighed over det uskiftede bo.
Stk. 2  

  

 fastslår, at den længstlevende ægtefælle ved testamente kun kan råde over så  

 stor en del af det uskiftede bo, som ved ægtefællens død falder i arv efter  

 denne.
Inden for denne grænse kan ægtefællen også råde over boets enkelte  

 genstande, for så vidt det ikke strider mod den førstafdøde ægtefælles  

 testamentariske bestemmelse i medfør af lovforslagets § 91.
Til  

 § 25 Bestemmelsen omhandler den længstlevende ægtefælles  

 hæftelse for afdødes forpligtelser og svarer med enkelte sproglige  

 moderniseringer til den gældende arvelovs § 16.
Til  

 § 26 Bestemmelsen omhandler den længstlevende ægtefælles ret til  

 at skifte det uskiftede bo når som helst og ægtefællens pligt til at skifte  

 det  

 uskiftede bo ved indgåelse af nyt ægteskab.
Stk. 1  

  

 svarer til den gældende arvelovs § 17, stk. 1, idet det dog er  

 præciseret, at den længstlevende når som helst kan skifte med livsarvingerne  

 eller enkelte af dem og forblive i uskiftet bo med de øvrige.
Endvidere kan  

 den  

 længstlevende over for samtlige arvinger skifte boet delvist.
Dette er  

 forudsat  

 ved dødsboskiftelovens § 58, stk. 2, 1. pkt., der lader de  

 skatteretlige regler afhænge af, om en eller flere livsarvinger er udskiftet  

 totalt, eller om der blot er sket et delvist skifte med en eller flere eller  

 samtlige arvinger, uden at nogen af dem er udskiftet helt.
 Stk. 2, 1. pkt.  

  

 ,  

 der svarer til den gældende arvelovs § 17, stk. 2, fastslår, at den  

 længstlevende ægtefælle skal skifte det uskiftede bo ved indgåelse af nyt  

 ægteskab.
 Stk. 2, 2. pkt.,  

  

 indeholder som noget nyt i forhold til gældende ret en regel om, at  

 livsarvingerne ikke kan give afkald på skifte af det uskiftede bo og samtidig  

 bevare deres arveret.
 Der er ikke noget til hinder for, at livsarvingerne giver  

 både skifteafkald og afkald på deres arveret. Ægtefæller overtager i en sådan  

 situation boet til fri rådighed.
 Om baggrunden for forslaget til stk. 2, 2. pkt.,  

 henvises til de almindelige bemærkninger pkt. 5.2.1 og 5.3.
Til  

 § 27 Bestemmelsen omhandler skifte af det uskiftede bo,  

 efterhånden som umyndige særlivsarvinger bliver myndige eller dør, og svarer  

 med sproglige moderniseringer til arvelovens § 18.
Til  

 § 28 Bestemmelsen omhandler arveforholdene ved skifte af det  

 uskiftede bo og svarer med sproglige moderniseringer til den gældende  

 arvelovs  

 § 19.
Til  

 § 29 Bestemmelsen omhandler skifte som følge af den  

 længstlevende ægtefælles misbrug af rådigheden over det uskiftede bo.
Stk. 1  

  

 og 4  

 viderefører den gældende arvelovs § 20, stk. 1, med en enkelt  

 ændring.
Efter den nugældende retstilstand får et skifte i anledning af  

 misbrug  

 kun virkning for den eller de arvinger, der har rettet henvendelse om skifte  

 til skifteretten eller har tilsluttet sig en anmodning om skifte.
Medmindre  

 samtlige arvinger står bag skiftekravet, bliver der således tale om et  

 partielt  

 skifte.
En præcisering af denne retstilstand foreslås i slutningen af  

 stk. 1.
 Er der umyndige livsarvinger, må disses værger tage  

 stilling til skiftekravet. Ønsker en værge ikke et skifte, skal beslutningen  

 herom godkendes af statsamtet.
Stk. 2  

  

 svarer i vidt omfang til den gældende arvelovs § 20, stk. 2. Dog  

 foreslås udtrykket tegning af uforholdsmæssig høj livrente  

 erstattet med det  

 noget bredere udtryk tegning af en uforholdsmæssig stor pensions- eller  

 forsikringsordning, da også tegning af f.eks. en urimelig stor  

 kapitalpension  

 må anses som misbrug.
Fradragsreglerne i skattelovgivningen vil formentlig  

 indebære, at tegning af uforholdsmæssigt store pensions- og  

 forsikringsordninger alene vil forekomme meget sjældent.
Ved vurderingen af  

 om  

 misbrugsgrænsen er overskredet ved tegning af pensions- og  

 forsikringsordninger, må der foretages en samlet bedømmelse af  

 formueomstændighederne, længstlevendes behov for at sikre sin fremtidige  

 tilværelse og motivet, herunder om det er illoyalt over for livsarvingerne.  

 Er  

 der tale om misbrug, kan der kræves vederlag efter lovforslagets § 30.  

 Praksis efter den gældende arvelovs § 20, stk. 2, forudsættes i  

 øvrigt opretholdt.
Stk. 3  

  

 bygger på den gældende arvelovs § 13, stk. 4. I bestemmelsen  

 fastslås  

 det, at ægtefællen efter skifterettens bestemmelse skal give oplysninger om  

 dispositioner over det uskiftede bos formue, hvis en arving gør gældende, at  

 der foreligger misbrug.
Det foreslås endvidere, at det kommer til at fremgå  

 af  

 loven, at livsarvingerne har ret til at blive gjort bekendt med  

 oplysningerne.
Til  

 § 30 Bestemmelsen, der afløser den gældende arvelovs § 21,  

 handler om vederlagskrav for dispositioner, der foretages, mens ægtefællen er  

 i  

 uskiftet bo.
Reglen giver ikke adgang til vederlagskrav for dispositioner,  

 der  

 er foretaget under ægteskabet.
Her gælder § 23 i lov om ægteskabets  

 retsvirkninger.
 Har den længstlevende ægtefælle ved misbrug af sin rådighed  

 over boet væsentligt formindsket dette, kan enhver livsarving i medfør af  

 stk. 1,  

 1. pkt., kræve vederlag herfor af det beholdne fællesbo, når boet skiftes.  

 Retten til vederlagskrav tilkommer enhver livsarving, også uden at andre  

 livsarvinger tilslutter sig kravet og derfor ikke vil nyde godt af dette.
 Er der umyndige livsarvinger, må disses værger tage  

 stilling til skiftekravet. Ønsker en værge ikke et skifte, skal beslutningen  

 herom godkendes af statsamtet.
 Kan et vederlagskrav ikke dækkes af fællesboet, kan kravet  

 for halvdelen af det manglende beløb gøres gældende mod den længstlevende  

 ægtefælles fuldstændige særeje.
I  

  

 stk. 2  

  

 foreslås det som noget nyt, at en livsarving kan kræve vederlag efter  

 stk. 1, hvis den længstlevende ægtefælle har anvendt midler af det  

 uskiftede bo til erhvervelse eller forbedring af sit fuldstændige særeje  

 eller  

 sine rettigheder omfattet af § 15, stk. 2, i lov om ægteskabets  

 retsvirkninger, der ikke indgår i delingen ved skifte af det uskiftede bo.  

 Reglen bygger på § 23, stk. 2, 2. pkt., i lov om ægteskabets  

 retsvirkninger om arvingers ret til vederlagskrav.
Bestemmelsen i  

 stk. 2,  

 2. pkt. indebærer, at der dog ikke kan rejses vederlagskrav ved anvendelse af  

 midler af det uskiftede bo til erhvervelse eller forbedring af rettigheder,  

 der  

 udtages forlods efter § 16 a i lov om ægteskabets retsvirkninger, sml.  

 herved § 23, stk. 4, i lov om ægteskabets retsvirkninger.
Hvis den  

 længstlevende ægtefælle har indbetalt uforholdsmæssigt store beløb på sine  

 pensionsrettigheder og lignende rettigheder, kan sådanne indbetalinger være  

 misbrug omfattet af reglen i stk. 1.
Efter  

  

 stk. 3  

  

 kan den længstlevende ægtefælle eller en livsarving ved skifte af det  

 uskiftede  

 bo kræve vederlag af det beholdne bo, hvis ægtefællen har anvendt midler af  

 sit  

 fuldstændige særeje til forbedring af det uskiftede bo.
Reglen bygger på  

 § 23, stk. 3, i lov om ægteskabets retsvirkninger, selv om  

 beskyttelsesbehovet næppe er lige så stort i relation til uskiftet bo.
Det  

 voksende  

 antal ægteskaber, hvor der er oprettet ægtepagt om ægtefællebegunstigende  

 kombinationssæreje (skilsmissesæreje med fuldstændigt særeje for  

 længstlevende)  

 aktualiserer imidlertid behovet for en regel om vederlagskrav, fordi  

 længstlevende i disse tilfælde vil have både et fuldstændigt særeje og  

 midler,  

 der indgår i det uskiftede bo.
Bestemmelsen giver adgang til vederlagskrav,  

 hvis  

 ægtefællen har anvendt midler af sit fuldstændige særeje til forbedring af  

 det  

 uskiftede bo, f.eks. til lægning af et nyt tag på en fast ejendom, der indgår  

 i  

 det uskiftede bo.
 En værdiforøgelse, der stammer fra tiden efter  

 dispositionens foretagelse, må behandles på samme måde, som det er tilfældet  

 for vederlagskrav efter § 23 i lov om ægteskabets retsvirkninger.
 Vederlagskrav skal rejses over for skifteretten, der  

 træffer afgørelse ved dom, jf. dødsboskiftelovens § 101, jf. § 89,  

 stk. 1, nr. 1.
 Der henvises til de almindelige bemærkninger pkt. 5.2.2.3  

 og 5.3.
Til  

 § 31 Bestemmelsen omhandler omstødelse af dispositioner  

 foretaget af den længstlevende ægtefælle.
Stk. 1  

  

 svarer til den gældende arvelovs § 22, stk. 1, idet det dog  

 foreslås,  

 at det udtrykkeligt kommer til at fremgå af lovteksten, at også arveforskud,  

 der står i misforhold til boets formue, kan omstødes.
Praksis efter  

 arvelovens  

 § 22 om, hvornår der foreligger misbrug, vil derfor fortsat have  

 betydning  

 for vurderingen efter stk. 1.
 I  

  

 stk. 2  

  

 , foreslås  

 det som noget nyt i forhold til gældende ret, at omstødelsesreglen i  

 stk. 1 skal finde tilsvarende anvendelse, når en livsforsikring eller  

 lignende ordning kommer til udbetaling til en begunstiget, og forsikringen er  

 oprettet for boets midler for et beløb, der stod i misforhold til boets  

 formue.
Omstødelsesreglen vil supplere reguleringsreglerne i  

 forsikringsaftaleloven § 104 og pensionsopsparingsloven § 4. Hvis  

 en  

 begunstigelsesindsættelse må anses for urimelig i forhold til  

 forsikringstagerens livsarvinger, kan det efter omstændighederne efter  

 forsikringsaftalelovens § 104 og pensionsopsparingslovens § 4,  

 således som disse bestemmelser foreslås affattet § 1, nr. 3, og  

 § 2,  

 nr. 3, i det lovforslag om ændring af forsikringsaftaleloven samt forskellige  

 andre love (Begunstigelser i forsikringsordninger og ændringer som følge af  

 arveloven mv.), som er fremsat samtidig med dette lovforslag, ved dom  

 bestemmes, at forsikringssummen helt eller delvist skal tilfalde  

 livsarvingerne  

 i stedet for den begunstigede.
Beløbet kan dog ikke overstige den tvangsarv,  

 som livsarvingen ville have været berettiget til, hvis forsikringssummen  

 eller  

 opsparingen i stedet var indgået i boet.
Forsikringsaftalelovens § 104 og  

 pensionsopsparingslovens § 4 finder ikke anvendelse på ordninger, der  

 kommer til udbetaling i længstlevendes levende live, og i disse tilfælde må  

 det  

 antages, at omstødelsesreglen kan få størst betydning.
Omstødelsesreglen kan  

 dog også få betydning ved forsikringer mv., der kommer til udbetaling ved  

 længstlevendes død, idet det i omstødelsessituationen er hele dispositionen,  

 der omstødes (udbetalingen til den begunstigede), hvorimod det beløb, der  

 skal  

 fragå den begunstigede ved en regulering efter forsikringsaftalelovens  

 § 104 og pensionsopsparingslovens § 4, ikke kan overstige, hvad der  

 ville være tilfaldet ægtefællen eller livsarvingen som boslod og tvangsarv.  

 En  

 livsarving vil derfor typisk være bedst tjent med at kræve omstødelse efter  

 lovforslagets § 31, men der er ikke noget hinder for, at livsarvingen i  

 stedet  

 vælger at påberåbe sig forsikringsaftalelovens § 104 eller  

 pensionsopsparingslovens § 4, der i modsætning til lovforslagets  

 § 31  

 ikke er betinget af ond tro hos modtageren.
Det er alene i det tilfælde, hvor forsikringsordningen mv.  

 kommer til udbetaling til den begunstigede  det vil sige, hvor  

 forsikringsbegivenheden  

 er indtrådt  at der kan ske omstødelse.
Udbetalinger på ordninger  

 omfattet af  

 stk. 2 til fordel for længstlevende selv kan ikke omstødes, da der i  

 dette  

 tilfælde ikke foreligger et misbrug af det uskiftede bo.
At der først kan ske omstødelse af en begunstigelse, når  

 forsikringsbegivenheden er indtrådt, er ikke til hinder for, at arvingen på  

 et  

 tidligere tidspunkt kan forlange skifte efter lovforslagets § 30 og i  

 den  

 forbindelse fremsætte et vederlagskrav.
Har arvingen i forbindelse med et  

 skifte i længstlevendes levende live modtaget vederlag efter lovforslagets  

 § 31, kan arvingen ikke i forbindelse med skiftet af længstlevendes bo  

 kræve udbetalingen til den begunstigede omstødt.
Med begrebet livsforsikring forstås både en forsikring,  

 hvor forsikringssummen i form af en kapital eller i form af en løbende ydelse  

 udbetales ved eller en bestemt tid efter en persons død, og en forsikring,  

 hvor  

 summen eller renten udbetales i en persons levende live.
Der findes mange  

 forskellige former for livsforsikring.
Forsikringsbegivenheden vil typisk  

 være  

 forsikringstagerens død, men kan også indtræde i forsikringstagerens levende  

 live, f.eks. ved et vilkår om, at forsikringssummen skal udbetales, når den  

 begunstigede opnår en bestemt alder.
Omfattet af begrebet livsforsikring er  

 bl.a. kapitalforsikringer, rateforsikringer og livrenter.
Ved lignende  

 ordning i stk. 2 tænkes først og fremmest på kapitaler i  

 pengeinstitutter  

 m.v., som kommer til udbetaling i anledning af et dødsfald.
Tilsvarende  

 formulering er anvendt i dødsboskiftelovens § 89, stk. 1, nr.  

 4. Også summer, der kommer til udbetaling til den begunstigede i  

 indskyderens levende live, kan være omfattet af adgangen til omstødelse.
Det forekommer, at et pengeinstitut indsættes som  

 begunstiget i en forsikringsordning til sikkerhed for forsikringstagerens  

 gæld.  

 Baggrunden herfor er, at den begunstigede, så længe forsikringsbegivenheden  

 ikke er indtrådt, ikke kan overdrage, pantsætte eller på anden måde råde over  

 forsikringen.
Dette gælder også, selvom indsættelsen er uigenkaldelig, jf.  

 forsikringsaftalelovens § 109 og pensionsopsparingslovens § 9.  

 Kommer  

 forsikringsordningen i et sådant tilfælde til udbetaling til  

 pengeinstituttet,  

 kan der ikke ske omstødelse.
Dispositionen er i dette tilfælde udtryk for en  

 gensidig obligationsretlig forpligtelse mellem pengeinstituttet og  

 forsikringstageren, og dispositionen mangler som følge heraf det fornødne  

 gavemoment.
Hvis en livsforsikring eller lignende ordning omfatter en  

 medforsikret, må det bero på en konkret vurdering, hvorvidt en udbetaling til  

 den medforsikrede må anses for at være i strid med princippet i lovforslagets  

 § 31. Har forsikringstageren ved at lade ordningen omfatte en  

 medforsikret  

 søgt at omgå § 31, bør der ske omstødelse, hvis de øvrige betingelser i  

 § 31 er opfyldt.
Det vil således også i disse tilfælde være et krav, at  

 forsikringen er oprettet for et beløb, der stod i misforhold til boets  

 formue,  

 og at den medforsikrede vidste eller burde vide, at forsikringstageren var i  

 uskiftet bo, og at dispositionen stod i misforhold til boets formue.
Ved vurderingen af, om det beløb, der er indbetalt på en  

 livsforsikring eller lignende ordning, står i misforhold til boets formue, må  

 der - ligesom med gaver - foretages en samlet konkret bedømmelse, hvor der  

 tages udgangspunkt i en sammenligning mellem det beløb, ordningen reelt har  

 kostet længstlevende (forsikringstageren) og det uskiftede bos nettoværdi.  

 Ved  

 indbetaling på ordninger, hvor indbetalingerne er enten helt eller delvist  

 fradragsberettigede, er det den længstlevendes nettoudgift, som vil være  

 udgangspunktet for bedømmelsen af, om ordningen er oprettet for et beløb, der  

 stod i misforhold til boets formue.
Der skal således tages højde for, at der  

 kan  

 være opnået skattefradrag for visse indbetalinger.
Det bliver dermed  

 afgørende,  

 hvor stort et beløb, der kan siges at være fragået boet.
Ved  

 tegning af en  

 gruppelivsforsikring vil det ofte være en forholdsmæssig beskeden  

 præmieindbetaling, der pålægges den enkelte forsikringstager, mens den sum,  

 der  

 kommer til udbetaling ved forsikringstagerens død, kan være af en mere  

 betragtelig størrelse.
I disse tilfælde vil den længstlevendes bidrag typisk  

 ikke stå i misforhold til formuen, hvorfor der ikke kan ske omstødelse.
Det må bero på en konkret vurdering, om det er den samlede  

 pris for forsikringen eller et mindre beløb, der er afgørende for vurderingen  

 af, om det samlede indbetalte beløb stod i misforhold til boets formue.
Er en  

 del af forsikringsordningen blevet udbetalt til længstlevende, bør der ved  

 vurderingen af, om indskud/indbetalingerne stod i misforhold til formuen,  

 ikke  

 tages udgangspunkt i den samlede pris for forsikringen, men i et lavere  

 beløb.
Omstødelse er betinget af, at modtageren eller den  

 begunstigede var i ond tro både om, at ægtefællen var i uskiftet bo og om, at  

 dispositionen stod i misforhold til boets formue.
Bestemmelsen svarer på  

 dette  

 punkt til den gældende arvelovs § 22, stk. 1, og praksis i medfør  

 af  

 denne bestemmelse vil derfor også have betydning for lovforslagets § 31,  

 stk. 1 og 2.
Ligesom det er tilfældet ved omstødelse efter den gældende  

 arvelovs § 22, indebærer en omstødelse efter lovforslagets § 31, at  

 dispositionen er ugyldig ex tunc, og at gaven mv. går tilbage til boet  

 inklusive  

 den værdiforøgelse, som måtte være indtrådt i mellemtiden.
Derved kommer  

 resultatet også de arvinger til gode, der ikke har været parter i  

 omstødelsessagen, og for hvem der kan være indtrådt forældelse efter  

 lovforslagets § 32, stk. 2, (den gældende arvelovs § 22,  

 stk. 2, 2. pkt.). Konsekvensen af en omstødelse efter lovforslagets  

 § 31, stk. 2, vil være, at den begunstigede skal indbetale den  

 udbetalte forsikringssum til boet til afgørelse af, hvem forsikringssummen  

 skal  

 tilfalde.
Er bobehandlingen afsluttet, må boet genoptages efter  

 dødsboskiftelovens  

 § 103, stk. 1, nr. 1. Hvis der endnu ikke er taget stilling  

 til  

 boets behandlingsmåde, jf. dødsboskiftelovens § 7, må forsikringssummen  

 indbetales til skifteretten.
Som anført vil retsvirkningen af omstødelse - ugyldighed ex  

 tunc - betyde, at det bortgivne aktiv som udgangspunkt skal tilbageleveres  

 inklusive den værdiforøgelse, der måtte være indtrådt i mellemtiden.
Har  

 modtageren imidlertid væsentligt bidraget til en værdiforøgelse af aktivet,  

 kan  

 almindelige obligationsretlige betragtninger om ugrundet berigelse føre til,  

 at  

 modtageren i forbindelse med omstødelsen kompenseres herfor.
Ved vurderingen af retsvirkningerne af omstødelsen er det  

 afgørende, at boet (de øvrige arvinger) stilles, som om misbruget ikke havde  

 fundet sted.
Arvingerne har dermed ikke nødvendigvis krav på den  

 værditilvækst,  

 som aktivet er blevet tilført efterfølgende.
Er de aktiver, der søges  

 omstødt,  

 steget i værdi, og må det antages, at værdistigningen ikke ville være  

 indtrådt,  

 hvis aktiverne havde beroet i boet, vil modtageren kunne kompenseres herfor.  

 Vurderingen heraf vil bero på en konkret bedømmelse, herunder om der er tale  

 om  

 statiske eller dynamiske værdier, idet der særligt i forhold til  

 formueaktiver  

 i dynamisk udvikling vil kunne være grundlag for at overveje tilkendelsen af  

 et  

 kompensationskrav.
Tilsvarende må det bero på en konkret vurdering, om der er  

 mulighed for at rejse et erstatningskrav over for modtageren, hvis et  

 formueaktiv efter overdragelsen væsentligt er faldet i værdi.
Også i dette  

 tilfælde må det være af afgørende betydning, om værdifaldet skyldes udefra  

 kommende omstændigheder eller kan tilskrives modtageren.
 Stk. 3 er nyt i forhold til gældende ret og indebærer,  

 at der ikke er adgang til at kræve omstødelse i forbindelse med skiftet efter  

 den længstlevende ægtefælles død, hvis den pågældende livsarving kan opnå  

 fuld  

 dækning for sin arveret efter reglen om vederlagskrav i lovforslagets  

 § 30  

 (den gældende arvelovs § 21). Tilsvarende gælder, hvis en arving i  

 forbindelse med et skifte i længstlevendes levende live har fået tilkendt et  

 vederlagskrav.
 En arving, for hvem der er indtrådt forældelse efter  

 lovforslagets § 32, stk. 2 eller 3, kan stadig rejse vederlagskrav  

 i  

 boet efter lovforslagets § 30. Der gælder ikke nogen tidsfrist for  

 fremsættelse af vederlagskrav i anledning af misbrug af uskiftet bo.
Et udtrykkeligt afkald på retten til at kræve omstødelse  

 efter lovforslagets § 31 må som det klare udgangspunkt fortolkes som  

 også  

 at indebære et afkald på vederlagskrav.
Er der derimod tale om et stiltiende  

 afkald på omstødelse, f.eks. i den situation hvor de øvrige arvinger har haft  

 kendskab til dispositionen, men af hensyn til familiefreden har afstået fra  

 at  

 anlægge en omstødelsessag, vil det kræve meget tungtvejende grunde, førend et  

 sådant afkald kan anses for også at omfatte afkald på vederlag.
 Der henvises til de almindelige bemærkninger pkt. 5.2.2.3.  

 og 5.3.
Til  

 § 32 Stk. 1  

  

 ,  

  

 1. pkt.,  

  

 svarer i vidt omfang til den  

 gældende arvelovs § 22, stk. 2, 1. pkt., og fastslår, at en sag til  

 gavens omstødelse kun kan anlægges, hvis boet skiftes, eller den arving, som  

 vil anlægge sagen, har indgivet anmodning om skifte.
 Er boet efter længstlevende skiftet, kan en sag om  

 omstødelse stadig anlægges, hvis der ikke er indtrådt forældelse efter  

 stk. 2 eller 3. I dette tilfælde kan skifteretten genoptage  

 bobehandlingen  

 under henvisning til dødsboskiftelovens § 103, stk. 1, nr. 1.
 Det foreslås i stk. 1, 2. pkt., at sagen skal anlægges  

 ved skifteretten, der træffer afgørelse ved dom, jf. stk. 1, 2. pkt.
 Som det er tilfældet med sager, der behandles efter  

 dødsboskiftelovens § 89, stk. 1, er der adgang til at få sagen  

 henvist til eller anlagt for landsretten i overensstemmelse med  

 retsplejelovens  

 §§ 226 og 227, jf. stk. 1, 3. pkt.
 Det er med bestemmelsen forudsat, at de almindelige regler  

 om, at en sagsøger skal have retlig interesse i søgsmålet, finder anvendelse.  

 Sagsøger må således have lidt skade ved misbruget samt have en økonomisk  

 interesse i omstødelsen.
 Stk. 2  

  

 , der  

 vedrører dispositioner omfattet af lovforslagets § 31, stk. 1,  

 svarer  

 til den gældende arvelovs § 22, stk. 2, 2. pkt..
 Fristreglerne indebærer, at sag om omstødelse af en gave  

 eller et arveforskud skal anlægges inden 1 år efter, at arvingen har eller  

 burde have fået kendskab til fuldbyrdelsen af gaven eller arveforskuddet, og  

 senest 5 år fra fuldbyrdelsestidspunktet.
 At det er fuldbyrdelsestidspunktet, der er afgørende i  

 forhold til fristreglerne, medfører, at der ikke kan indtræde forældelse, så  

 længe der alene er tale om et gaveløfte.
Det forhold, at fristen på 1 år begynder at løbe fra  

 fuldbyrdelsestidspunktet medfører som udgangspunkt, at arvelader/gavegiver  

 ikke, inden overdragelsen sker, har mulighed for at få afklaret, hvorvidt der  

 vil blive anlagt en omstødelsessag.
Arvelader/gavegiver kan imidlertid i  

 denne  

 situation anlægge et anerkendelsessøgsmål mod de øvrige arvinger med påstand  

 om, at de skal anerkende, at den pågældende disposition ikke udgør et misbrug  

 af det uskiftede bo.
Endvidere må det antages, at en forudgående orientering om  

 den påtænkte overdragelse kan få betydning ved vurderingen af, om der  

 foreligger misbrug.
Det kan således tillægges betydning ved  

 misbrugsvurderingen,  

 at de øvrige arvinger i forbindelse med den forudgående orientering ikke har  

 rejst indsigelser mod overdragelsen.
Er der imidlertid tale om et klart  

 tilfælde af misbrug, kan arvelader ikke blot ved en forudgående orientering  

 afskære de øvrige arvinger fra på et senere tidspunkt at anfægte  

 dispositionen.
 1-års fristen regnes fra det tidspunkt, hvor livsarvingen  

 har eller burde have fået de nødvendige oplysninger til bedømmelse af sagen.  

 Den hidtidige praksis vedrørende fastlæggelsen af fristens begyndelse mv. vil  

 fortsat være relevant.
Ved siden af 1-års fristen foreslås det, at den absolutte  

 søgsmålsfrist på 5 år videreføres. 5-års fristen regnes fra dispositionens  

 fuldbyrdelse.
Det forudsættes, at praksis vedrørende 5-års fristens beregning  

 mv. opretholdes.
Der henvises herom til Svend Danielsen, Arveloven med  

 kommentarer, 5. udg., 2005, s.  

 236f.  

 (med referat af Østre Landsrets dom af 11. august 1975) og s. 245ff.
I den  

 nævnte dom havde en enke gennem årene givet en søn gaver.
Landsretten  

 fastslog,  

 at der under sagen alene kunne tages stilling til gavedispositioner, som var  

 fuldbyrdet inden for de sidste 5 år før sagsanlægget. Ældre dispositioner kan  

 således ikke omstødes, heller ikke selvom de indgår i en naturlig sammenhæng  

 med dispositioner inden for 5-års fristen. Ældre dispositioner kan dog have  

 betydning for vurderingen af, om der foreligger misbrug ved de dispositioner,  

 der foretaget inden for 5-årsfristen.
 Fristreglerne i stk. 3, der vedrører begunstigelser i  

 livsforsikringer eller lignende ordninger, der er oprettet for boets midler  

 for  

 et beløb, der stod i misforhold til boets formue, og hvor  

 forsikringsbegivenheden er indtrådt, svarer til stk. 2. Det præciseres i  

 bestemmelsen, at det afgørende tidspunkt for beregningen af  

 forældelsesfristerne  

 er det tidspunkt, hvor livsarvingen har eller burde have fået kendskab til  

 udbetalingen af en ordning omfattet af lovforslagets § 31, stk. 2,  

 og  

 senest 5 år fra dette tidspunkt.
For så vidt angår udbetaling af forsikringsordninger mens  

 længstlevende stadig er i live, kan arvingerne ikke af selskabet få oplyst,  

 hvem der er indsat som begunstiget, jf. lov om finansiel virksomhed kapitel 9  

 om videregivelse af oplysninger.
Forespørgsler af denne art kan kun besvares  

 med forsikringstagerens samtykke.
Længstlevende kan dog også i disse tilfælde  

 blive pålagt at give oplysninger om sine dispositioner, jf. lovforslagets  

 § 29, stk. 3.
Dispositioner, der ligger forud for 5-årsfristen, kan ikke  

 omstødes, selvom de indgår i en naturlig sammenhæng med dispositioner inden  

 for  

 5-årsfristen.
Udbetales en forsikring omfattet af lovforslagets § 31,  

 stk. 2, i rater, kan de udbetalinger, der er foretaget tidligere end 5  

 år  

 før sagens anlæg, ikke omstødes, selvom de indgår i en naturlig sammenhæng  

 med  

 de udbetalinger, der er foretaget inden for 5-års fristen.
De uomstødelige  

 udbetalinger kan imidlertid have betydning for vurderingen af, om der  

 foreligger  

 misbrug og dermed skal ske omstødelse af de udbetalinger, der er foretaget  

 inden for 5-årsfristen.
En sag om omstødelse skal anlægges mod modtageren af gaven,  

 arveforskuddet eller den udbetalte forsikringssum.
En sag om omstødelse af en  

 forsikringsordning skal således ikke anlægges mod forsikringsselskabet eller  

 pengeinstituttet.
Efter længstlevendes død kan forsikringsselskabet eller  

 pengeinstituttet i almindelighed straks udbetale forsikringssummen mv.  

 direkte til  

 den begunstigede i henhold til forsikringsaftalen eller aftalen med  

 pengeinstituttet.  

 Selskabet eller pengeinstituttet vil i praksis ikke have kendskab til, at  

 tegningen af en forsikring, der skal udbetales til en begunstiget, eller  

 indskuddet på en opsparingskonto til fordel for en begunstiget, indebar et  

 misbrug af rådigheden over det uskiftede bo.
Forsikringsselskabet eller  

 pengeinstituttet  

 vil derfor i almindelighed være berettiget til med frigørende virkning at  

 udbetale forsikringsbeløbet til den, der er begunstiget ifølge policen eller  

 opsparingsordningen.
Selskabet eller pengeinstituttet har heller ikke inden  

 udbetaling pligt til af egen drift at undersøge, om en begunstigelse kan  

 antages  

 at være i strid med de rådighedsbegrænsninger, der gælder for længstlevende,  

 når denne er i uskiftet bo, og dermed om begunstigelsen er omstødelig.
Er  

 udbetalingen sket, uden at selskabet må antages at have haft kendskab til, at  

 begunstigelsen er omstødelig, er selskabet ikke erstatningsansvarlig for  

 arvingernes tab, hvis den begunstigede er ude af stand til at betale det  

 udbetalte forsikringsbeløb tilbage.
Har selskabet imidlertid kendskab til, at begunstigelsen  

 kan være omstødelig, f.eks. fordi selskabet modtager underretning om, at der  

 er  

 rejst krav om omstødelse, bør udbetaling normalt sættes i bero, indtil dette  

 spørgsmål er afklaret.
Selskabet kan i øvrigt ikke med frigørende virkning  

 foretage udbetaling af hele forsikringssummen, hvis der forinden er gjort  

 indsigelser herimod efter § 104, således som denne bestemmelse foreslås  

 affattet i § 1, nr. 3, i det lovforslag om ændring af  

 forsikringsaftaleloven samt forskellige andre love (Begunstigelser i  

 forsikringsordninger og ændringer som følge af arveloven mv.), der er fremsat  

 samtidig med dette lovforslag.
Det må bero på en almindelig ond tros-vurdering og  

 almindelige regler om erstatning udenfor kontrakt, hvornår selskaberne ikke  

 kan  

 udbetale forsikringssummen med frigørende virkning som følge af selskabets  

 viden om begunstigelsens eventuelle omstødelighed.
Det forudsættes  

 imidlertid,  

 at arvingerne inden rimelig tid anlægger sag mod den begunstigede.
I de tilfælde, hvor der er tvivl om, hvem der er rette  

 fordringshaver, har selskaberne mulighed for at deponere med frigørende  

 virkning med støtte i deponeringsloven.
Selskaberne kan dog - i lighed med  

 hvad  

 der er tilfældet i dag - også lade ordningen stå i selskabet, indtil der er  

 klarhed over, hvem midlerne skal tilfalde.
 Der henvises til de almindelige bemærkninger pkt. 5.2.2.3.  

 og 5.3.
Til  

 § 33 Bestemmelsen fastslår, at alt, hvad den længstlevende  

 ægtefælle ejer, formodes at tilhøre det uskiftede bo ved skifte.
Bestemmelsen  

 svarer med en sproglig modernisering til den gældende arvelovs § 23.
Til  

 § 34 Bestemmelsen svarer med enkelte sproglige ændringer til den  

 gældende arvelovs § 24. Bestemmelsen fastslår, at den længstlevende  

 ægtefælle uden skifte overtager det uskiftede bo til fri rådighed, hvis alle  

 livsarvingerne efter den førstafdøde ægtefælle dør.
Ved skifte efter den  

 længstlevende ægtefælles død, finder lovforslagets § 16 om  

 svogerskabsarv  

 tilsvarende anvendelse.
 Reglen finder tilsvarende anvendelse ved ubetingede afkald  

 på forventet arv, der i medfør af lovforslagets § 42, stk. 3,  

 omfatter  

 den pågældende livsarvings livsarvinger (descendens).
Til kapitel 5 Kapitel 5 indeholder regler om arvehenstand for  

 længstlevende ægtefælle og afløser den gældende arvelovs § 24 e.
Til  

 § 35 Bestemmelsen regulerer betingelserne for at få  

 arvehenstand.
 I  

  

 stk. 1  

  

 foreslås det, at skifteretten kan give en ægtefælle henstand med udbetaling  

 af  

 arven eller en del heraf til en livsarving efter den førstafdøde ægtefælle,  

 hvis arven ikke kan udbetales uden afhændelse af fast ejendom, løsøre eller  

 andre aktiver, som er nødvendige, for at ægtefællen kan opretholde hjemmet  

 eller sit erhverv.
Bestemmelsen bygger således på, at der  som efter de  

 gældende regler - skal foretages en vurdering af den længstlevende ægtefælles  

 behov for at opnå arvehenstand.
I skifterettens vurdering må det bl.a. indgå,  

 om ægtefællen vil kunne udbetale arven ved at optage et realkreditlån i  

 ejendommen og forrente dette.
Adgangen til arvehenstand omfatter efter forslaget både  

 fælles livsarvinger og særlivsarvinger efter førstafdøde og svarer på dette  

 punkt til arvelovens § 24 e.
Bestemmelsen kan endvidere - ligesom  

 § 24  

 e - anvendes, uanset hvilken formueordning der har været i ægteskabet.
 Adgangen til henstand kan ikke udelukkes ved testamente.
I  

  

 stk. 2  

  

 foreslås det, at skifteretten ved afgørelsen af, om henstand skal gives helt  

 eller delvist, kan tage hensyn til, om en særlivsarving efter den førstafdøde  

 ægtefælle ønsker at overtage aktiver, som har en særlig erindringsværdi for  

 den  

 pågældende, efter reglerne om udtagelsesret i §§ 6 og 7. Bestemmelsen  

 indebærer, at der, inden skiftet afsluttes og henstanden gives, skal tages  

 stilling til, om særlivsarvingen skal udtage sådanne genstande til  

 vurderingsbeløbet fra førstafdødes bo.
Værdien af det udtagne skal fradrages  

 i  

 arven.
 I  

  

 stk. 3  

  

 åbnes der mulighed for, at skifteretten kan bestemme, at en henstand efter  

 stk. 1 i forhold til førstafdødes  

  

 særlivsarving  

  

 skal være betinget af, at livsarvingen af sin arvelod får udbetalt et efter  

 boets forhold passende beløb til forsørgelse, indtil særlivsarvingen fylder  

 18  

 år.
Den længstlevende ægtefælle skal efter forslaget  og i overensstemmelse  

 med de gældende regler - ikke overtage forsørgelsespligten over førstafdødes  

 mindreårige børn for at få arvehenstand, jf. dog lovforslagets § 36,  

 stk. 3, 2. pkt., hvorefter arvehenstanden løber til særlivsarvingens  

 fyldte 18. år, hvis ægtefællen overtager forsørgelsespligten.
Reglen i  

 § 35, stk. 3, er alene møntet på de situationer, hvor ægtefællen  

 ikke  

 overtager forsørgelsespligten over særlivsarvingen.
I tilfælde, hvor et bo skiftes med et mindreårigt barn, vil  

 denne få udbetalt sin arv.
Arven kan  eventuelt sammen med de  

 offentlige  

 støtteordninger  indebære en økonomisk og social sikring af det  

 mindreårige  

 særbarn.
Som anført i de almindelige bemærkninger pkt. 6.2. foreslås adgangen  

 til arvehenstand lempet i forhold til gældende ret, således at henstand som  

 udgangspunkt ikke skal være betinget af, at den længstlevende ægtefælle  

 bekoster særlivsarvingens underhold og uddannelse.
Reglen i  

 arvehenstandsbekendtgørelsens  

 § 7, stk. 1, foreslås på den baggrund overført til lovforslagets  

 stk. 3. Skifteretten skal således kunne beslutte, at en del af den  

 pågældendes arv skal udbetales her og nu til forsørgelse, selvom der i øvrigt  

 gives henstand med udbetaling af arven.
Særlivsarvingen bør ikke bringes i en  

 situation, hvor livsarvingen har mistet en forsørger samtidig med, at der  

 ikke  

 er almindelig adgang til at råde over i hvert fald en del af den arv, som  

 livsarvingen har fået efter arveladeren.
 Ved vurderingen af behovet for udbetaling af et beløb til  

 forsørgelse må det bl.a. indgå, om den længstlevende ægtefælle har det  

 mindreårige særbarn boende hos sig, og om ægtefællen har søgt om  

 forældremyndigheden  

 over barnet, jf. lov om forældremyndighed og samvær § 14. Bestemmelsen  

 er  

 begrænset til alene at gælde særlivsarvinger, da den længstlevende ægtefælle  

 har forsørgelsespligten over for fællesbørn, jf. § 13, stk. 1, i  

 lov  

 om børns forsørgelse.
Det bør afhænge af arveladerens indtægter, hvad der må  

 anses for et passende beløb.
Størrelsen af den arv, der tilkommer den  

 mindreårige særlivsarving, bør derimod ikke indgå i vurderingen.
Hvis den  

 mindreårige særlivsarving er sikret gennem en børnerente, der helt eller  

 delvist dækker forsørgelsestabet, bør denne også indgå i vurderingen.
Dette  

 bør  

 derimod næppe være tilfældet, hvis der er tale om udbetaling af  

 kapitalforsikring  

 eller kapitalpension, fordi et kapitalbeløb normalt vil skulle indestå i en  

 forvaltningsafdeling, hvorimod renterne må indgå i vurderingen af  

 forsørgelsesbehovet.
Ved vurderingen af, hvor stort et beløb der skal  

 udbetales  

 til barnet under henstandsperioden, kan der tages udgangspunkt i reglerne i  

 lov  

 om børns forsørgelse og børnetilskudsloven, der fastlægger de nærmere rammer  

 for den privatretlige og offentligretlige forsørgelsespligt over for børn.
Hensigten med stk. 3 er at give mulighed for at  

 erstatte den forsørgelse, som særbarnet mister ved arveladerens død, og som  

 ikke erstattes af sociale ydelser eller af børnepension eller lignende.
Dette  

 indebærer efter de gældende regler, at det som udgangspunkt kun vil være  

 aktuelt at tillægge en særlivsarving et beløb efter stk. 3, hvis  

 arveladerens indtægter på dødsfaldstidspunktet oversteg de vejledende grænser  

 for normalbidraget, idet normalbidraget vil blive erstattet af et forhøjet  

 tilskud efter børnetilskudsloven.
Det beløb, der skal udbetales til  

 særlivsarvingen, skal således tage udgangspunkt i, hvor stort et beløb ud  

 over  

 normalbidraget, den mindreårige særlivsarving ville have været berettiget  

 til.  

 Ved afgørelsen af, om der skal udbetales et beløb til særlivsarvingen, må der  

 tages udgangspunkt i de regler om børnebidrag og børnetilskud, der gælder på  

 tidspunktet for afgørelsen.
Aldersgrænsen foreslås fastsat til 24 år svarende til den  

 typiske aldersgrænse ved børnepensioner mv.
I betragtning af reglens  

 fakultative karakter er der ikke medtaget en regel om, at et person under 18  

 år, der har indgået ægteskab, ikke er omfattet af bestemmelsen.
Hvis arveladeren efterlader sig flere mindreårige børn, kan  

 der udbetales et beløb til hvert af børnene.
Ved fastsættelsen af beløbets  

 størrelse bør der tages udgangspunkt i børnenes alder.
Hvis barnet er 10 år  

 gammel, vil forsørgelseshensynet selvsagt være aktuelt i længere tid, end  

 hvis  

 barnet er 17 år.
Beløbet udbetales som et kapitaliseret beløb, der skal  

 administreres efter de almindelige regler om forvaltning af umyndiges midler  

 i  

 værgemålslovgivningen.
 Adgangen til at få et beløb udbetalt af arvelodden i  

 forbindelse med en afgørelse om henstand til den længstlevende ægtefælle kan  

 ikke begrænses ved testamente.
 Den førstafdøde ægtefælles mindreårige livsarvinger kan  

 ikke, mens de er mindreårige, få udbetalt et beløb efter bestemmelsen, hvis  

 den  

 længstlevende ægtefælle som led i en henstand efter lovforslagets § 36,  

 stk. 3, har overtaget den privatretlige forsørgelsespligt over  

 særbarnet.  

 Er særlivsarvingen fyldt 18 år, men under 24 år gammel, kan der derimod ske  

 udbetaling i medfør af stk. 3.
 Der henvises til de almindelige bemærkninger pkt. 6.2. og  

 6.3.
Til  

 § 36 Bestemmelsen omhandler arvehenstandens varighed og  

 udbetalingen af arven ved henstandsperiodens ophør.
I  

  

 stk. 1  

  

 fastslås det, at arvehenstand efter lovforslagets § 35, stk. 1,  

 gives  

 for 5 år fra den førstafdøde ægtefælles dødsdag.
Har ægtefællen alene ønsket  

 henstand for en periode på 3 år, bør skifteretten imødekomme dette og ikke af  

 egen drift fastsætte en længere henstandsperiode.
 Forslaget indebærer en udvidelse af de eksisterende regler  

 om arvehenstand, fordi henstanden vil kunne løbe ud over en eller flere  

 livsarvingers myndighedsalder.
 Hvis en henstand efter stk. 1 udløber, mens en særlivsarving  

 efter den førstafdøde ægtefælle stadig er umyndig, og ægtefællen ikke har  

 overtaget forsørgelsespligten over den pågældende, jf. stk. 3, skal den  

 udbetalte  

 arv forvaltes efter reglerne om formueadministration i værgemålslovens  

 kapitel  

 5.
Voksne umyndige livsarvingers arv vil som hidtil ikke være  

 omfattet af bestemmelsen.
En værge for en voksen umyndig livsarving vil kunne  

 give henstand og aftale vilkårene herfor med den længstlevende ægtefælle, dog  

 formentlig kun med statsamtets samtykke, jf. værgemålsbekendtgørelsens  

 § 6, jf. § 10, stk. 1.
Forlanger livsarvingen ikke arven udbetalt ved 5-års  

 periodens udløb, fortsætter henstanden, men livsarvingen kan på et hvilket  

 som  

 helst tidspunkt forlange arven udbetalt.
Der indtræder således ingen  

 passivitetsvirkning  

 alene på grundlag af manglende anmodning om udbetaling.
 Livsarvingen kan ikke ved henstandsperiodens udløb give  

 samtykke til, at den længstlevende ægtefælle får boet udleveret til uskiftet  

 bo, idet skifte af boet har fundet sted ved den førstafdøde ægtefælles død.
Efter forslaget er arvehenstand ikke betinget af, at den  

 længstlevende ægtefælle ikke gifter sig igen i henstandsperioden.
Da der er  

 stillet sikkerhed for livsarvingernes arv, jf. lovforslagets § 37, og da  

 henstandsperioden er tidsbegrænset, er der ikke behov for en regel, der  

 udelukker dette.
Hvis den længstlevende ægtefælle har indgået nyt ægteskab  

 og skilles, mens henstandsperioden stadig løber, skal livsarvingernes  

 arvekrav  

 kursansættes og indgå som et passiv på skiftet.
Kursansættelse kan i praksis  

 ofte ske ved henvendelse til et pengeinstitut og må ellers ske ved sagkyndig  

 vurdering.
Henstand med udbetaling af arven vil også kunne gives til  

 en længstlevende ægtefælle, der er i uskiftet bo, og som senere ønsker at  

 skifte boet, f.eks. fordi den pågældende ønsker at gifte sig igen.  

 5-årsfristen  

 i stk. 1 skal imidlertid også i denne situation regnes fra den  

 førstafdøde  

 ægtefælles dødsdag.
Anmoder den længstlevende ægtefælle derfor først om  

 skifte  

 2 år efter førstafdødes dødsdag, kan henstand kun meddeles for en periode på  

 3  

 år.
Hvis betingelserne i lovforslagets § 35, stk. 1,  

 er opfyldt, kan skifteretten efter stk. 2 forlænge henstandsperioden med  

 yderligere 5 år, eller eventuelt en kortere periode, hvis ægtefællen anmoder  

 om  

 det.
Af hensyn til livsarvingerne kan der kun ske forlængelse én gang.
Det  

 gælder også, selvom ægtefællen har anmodet om en kortere forlængelse end 5  

 år.  

 Arvehenstand vil således ikke kunne have en længere varighed 10 år, medmindre  

 henstanden gives efter stk. 3. Hvis skifteretten forlænger henstanden,  

 regnes forlængelsen fra udløbet af den første henstandsperiode.
En anmodning om forlængelse skal fremsættes tidligst 6  

 måneder før og senest ved udløbet af henstandsperioden i stk. 1, dvs.  

 senest ved normal kontortids ophør på den dag, henstanden udløber.
Er  

 henstanden givet for 5 år, indebærer bestemmelsen, at et krav om forlængelse  

 tidligst kan fremsættes, når der er forløbet 4 ½ år fra den førstafdøde  

 ægtefælles dødsdag.
Baggrunden herfor er, at vurderingen af, om betingelserne  

 for at forlænge henstanden er opfyldt, bør ske i forbindelse med udløbet af  

 henstandsperioden  

 i stk. 1.
Det kan forekomme, at skifteretten, f.eks. på grund af  

 sagens kompleksitet, ikke kan træffe afgørelse om, hvorvidt henstanden skal  

 forlænges, inden for arvehenstandsperioden på 5 år.
Det er ikke rimeligt, at  

 ægtefællen i denne situation skal tvinges til at udbetale henstandsarven til  

 livsarvingerne efter førstafdøde, og det foreslås derfor, at en anmodning om  

 forlængelse skal have opsættende virkning.
Hvis skifteretten afslår at  

 forlænge  

 henstandsperioden, beror det på retsplejelovens almindelige regler om kære i  

 kapitel 37, om kære skal tillægges opsættende virkning.
 I  

  

 stk. 3  

  

 foreslås det, at udbetaling af arven tidligst skal ske, når en fælles  

 livsarving  

 fylder 18 år.
Tilsvarende gælder, hvis den længstlevende ægtefælle i  

 forbindelse med henstandens givelse over for skifteretten erklærer, at den  

 pågældende overtager den privatretlige forsørgelsespligt over en  

 særlivsarving  

 efter den førstafdøde ægtefælle, sml. § 18, stk. 3, om uskiftet bo  

 med førstafdødes mindreårige særlivsarvinger.
Det er en betingelse, at  

 ægtefællen overtager forsørgelsespligten i forbindelse med, at arvehenstanden  

 gives.
En overtagelse af forsørgelsespligten på et senere tidspunkt fører  

 således ikke til, at en allerede etableret arvehenstand omfattes af  

 stk. 3.
 Forsømmer ægtefællen forsørgelsespligten, kan der blive  

 tale om at pålægge denne at betale bidrag i medfør af lov om børns  

 forsørgelse,  

 ligesom statsforvaltningen efter lovforslagets § 37, stk. 3, kan  

 anmode skifteretten om at bestemme, at den længstlevende ægtefælle skal  

 udbetale arven.
I  

  

 stk. 4  

  

 fastslås det, at arvekravet efter § 35, stk. 1, som udgangspunkt er  

 en ret til at få beløbet udbetalt kontant, når henstanden udløber.
Forslaget  

 indebærer, at livsarvingen ikke kan kræve at overtage boets aktiver til  

 vurderingsbeløbet for det beløb, der er omfattet af henstanden, medmindre  

 andet  

 fremgår af et testamente oprettet af den førstafdøde ægtefælle.
Hvis en arving, der har et arvekrav omfattet af en  

 henstand, skilles i henstandsperioden, skal arvekravet kursansættes og indgå  

 i  

 delingen på skiftet.
Hvis arvekravet er arvingens eneste aktiv, må der  

 foretages en opsat deling.
Hvis arvingen dør i henstandsperioden, tilfalder arvekravet  

 arvingens arvinger som arv.
Arvekravet må også i denne situation  

 kursansættes.
 Der henvises til de almindelige bemærkninger pkt. 6.2. og  

 6.3.
Til  

 § 37 Bestemmelsen omhandler ægtefællens sikkerhedsstillelse og  

 behandlingen af tvister om sikkerheden samt behandlingen af sager om  

 ægtefællens forsømmelse af en forsørgelsespligt over en umyndig særlivsarving  

 efter den førstafdøde ægtefælle, jf. lovforslagets § 36, stk. 3, 2.  

 pkt.
I  

  

 stk. 1  

  

 foreslås det, at der skal stilles fuld sikkerhed for livsarvingernes  

 arvekrav.  

 Skifteretten fastsætter sikkerheden og de nærmere vilkår herfor.
Forslaget  

 skal  

 ses i sammenhæng med lovforslagets § 39, hvorefter justitsministeren  

 bl.a.  

 skal fastsætte regler om sikkerhedsstillelsen.
 Det bør endvidere påses, at sikkerheden stilles i så sikre  

 aktiver, at senere konflikter om sikkerhedsstillelsen i videst mulige omfang  

 undgås.
Den længstlevende ægtefælle bør som udgangspunkt tage  

 initiativet til at foreslå, hvad sikkerheden skal bestå i.
Den behøver ikke  

 nødvendigvis at stilles som en panteret, men vil i stedet kunne stilles som  

 en  

 bankgaranti eller på anden betryggende måde.
Det typiske må forventes at  

 blive,  

 at sikkerheden stilles i form af pant i fast ejendom.
Ved afgørelser om sikkerhedsstillelse skal der tages hensyn  

 til karakteren af det aktiv, der tilbydes til sikkerhed.
Sikkerheden skal  

 altid  

 stilles i sikre aktiver, f.eks. fast ejendom eller obligationer.
Også aktier  

 eller anparter i et familieaktie- eller anpartsselskab kan efter  

 omstændighederne stilles som sikkerhed.
Der stilles ikke krav om, at der ved tilbud om sikkerhed i  

 fast ejendom altid skal indhentes en sagkyndig vurdering, idet dette i mange  

 tilfælde vil være overflødigt.
I forbindelse med behandlingen af en tvist om  

 sikkerheden kan skifteretten imidlertid efter anmodning fra en af parterne  

 bestemme, at der skal foretages en sagkyndig vurdering ved en vurderingsmand,  

 der udmeldes af skifteretten, jf. dødsboskiftelovens §§ 93-94. Udgifter  

 til vurdering efter §§ 93-94 bør som udgangspunkt bæres af den  

 længstlevende  

 ægtefælle, men skifteretten kan træffe anden bestemmelse, jf.  

 dødsboskiftelovens § 95, stk. 3. Dette bør navnlig kunne ske ved  

 vurderingsanmodninger fra arvinger, når det viser sig, at vurderingen ikke  

 fører til et andet resultat end det af ægtefællen hævdede, sml. herved  

 § 95, stk. 3.
Sikkerheden skal opfylde dansk rets almindelige regler,  

 herunder navnlig kravet om sikringsakt.
Sikkerheden er stillet som andre  

 fordringsrettigheder, herunder panterettigheder mv., efter dansk rets  

 almindelige regler og vil således være beskyttet i tilfælde af konkurs.
 I  

  

 stk. 2  

  

 fastsættes det, at skifteretten tager stilling til tvister om sikkerheden.  

 Bestemmelsen er rettet mod tvist, der opstår efter, at skifteretten har  

 fastsat  

 sikkerhed i medfør af stk. 1, f.eks. tvister, der opstår i forbindelse  

 med  

 omlægning af sikkerheden.
I stk. 2, 2. pkt. foreslås det, at skifteretten efter  

 anmodning fra en livsarving eller statsforvaltningen, hvis livsarvingen er  

 umyndig, kan bestemme, at den længstlevende ægtefælle skal udbetale arven,  

 hvis  

 der er sket en væsentlig forringelse af sikkerheden.
Parterne i forbindelse  

 med  

 sagens behandling er den længstlevende ægtefælle og livsarvingen.
Statsamtet  

 er  

 ikke part i sagen, selvom sagen er indbragt for skifteretten på statsamtets  

 foranledning.
 Det er som udgangspunkt overladt til parterne selv at følge  

 udviklingen i sikkerheden.
Der er ikke fastsat særlige regler om overdragelse af  

 arvekravet til tredjemand.
For umyndige livsarvingers vedkommende gælder de  

 almindelige regler i værgemålslovens kapitel 5 om formuens forvaltning og  

 anbringelse.  

 Overdrager en myndig livsarving arvekravet, skal de almindelige regler om  

 overdragelse iagttages, f.eks. om denuntiation.
En aftaleerhverver vil også  

 kunne påberåbe sig stk. 2. Ved vurderingen af, om der er sket en  

 væsentlig  

 forringelse af sikkerheden, må der også ses på overdragelsen og vilkårene for  

 denne.
 Der bør som udgangspunkt være gjort op med spørgsmålet om  

 sikkerhedsstillelse i forbindelse med, at arvehenstanden gives, således at  

 der  

 så vidt muligt ikke opstår behov for at overveje spørgsmålet om  

 sikkerhedsstillelse  

 i løbet af henstandsperioden.
Skifteretten kan efter stk. 2, 2. pkt., alene træffe  

 bestemmelse om arvens udbetaling, hvis sikkerheden er væsentligt forringet.  

 Dette indebærer, at arven som det klare udgangspunkt ikke kan forlanges  

 udbetalt i tilfælde, hvor en sikkerhed, der fra starten har været  

 fuldstændig,  

 i henstandsperioden ændrer sig som følge af almindelige konjunkturudsving,  

 f.eks. et generelt fald i huspriserne.
På den anden side vil arven kunne  

 kræves  

 udbetalt, hvis ægtefællen f.eks. vanrøgter en fast ejendom, der er stillet  

 til  

 sikkerhed for arvekravet, i et sådant omfang, at sikkerheden ikke længere  

 opfylder kravene.
Ægtefællen kan i den forbindelse tilbyde at omlægge sikkerheden,  

 og parterne kan aftale omlægning.
En aftale herom bør være skriftlig.  

 Udgifterne ved en omlægning må som udgangspunkt afholdes af ægtefællen.
 I  

  

 stk. 3  

  

 foreslås det, at statsforvaltningen kan anmode skifteretten om at bestemme,  

 at  

 den længstlevende ægtefælle skal udbetale arven, hvis ægtefællen har forsømt  

 sin privatretlige forsørgelsespligt over for barnet, sml. lovforslagets  

 § 29, stk. 4, om den længstlevende ægtefælles forsømmelse i  

 uskiftet  

 bo af forsørgelsespligten over for et særbarn efter den førstafdøde  

 ægtefælle.
 Der henvises til de almindelige bemærkninger pkt. 6.2. og  

 6.3.
Til  

 § 38 Det foreslås, at skifterettens afgørelse efter  

 lovforslagets §§ 35-37 skal træffes ved kendelse.
Afgørelsen kan  

 indbringes for højere ret ved kære efter reglerne i retsplejelovens kapitel  

 37.
 Der henvises til de almindelige bemærkninger pkt. 6.2. og  

 6.3.
Til  

 § 39 Efter forslaget skal justitsministeren fastsætte regler om  

 forrentningen af arvekrav omfattet af lovforslagets § 35, stk. 1,  

 administrationen  

 af beløb, der er udbetalt til en særlivsarving til forsørgelse i medfør af  

 lovforslagets § 35, stk. 3, samt kravene til sikkerhedsstillelsen  

 efter § 37, stk. 1.
 Der henvises til de almindelige bemærkninger pkt. 6.2. og  

 6.3.
Til kapitel 6 Kapitlet indeholder en regel om testamentsarvingers legale  

 adgang til overtagelse efter vurdering.
Til  

 § 40 Det foreslås, at reglerne om slægtsarvingers overtagelse af  

 aktiver til vurderingsbeløbet i §§ 6-8 skal finde tilsvarende  

 anvendelse,  

 hvis en person ved testamente er indsat til at arve en andel af boet, eller  

 hvor en arving er gjort til legatar ved testamente eller efter skifterettens  

 bestemmelse i medfør af dødsboskiftelovens § 13, stk. 3.
 Der henvises til de almindelige bemærkninger pkt. 7.2 og  

 7.3.
Til kapitel 7 Kapitel 7 handler om aftaler om arv og arveforskud og  

 viderefører reglerne i den gældende arvelovs kapitel 6 med enkelte ændringer.
Til  

 § 41 Bestemmelsen forbyder dispositive arvepagter.
Stk. 1, 1. pkt.,  

  

 og  

  

 stk. 2  

  

 svarer med enkelte  

 sproglige ændringer til den gældende arvelovs § 30 og opretholder dermed  

 forbuddet mod dispositive arvepagter.
Praksis efter arvelovens § 30  

 forudsættes opretholdt.
I stk.   

  

 1, 2.  

 pkt.,  

  

 præciseres det, at arvinger ikke uden arveladerens tiltrædelse kan  

 indgå aftaler med medarvinger om overtagelse af aktiver i boet.
Kvalitative  

 aftaler om fordeling af arven er således efter lovforslaget ugyldige.
 Der henvises til de almindelige bemærkninger pkt. 8.2.1. og  

 8.3.1.
Til  

 § 42 Bestemmelsen omhandler afkald på forventet og  og som nyt  

 i forhold til gældende ret - falden arv.
 Stk. 1  

  

 indebærer, at arveladeren kan give afkald på forventet arv og falden arv.  

 Bestemmelsen omfatter både legale arvinger og testamentsarvinger.
 Bestemmelsen svarer for så vidt angår forventet arv til den  

 gældende arvelovs § 31, stk. 1.
Det er derimod en nydannelse, at reglen også omfatter  

 afkald på falden arv.
Forslaget tilsigter ikke at gribe ind i området for  

 boafgiftslovens § 5. Der vil således fortsat være tilfælde, hvor der kan  

 gives civilretligt gyldigt afkald, men hvor der efter § 5 sker  

 dobbeltbeskatning.
Det vil f. eks. være tilfældet, hvor afkaldsgiveren gør  

 sit  

 afkald betinget af andre forhold end vederlag, herunder hvor afkaldet gøres  

 betinget af, at afkaldsgiveren forbeholder sig rentenydelse.
Det fremgår af  

 forarbejderne til boafgiftslovens § 5, at denne konstruktion ikke kan  

 anvendes i forbindelse med afkald på falden arv, og der vil således i denne  

 situation blive tale om dobbeltbeskatning (Folketingstidende 1994-95, Tillæg  

 A,  

 s. 3848).
Stk. 2  

  

 indebærer, at et afkald på forventet arv som hidtil gives over for  

 arveladeren  

 eller over for arveladerens ægtefælle, hvis denne er i uskiftet bo.  

 Arveafkald  

 indebærer, at der indgås en aftale mellem arvingen (afkaldsgiveren) og  

 arveladeren.
En ensom afkaldserklæring er således ikke tilstrækkelig.
I overensstemmelse med almindelige aftaleretlige regler  

 skal afkaldet endvidere være accepteret af arveladeren, hvilket kan ske  

 stiltiende.
Nægtes accept, er afkaldet uden virkning, idet en aftale i så  

 fald  

 ikke er indgået.
Er der tale om et afkald uden betingelser, må det være  

 tilstrækkeligt, at afkaldet er kommet frem til arvelader.
I denne situation  

 bør  

 der således ikke være krav om accept fra arveladeren.
Der stilles ingen  

 formkrav  

 til en aftale om afkald på forventet arv.
Af bevismæssige årsager bør aftalen  

 dog som hovedregel affattes skriftligt og eventuelt også underskrives for  

 notaren.
Bestemmelsen behandler ikke spørgsmålet om fremgangsmåden  

 ved afkald på falden arv.
Det må derfor afgøres efter almindelige  

 aftaleretlige  

 regler, om der er givet et afkald på falden arv, og om afkaldet er givet over  

 for en person, der kan modtage et sådant afkald.
Afkaldet kan således navnlig  

 afgives over for bobestyreren, medarvinger eller skifteretten.
En ensom  

 erklæring er ikke tilstrækkelig.
I  

  

 stk. 3  

  

 fastslås det, at et afkald på arv også har virkning for arvingens  

 livsarvinger,  

 medmindre disses arveret er forbeholdt.
Bestemmelsen omfatter både forventet  

 arv og falden arv.
For så vidt angår forventet arv, svarer forslaget til den  

 gældende arvelovs § 31, stk. 1, 2. pkt., hvorimod det formentlig  

 indebærer en ændring af retstilstanden for så vidt angår falden arv.
 Der henvises til de almindelige bemærkninger pkt. 8.2.2. og  

 8.3.2.
Til  

 § 43 Bestemmelsen er ny og fastlægger, hvornår der er tale om et  

 arveforskud.
Et arveforskud foreligger, hvis en arving fra arveladeren har  

 modtaget en ydelse af økonomisk værdi, og det må anses for aftalt, at værdien  

 af ydelserne senere skal fradrages i arvingens arv.
En sådan aftale kan være  

 stiltiende.
Det beror således på almindelige aftaleretlige regler, om der er  

 tale om et arveforskud.
 Der henvises til de almindelige bemærkninger pkt. 8.2.3. og  

 pkt. 8.3.3.
Til  

 § 44 Bestemmelsen omhandler arveforskud til livsarvinger, som en  

 ægtefælle har ydet af fællesejemidler eller midler, der bliver fælleseje ved  

 ægtefællens død.
Bestemmelsen viderefører den gældende arvelovs § 32 med  

 enkelte ændringer I  

  

 stk. 1  

  

 fastslås det, at arveforskud, som en fælles livsarving har modtaget,  

 medmindre  

 andet er aftalt, så vidt muligt skal fradrages i arven efter den førstafdøde  

 ægtefælle, når arveforskuddet er ydet af fælleseje, skilsmissesæreje eller af  

 et andet særeje, der bliver fælleseje ved ægtefællens død, og der skiftes i  

 den  

 længstlevende ægtefælles levende live.
Bestemmelsen svarer med sproglige  

 ændringer og en præcisering vedrørende særeje til den gældende arvelovs  

 § 32, stk. 1, 1. pkt.
 I  

  

 stk. 2  

  

 fastslås det, at et testamente oprettet af den førstafdøde ægtefælle skal  

 vige,  

 i det omfang det er nødvendigt for, at der kan ske fradrag i medfør af  

 stk. 1. Bestemmelsen svarer med sproglige ændringer til den gældende  

 arvelovs § 32, stk. 1, 2. pkt.
Stk. 3  

  

 indebærer, at den del af arveforskuddet, som ikke har kunnet fradrages i  

 arven  

 efter den førstafdøde ægtefælle, skal afkortes i arven efter den  

 længstlevende  

 ægtefælle.
Bestemmelsen svarer med sproglige ændringer til den gældende  

 arvelovs § 32, stk. 1, 2. pkt.
Stk. 4  

  

 er  

 nyt og medfører, at der ved skifte af et uskiftet bo efter den længstlevende  

 ægtefælles død skal ske forholdsmæssigt fradrag i arven efter hver af  

 forældrene for arveforskud til fællesbørn.
Et krav om, at afkortningen alene  

 skulle ske i arven efter den ene ægtefælle, ville kunne føre til, at  

 testamentariske dispositioner bliver uvirksomme og vil dermed kunne skabe  

 uhensigtsmæssige resultater.
Hvis der er tale om et særbarn, skal afkortning  

 derimod selvsagt alene ske i arven efter den pågældende forælder.
Stk. 5  

  

 indebærer, at stk. 1-4 også gælder for forskud, som ydes af en ægtefælle  

 i  

 uskiftet bo.
Bestemmelsen svarer med sproglige ændringer til den gældende  

 arvelov § 32, stk. 2.
Til  

 § 45 Bestemmelsen omhandler arveforskud til stedbørn og svarer  

 med en præcisering vedrørende særeje, sml. lovforslagets § 44,  

 stk. 1, nr. 1, til den gældende arvelovs § 33. Bestemmelsen  

 fastslår,  

 at arveforskud, som en ægtefælle har givet et stedbarn eller dets  

 livsarvinger  

 af fælleseje eller af skilsmissesæreje eller andet særeje, der bliver  

 fælleseje  

 ved ægtefællens død, fradrages i arven efter den anden ægtefælle, hvis det er  

 aftalt, at ydelsen skal være forskud på arven efter denne.
Til  

 § 46 Bestemmelsen omhandler bl.a. værdiansættelsen af  

 arveforskud og svarer med sproglige ændringer til den gældende arvelovs  

 § 34.
Til  

 § 47 Bestemmelsen omhandler beregningen af arvelodder og  

 tvangsarv, når der er givet arveforskud, og svarer med sproglige ændringer  

 til  

 den gældende arvelovs § 35.
Til kapitel 8 Kapitlet indeholder regler om udelukkelse og bortfald af  

 arveret.
Til  

 § 48 Bestemmelsen handler om fradømmelse af arveret og  

 viderefører den gældende arvelovs § 36 med nogle ændringer.
Stk. 1  

  

 indebærer, at det ved dom kan bestemmes, at en person, der har begået en  

 forsætlig overtrædelse af straffeloven, som har medført en andens død,  

 fortaber  

 retten til at få arv, der var afhængig af den dræbtes død.
Det foreslås  

 præciseret  

 i lovteksten, at bestemmelsen udover arveret også finder anvendelse på  

 forsikringssummer,  

 pensioner, herunder kapital- og ratepensioner og andre ydelser, der kommer  

 til  

 udbetaling som følge af dødsfaldet, herunder f.eks. udbetalinger fra  

 Lønmodtagernes  

 Dyrtidsfond.
 Efter  

  

 stk. 2  

  

 kan den, der har forsøgt at dræbe en slægtsarving, øvet vold mod eller groft  

 krænket den pågældende eller truet vedkommende på strafbar måde, efter den  

 forurettedes anmodning fradømmes ret til arv  og i overensstemmelse med  

 præciseringen  

 i stk. 1  forsikringssummer, pensioner eller andre ydelser, der er  

 afhænge af den pågældendes død.
Forslaget til stk. 2 indebærer en udvidelse af  

 adgangen til fradømmelse af arv i forhold til den gældende arvelovs  

 § 36,  

 stk. 2, hvorefter fradømmelse alene kan ske i forhold til den, der har  

 dræbt en slægtning i opstigende linie.
Det foreslås således, at fradømmelse  

 fremover skal kunne ske i alle tilfælde, hvor en slægtsarving har begået et  

 forhold som omhandlet i bestemmelsen mod den pågældende.
Slægtsarvinger er  

 arvingerne efter lovforslagets §§ 1-4. Bestemmelsen indebærer som hidtil  

 ikke adgang til at træffe bestemmelse om fradømmelse af arv i forhold til  

 ægtefællen. Ægtefællers indbyrdes arveret ophører imidlertid ved separation  

 og  

 skilsmisse, jf. lovforslagets § 49.
 Udtrykket groft fornærmet i den gældende arvelovs  

 § 36, stk. 2, foreslås endvidere erstattet med groft  

 krænket, idet  

 dette udtryk må anses for mere dækkende for de handlinger, der er omfattet af  

 bestemmelsen, og som udover grove freds- og ærekrænkelser antages at omfatte  

 anden krænkende og nedværdigende behandling f.eks. i form af ulovlig tvang,  

 jf.  

 straffelovens § 260, vanrøgt, jf. straffelovens § 213, ulovlig  

 frihedsberøvelse,  

 jf. straffelovens § 261 eller hensættelse i hjælpeløs tilstand, jf.  

 straffelovens § 250.
 Efter  

  

 stk. 3  

  

 ,  

 der svarer til den gældende arvelovs § 36, stk. 3, kan afgørelse i  

 henhold til stk. 1 og 2 træffes ved straffedommen eller under en særlig  

 sag.
Efter  

  

 stk. 4  

  

 kan en fradømt arveret helt eller delvist tilbagegives den dømte ved  

 testamente.
I overensstemmelsen med præciseringen i stk. 1 vedrørende  

 forsikringssummer mv. foreslås det endvidere, at også en fradømt ret til  

 forsikringssummer, pensioner og andre ydelser mv. kan tilbagegives ved  

 indsættelse af den pågældende som begunstiget i henhold til ordningen mv.
 Der henvises til de almindelige bemærkninger pkt. 9.2. og  

 9.3.
Til  

 § 49 Bestemmelsen omhandler bortfald af arveret ved separation  

 og skilsmisse mv. og svarer med enkelte sproglige moderniseringer til den  

 gældende arvelovs § 38.
 I  

  

 stk. 1  

  

 fastslås det, at ægtefæller indbyrdes arveret bortfalder ved separation og  

 skilsmisse.
 Dør en af parterne i et omstødeligt ægteskab, følger det af  

 stk. 2, at den anden part ikke arver, hvis § 27, stk. 1 eller  

 2,  

 i lov om ægteskabs indgåelse og opløsning efter den pågældendes anmodning  

 anvendes, eller hvis sag til ægteskabets omstødelse af det offentlige var  

 anlagt eller ifølge den, der var gældende ved ægteskabets indgåelse skulle  

 have  

 været anlagt. Ægteskabslovens § 27, stk. 1 og 2, indeholder regler  

 om  

 adgangen til forlods at udtage egne aktiver ved skifte af et omstødeligt  

 ægteskab, herunder bl.a. om, at en ægtefælle, der var i god tro om  

 omstødelsesgrunden, kan kræve godtgørelse hos den anden ægtefælle.
 Der henvises til de almindelige bemærkninger pkt. 9.2. og  

 9.3.
Til kapitel 9 Kapitlet indeholder regler om adgangen til at træffe  

 testamentarisk bestemmelse om tvangsarv.
Der fastsættes regler om overtagelse  

 efter vurdering, umyndiges arv, fordeling af tvangsarv efter en tvangsarving,  

 der er ude af stand til at handle fornuftmæssigt, samt regler om båndlæggelse  

 af tvangsarv.
Til  

 § 50 Bestemmelsen regulerer arveladerens adgang til at råde over  

 tvangsarv, herunder til at råde kvalitativt og til at træffe bestemmelse om  

 kontant  

 udbetaling af tvangsarven.
I  

  

 stk. 1  

  

 fastslås det, arveladeren ikke ved testamente kan råde over tvangsarv,  

 medmindre dette er hjemlet ved lov.
Bestemmelsen svarer med sproglige  

 moderniseringer til den gældende arvelovs § 26, stk. 1.
Stk. 2  

  

 åbner  

 mulighed for, at arveladeren ved testamente kan bestemme, at en livsarving  

 skal  

 have sin tvangsarv udbetalt kontant.
Det er en forudsætning, at testamentet  

 udtrykkeligt fastsætter, at livsarvingens tvangsarv skal udbetales kontant.  

 Hvis testamentet alene angiver, at den pågældende kun skal have sin  

 tvangsarv,  

 vil tvangsarven stadig være en andelsret i boet.
Efter stk. 2 kan arveladeren endvidere ved testamente  

 give en livsarving ret til for sin tvangsarv at overtage bestemte aktiver  

 eller  

  som noget nyt i forhold til gældende ret - aktiver efter eget valg til  

 vurderingsbeløbet.
Det kan i den forbindelse bestemmes, at retten også gives  

 til aktiver, der overstiger værdien af den pågældendes arvelod mod, at  

 arvingen  

 skal betale det overskydende beløb kontant til de øvrige arvinger.
 Ægtefællens ret efter lovforslagets § 11, stk. 1  

 (forlodsretten for genstande, der har tjent til ægtefællens personlige brug  

 og  

 mindreårige børns brug), og lovforslagets § 91, stk. 2  

 (samtykkereglen vedrørende visse fællesejeaktiver), skal dog respekteres.  

 Lovforslaget er på dette punkt snævrere end den gældende arvelovs § 26,  

 stk. 2, hvorefter ægtefællens ret til at overtage aktiver til  

 vurderingsbeløbet generelt ikke kan berøres af en fortrinsret, der tildeles  

 en  

 livsarving ved testamente.
 En testamentarisk bestemmelse efter stk. 2 er  

 endvidere begrænset af den generelle regel om omfanget af ægtefællens  

 kvalitative  

 testationskompetence over fuldstændigt særeje og fælleseje i lovforslagets  

 § 90 og § 91, stk. 1.
Gives der flere livsarvinger ret til for deres tvangsarv at  

 overtage aktiver efter eget valg, uden at det fastsættes, hvordan den  

 indbyrdes  

 valgret skal udøves, må der trækkes lod om hver genstand, hver gang to eller  

 flere af disse arvinger ønsker at vælge samme genstand.
Det kan ved  

 testamente  

 bestemmes, at de genstande, to eller flere arvinger ønsker at udtage, f.eks.  

 skal udtages på skift mellem disse efter lodtrækning blot én gang.
 Det følger af  

  

 stk. 3  

  

 ,  

 at en arvelader, som efterlader sig både fælleseje og fuldstændigt særeje,  

 kun  

 med respekt af ægtefællens rettigheder efter § 11, stk. 1, og  

 § 91, stk. 2, ved testamente kan bestemme, om en livsarvings ret  

 til  

 tvangsarv skal dækkes af fællesejet eller af særejet.
 Der henvises til de almindelige bemærkninger pkt. 10.2.1.  

 og 10.3.1.
Til  

 § 51 Bestemmelsen åbner mulighed for, at en arvelader ved  

 testamente kan træffe bestemmelse om, hvem tvangsarv, der tilkommer en  

 livsarving efter arveladeren, skal tilfalde, hvis livsarvingen dør før det  

 fyldte 18 år uden at have indgået ægteskab og uden at efterlade sig børn.  

 Hvis  

 den mindreårige livsarving selv har fået børn, er det ikke muligt at oprette  

 testamente om den umyndiges tvangsarv, idet arven her må tilfalde den  

 umyndiges  

 børn.
 Et testamente om fordeling af en umyndig livsarvings arv  

 bortfalder automatisk, når livsarvingen fylder 18 år, dvs. på det tidspunkt  

 hvor livsarvingen selv kan oprette testamente, jf. lovforslagets § 62,  

 stk. 1.
 Den foreslåede bestemmelse omhandler alene tvangsarv.  

 Friarv vil af arveladeren som hidtil kunne indsættes i en  

 successionsrækkefølge,  

 jf. pkt. 11.2.2. og 11.3.2. samt lovforslagets § 60 og bemærkningerne  

 hertil.
 De almindelige regler om oprettelse og tilbagekaldelse af  

 testamenter og om testamenters ugyldighed og anfægtelse mv. finder  

 tilsvarende  

 anvendelse på et testamente, der oprettes i medfør af § 51.
 Der henvises til de almindelige bemærkninger pkt. 10.2.2.  

 og 10.3.2.
Til  

 § 52 Bestemmelsen indebærer en udvidelse af adgangen til at  

 testere over livsarvingers tvangsarv i forhold til Justitsministeriets  

 praksis  

 efter den gældende arvelovs § 71, stk. 2, om arv, der ellers ville  

 tilfalde staten.
Om baggrunden herfor henvises til de almindelige  

 bemærkninger  

 pkt. 10.2.3. og 10.3.3.
 Med  

  

 stk. 1  

  

 skabes der mulighed for, at en arvelader kan råde over tvangsarv i  

 situationer,  

 hvor en tvangsarving er ude af stand til at handle fornuftmæssigt, jf.  

 lovforslagets § 74 (nr. 1), og hvor det må forventes, at denne tilstand  

 ikke er forbigående (nr. 2). Herudover er det selvsagt en forudsætning, at  

 tvangsarvingen ikke har oprettet gyldigt testamente (nr. 3). Efter forslaget  

 er  

 det endelig et krav, at tvangsarvingen ikke efterlader sig tvangsarvinger  

 (nr.  

 4), og at en skifteværge, jf. dødsboskiftelovens § 15, stk. 2,  

 eller  

 en værge, der er beskikket for tvangsarvingen efter reglerne i  

 værgemålsloven,  

 godkender den testamentariske disposition (nr. 5).
 Arveladerens ægtefælle og livsarvinger er tvangsarvinger,  

 jf. lovforslagets §§ 5 og 10.
 Det følger af den generelle bestemmelse i lovforslagets  

 § 78, at et testamente, der går ud på en anvendelse eller  

 tilintetgørelse  

 af tvangsarvingens arv, som åbenbart savner fornuftig mening, selvsagt ikke  

 kan  

 godkendes.
Stk. 2  

  

 indebærer, at testamentariske bestemmelser efter stk. 1 kun får  

 virkning,  

 hvis betingelserne om, at tvangsarvingen ikke må efterlade sig tvangsarvinger  

 (nr. 3), og at tvangsarvingen ikke må have oprettet gyldigt testamente (nr.  

 4),  

 fortsat er opfyldt ved tvangsarvingens død.
Begge betingelser skal være  

 opfyldt.
Hvis en testamentsinhabil arving bliver testamentshabil og opretter  

 testamente, falder godkendelsen bort, idet betingelsen om, at tvangsarvingen  

 ikke har oprettet gyldigt testamente, herefter ikke længere er opfyldt.
 Efter  

  

 stk. 3  

  

 kan justitsministeren om nødvendigt fastsætte regler om meddelelse af  

 tilladelse efter stk. 1.
 Der henvises til de almindelige bemærkninger pkt. pkt.  

 10.2.3. og 10.3.3.
Til  

 § 53 Stk. 1  

  

 opretholder adgangen til at båndlægge tvangsarv, men det foreslås som noget  

 nyt  

 i forhold til gældende ret, at tvangsarv kun kan båndlægges til livsarvingens  

 fyldte 25. år.
 Båndlæggelsen af tvangsarv bortfalder automatisk, når  

 arvingen fylder 25 år, og en testamentarisk bestemmelse om båndlæggelse af  

 tvangsarv ud over livsarvingens fyldte 25. år vil være uvirksom for perioden  

 efter, at livsarvingen er fyldt 25 år.
 Bestemmelsen vedrører - som hidtil  kun adgangen til at  

 båndlægge den tvangsarv, der tilkommer en livsarving. Ægtefællens tvangsarv  

 kan  

 ikke båndlægges.
Er arvingen under værgemål efter værgemålslovens §§ 5  

 eller 6 ved båndlæggelsens ophør, følger det af værgemålslovens § 35, at  

 arven som udgangspunkt skal anbringes i en forvaltningsafdeling, der er  

 tilknyttet et pengeinstitut.
Anvendelse af formuen vil kun kunne ske med  

 statsforvaltningens samtykke, jf. værgemålslovens § 39. Ophører  

 værgemålet, får arvingen fri rådighed over arven.
Stk. 2  

  

 viderefører den gældende arvelovs § 58, stk. 2, med sproglige  

 moderniseringer.
Efter bestemmelsen kan justitsministeren eller den,  

 justitsministeren bemyndiger dertil, fritage for opfyldelse af arveladerens  

 bestemmelse om båndlæggelse, hvis arven er af ringe værdi.
Bestemmelsen  

 anvendes alene i tilfælde, hvor båndlæggelsen endnu ikke er iværksat.
Er  

 båndlæggelsen iværksat, kan frigivelse eventuelt ske efter lovforslagets  

 § 61, nr. 2. Praksis efter den gældende arvelovs § 58, stk. 2,  

 forudsættes i øvrigt opretholdt.
Efter gældende praksis kan fritagelse  

 forventes i tilfælde, hvor nettoarven ikke er over 75.000 - 100.000 kr.
 Der henvises til de almindelige bemærkninger pkt. 10.2.4.1.  

 og 10.3.4.
Til  

 § 54 Bestemmelsen omhandler administration og anbringelse af  

 båndlagt tvangsarv og svarer med enkelte sproglige moderniseringer til den  

 gældende arvelovs § 61.
Til  

 § 55 Bestemmelsen omhandler retsvirkningerne af båndlæggelse og  

 svarer i vidt omfang til den gældende arvelovs § 62, stk. 1, 2 og  

 4.
Det følger af stk. 1, at arvingen ikke kan råde over  

 tvangsarven i levende live, når arven er båndlagt.
Det præciseres i  

 bestemmelsen,  

 at arvingen alene kan hæve renter og indtægter af den båndlagte kapital.
Der  

 er  

 ikke tilsigtet nogen ændring i forhold til den gældende arvelovs § 62,  

 stk. 1. Et aktieudbytte kan således som hidtil hæves, hvorimod  

 kursgevinster må anses for en del af kapitalen.
Andre skattepligtige  

 indtægter,  

 f.eks. beløb fra salg af tegningsretter, vil også kunne hæves.
Stk. 2  

  

 indebærer, at der ikke kan foretages kreditorforfølgning mod den båndlagte  

 kapital i arvingens levende live.
Det samme gælder uhævede renter og  

 indtægter  

 indtil 6 måneder efter forfaldsdagen.
Stk. 2 svarer til gældende ret.
Efter  

  

 stk. 3  

  

 kan det ved dom bestemmes, at en båndlæggelse ikke skal være til hinder for,  

 at  

 et en erstatning eller godtgørelse i anledning af en skade, som den  

 pågældende  

 forsætligt eller uagtsomt har forvoldt på person eller ting, betales af de  

 båndlagte midler.
Stk. 3 svarer til gældende ret.
 Om båndlagt arvs formueart henvises lovforslagets § 58  

 og bemærkningerne til denne bestemmelse.
Til  

 § 56 Efter bestemmelsen kan justitsministeren, eller den,  

 justitsministeren bemyndiger dertil, tillade, at båndlagt arv efterfølgende  

 frigives i en række situationer.
Arven kan efter nr. 1 frigives, når det er en velfærdssag  

 for arvingen.
Bestemmelsen svarer på dette punkt til den gældende arvelovs  

 § 63.
I  

  

 nr. 2  

  

 foreslås  

 det, at justitsministeren kan tillade, at båndlagt arv efterfølgende  

 frigives,  

 når arven er af ringe værdi.
Den gældende arvelovs § 58, stk. 2,  

 anvendes i dag analogt til efterfølgende fritagelse i denne situation, og  

 forslaget til nr. 2 lovfæster denne praksis.
Praksis efter arvelovens  

 § 58, stk. 2, forudsættes derfor opretholdt.
Forslaget til  

  

 nr. 3  

  

 åbner mulighed for, at båndlagt arv kan frigives, når det er åbenbart, at  

 båndlæggelsen ikke længere tjener et rimeligt formål.
Bestemmelsen tager  

 sigte  

 på de situationer, hvor de omstændigheder, der har dannet grundlag for  

 arveladerens  

 beslutning om at indsætte en båndlæggelsesbestemmelse i testamentet, har  

 ændret  

 sig.
Forholdene kan have ændret sig således, at det må anses for givet, at  

 båndlæggelse ikke længere tjener noget fornuftigt formål.
Det kan f. eks.  

 være  

 tilfældet, hvis der gået mange år siden testamentets oprettelse, og det er  

 åbenbart, at arvingen kan råde fuldt forsvarligt over midlerne.
Bestemmelsen  

 vil navnlig være relevant for friarvs vedkommende, hvor der i modsætning til  

 den foreslåede regel om båndlæggelse af tvangsarv i § 58, stk. 1,  

 ikke gælder nogen tidsbegrænsning.
Efter overgangsreglen i lovforslagets  

 § 103, stk. 3, kan nr. 3 imidlertid også anvendes på båndlæggelser,  

 hvor arveladeren er død før lovens ikrafttræden.
 Der henvises til de almindelige bemærkninger pkt. 10.2.4.2.  

 og pkt. 10.3.4.
Til  

 § 57 Bestemmelsen omhandler udbetaling af den båndlagte arv i  

 overensstemmelse med bestemmelser herom i et testamente og svarer med  

 sproglige  

 moderniseringer til den gældende arvelovs § 64.
Til  

 § 58 Bestemmelsen omhandler båndlagte midlers formueart og  

 udbygger den gældende arvelovs § 62, stk. 3.
Stk. 1  

  

 ,  

  

 1. pkt.,  

  

 indebærer, at båndlagt arv som  

 udgangspunkt er skilsmissesæreje, men at arven bliver fuldstændigt særeje ved  

 arvingens ægtefælles død som den førstafdøde (ægtefællebegunstigende  

 kombinationssæreje). Den båndlagte arv vil således være sikret, hvis dødsboet  

 efter arvingens ægtefælle er insolvent, fordi de båndlagte midler ikke skal  

 indgå i bodelingen.
Forslaget indebærer, at den båndlagte arv ved arvingens  

 død  

 bliver fælleseje, hvis arvingen efterlader sig en ægtefælle.
Hermed får den  

 længstlevende ægtefælle efter reglerne i lovforslagets kapitel 4 mulighed for  

 at sidde i uskiftet bo også med denne del af arven.
I den situation, hvor  

 arvingen dør først, harmonerer forslaget med formodnings- og overgangsreglen  

 i  

 § 17 i lov nr. 396 af 13. juni 1990 om ændring af retsplejeloven og  

 straffeloven mv. (særejereformen), hvorefter bestemmelser om  

 særeje i  

 testamenter, der er oprettet inden lovens ikrafttræden, skal forstås som  

 bestemmelser  

 om skilsmissesæreje, medmindre andet fremgår af omstændighederne.
Efter  

 § 17 gælder dette dog ikke, hvis testator er afgået ved døden inden  

 lovens  

 ikrafttræden, eller hvis den testamentariske bestemmelse er gjort  

 uigenkaldelig.
 Efter stk. 1,  

  

 3.  

 pkt.,  

  

 kan arvingen sammen med ægtefællen ved ægtepagt bestemme, at arven  

 skal være fuldstændigt særeje.
 I  

  

 stk. 2  

  

 foreslås det, at hovedreglen om, at den båndlagte arv er skilsmissesæreje, og  

 at arvingen og ægtefællen ved ægtepagt kan bestemme, at arven skal være  

 fuldstændig særeje, også skal gælde, hvis en båndlæggelse ophører som følge  

 af,  

 at livsarvingen fylder 25 år, jf. lovforslagets § 53, stk. 1.  

 Tilsvarende gælder, hvis der sker fritagelse efter § 53, stk. 2,  

 frigivelse efter § 56 eller udbetaling efter § 57.
I  

  

 stk. 3  

  

 foreslås det, at stk. 1 og 2 kan fraviges ved testamente.
Arveladeren  

 har  

 således mulighed for f.eks. at fravige stk. 1, 1. pkt., og bestemme, at  

 den båndlagte arv skal være fælleseje, eller fravige stk. 1, 2. pkt., og  

 bestemme, at den båndlagte arv skal være fuldstændigt særeje også i den  

 situation, hvor arvingen dør og efterlader sig en ægtefælle.
Spørgsmålet om,  

 hvorvidt arvelader også kan fravige stk. 1, 3. pkt., og derved afskære  

 arvingen fra ved ægtepagt at ændre skilsmissesærejet efter 2. pkt. til  

 fuldstændigt særeje, er næppe særligt praktisk.
Det følger af lov om  

 ægteskabets retsvirkninger § 28 b, stk. 2, at der ved ægtepagt ikke  

 kan træffes bestemmelse, der strider mod arveladers bestemmelse om særeje.  

 Bestemmelsen er formentlig også til hinder for, at der ved ægtepagt træffes  

 en  

 bestemmelse, der strider mod en arveladers bestemmelse om fælleseje.
 Der henvises til de almindelige bemærkninger pkt. 10.2.4.4.  

 og 10.3.4.
Til kapitel 10 Kapitlet indeholder regler om adgangen til at træffe  

 testamentariske bestemmelser over friarv.
Der fastsættes regler om  

 overtagelse  

 efter vurdering, successionsrækkefølger og båndlæggelse af friarv.
Til  

 § 59 Bestemmelsen regulerer arveladerens adgang til kvalitativt  

 at råde over friarv, herunder til at træffe bestemmelse om kontant udbetaling  

 af friarven.
 I bestemmelsen foreslås det, at lovforslagets § 50,  

 stk. 2 og 3, om tvangsarv skal finde tilsvarende anvendelse ved friarv.
Henvisningen til 50, stk. 2, indebærer, at arveladeren  

 ved testamente kan bestemme, at en arving skal have sin friarv udbetalt  

 kontant.
Arveladeren kan endvidere ved testamente give en arving ret til for  

 sin friarv at overtage bestemte aktiver eller aktiver efter eget valg til  

 vurderingsbeløbet.
Retten kan også gives til aktiver, der overstiger den  

 pågældendes arvelod mod, at arvingen betaler det overskydende beløb kontant  

 til  

 boet.
Ægtefællens ret efter lovforslagets §§ 11,  

 stk. 1, og 91, stk. 2, skal respekteres.
En testamentarisk  

 bestemmelse  

 over friarv er endvidere begrænset af den generelle regel om omfanget af  

 ægtefællens kvalitative testationskompetence over fuldstændigt særeje og  

 fælleseje i lovforslagets § 90 og § 91, stk. 1.
Henvisningen til § 50, stk. 3, indebærer, at en  

 arvelader, som efterlader sig både fælleseje og fuldstændigt særeje, med  

 respekt af ægtefællens rettigheder efter § 11, stk. 1, og  

 § 91,  

 stk. 2, ved testamente kan bestemme, om friarv skal dækkes af fællesejet  

 eller af særejet.
Bestemmelsen gælder både i forhold til ægtefællen,  

 slægtsarvinger og testamentsarvinger.
 Der henvises til de almindelige bemærkninger pkt. 11.2.1.  

 og 11.3.1.
Til  

 § 60 Bestemmelsen omhandler oprettelse af successionsrækkefølger  

 og forbyder oprettelse af fideikommiser.
Stk. 1  

  

 fastlægger, hvad der forstås ved en successionsrækkefølge.
Efter bestemmelsen  

 kan friarv indsættes i en successionsrækkefølge, således at arven tilfalder  

 en  

 arving eller legatar på første plads og derefter en eller flere andre  

 arvinger  

 eller legatarer på anden eller senere pladser.
 Bestemmelsen indebærer, at en arvelader ikke kan indsætte  

 tvangsarv i en successionsrækkefølge, medmindre dette har specifik  

 lovhjemmel.  

 En sådan hjemmel findes i lovforslagets § 52 om tvangsarv til  

 testationsinhabile  

 arvinger.
Hvis arveladerens tvangsarvinger giver afkald på  

 tvangsarveret, er hele arven efter arveladeren friarv og kan indsættes i en  

 successionsrækkefølge.
Sådanne arveafkald kan gøres betingede, navnlig af, at  

 arvingen ikke stilles ringere end efter testamentet, som arvingen har  

 kendskab  

 til.
Hvis tvangsarv indsættes i en successionsrækkefølge, uden at der  

 foreligger hjemmel hertil, eller uden at der foreligger arveafkald fra  

 tvangsarvingen,  

 er indsættelsen ugyldig.
Stk. 2  

  

 fastslår, at arv eller legat ikke ved testamente kan tillægges flere ved  

 testators død ufødte personer efter hinanden.
Bestemmelsen er, bortset fra  

 sproglige moderniseringer, identisk med den gældende arvelovs § 68.
At arv eller legat ikke gyldigt kan tillægges flere ved  

 testators død ufødte personer efter hinanden indebærer, at det heller ikke  

 gyldigt kan bestemmelsen, at den første ufødte skal være f.eks. brugs- eller  

 indtægtsnyder, og den anden ufødte skal være ejer, når dette skal ske  

 successivt.
Indsættelser af ufødte i strid med bestemmelsen anses for  

 nulliteter.
 Der henvises til de almindelige bemærkninger pkt. 11.2.2.  

 og pkt. 11.3.2.
Til  

 § 61 Bestemmelsen handler om båndlæggelse af friarv.
 Det fastslås i  

  

 1.  

 pkt.,  

  

 at arv, der ikke er tvangsarv, kan båndlægges, jf. den gældende  

 arvelovs § 65.
 Som noget nyt i forhold til gældende ret foreslås det  

 imidlertid, at det også i forbindelse med båndlæggelse af friarv er en  

 betingelse  

 for båndlæggelsen, at arveladeren finder, at dette er bedst for livsarvingen.
En efterprøvelse af baggrunden for båndlæggelsen kan have  

 betydning ved vurderingen af, om der er grundlag for at frigive den båndlagte  

 friarv efter lovforslagets § 56, nr. 3, hvorefter båndlagt arv kan  

 frigives, når det er åbenbart, at båndlæggelsen ikke længere tjener et  

 rimeligt  

 formål.
Som det er tilfældet ved båndlæggelse af tvangsarv, skal der ikke ved  

 testamentsoprettelsen  

 foretages en prøvelse af, om betingelsen er opfyldt.
Betingelsen vil således  

 alene få betydning i forbindelse med en senere vurdering af, om de båndlagte  

 midler skal frigives efter lovforslagets § 56. Hvis testamentet ikke  

 indeholder en begrundelse for baggrunden for båndlæggelsen, vil dette kunne  

 medføre en lempelse af beviskravene for, at båndlæggelsen åbenbart ikke  

 længere  

 tjener et rimeligt formål.
 I  

  

 2. pkt.  

  

 foreslås det, at lovforslagets § 53, stk. 2, og §§ 54-58 skal  

 finde tilsvarende anvendelse.
 Er en friarv af ringe værdi, kan justitsministeren eller  

 den, justitsministeren bemyndiger dertil, således fritage for opfyldelse af  

 arveladerens bestemmelse om båndlæggelse, jf. lovforslagets § 53,  

 stk. 3. Reglerne om anbringelse af båndlagt tvangsarv finder tilsvarende  

 anvendelse på friarv, jf. lovforslagets § 54, og retsvirkningerne af en  

 båndlæggelse af friarv svarer til, hvad der gælder for båndlæggelse af  

 tvangsarv, jf. lovforslagets § 55. Justitsministeren eller den,  

 ministeren  

 bemyndiger til det, kan endvidere tillade, at en båndlagt friarv  

 efterfølgende  

 frigives, når det er en velfærdssag for arvingen, arven er af ringe værdi,  

 eller det er åbenbart, at båndlæggelsen ikke længere tjener et rimeligt  

 formål,  

 jf. lovforslagets § 56. Også bestemmelsen om udbetaling af arven til et  

 bestemt tidspunkt eller ved bestemte begivenheders indtræden, jf.  

 lovforslagets  

 § 57, samt reglerne om båndlagt arvs formueart, jf. lovforslagets  

 § 58, finder tilsvarende anvendelse.
3. pkt.  

  

 indebærer, at en række af bestemmelserne i 2. pkt. kan fraviges, når der er  

 tale om båndlæggelse af friarv.
Det gælder således lovforslagets § 54 om  

 anbringelsen af den båndlagte arv.
Herudover foreslås det, at lovforslagets  

 § 55, stk. 1, 2. pkt., hvorefter arvingen alene kan hæve renter og  

 indtægter, kan fraviges ved båndlæggelse af friarv, således at arveladeren  

 kan  

 bestemme, at renter og indtægter i en periode ikke skal udbetales, men lægges  

 til den båndlagte kapital.
Det foreslås endvidere, at lovforslagets  

 § 55,  

 stk. 2, om kreditorbeskyttelse og lovforslagets § 57 om udbetaling  

 af  

 arven til et bestemt tidspunkt eller ved bestemte begivenheders indtræden kan  

 fraviges ved båndlæggelse af friarv. 3. pkt. indebærer navnlig, at der i  

 modsætning  

 til den gældende arvelovs § 65, 3. pkt., ikke længere er mulighed for at  

 fravige reglen om, at arvingen ikke i levende live kan råde over båndlagt  

 arv,  

 men alene hæve renter og indtægter.
 Der henvises til de almindelige bemærkninger pkt. 11.2.3.  

 og 11.3.3.
Til kapitel 11 Kapitlet indeholder regler om oprettelse og tilbagekaldelse  

 af testamente.
Til  

 § 62 Bestemmelsen omhandler alderskravene for oprettelse af  

 testamente.
 Stk. 1  

  

 indebærer, at den, der er fyldt 18 år eller har indgået ægteskab, med respekt  

 af tvangsarvereglerne kan råde ved testamente over sine ejendele.  

 Bestemmelsen  

 svarer til den gældende arvelovs § 39.
 Som en modifikation til hovedreglen i stk. 1 om, at  

 kun personer over 18 år og unge under 18 år, der har indgået ægteskab, kan  

 oprette testamente, åbnes der med forslaget til stk. 2 mulighed for, at  

 unge, der er fyldt 15 år, skal have adgang til ved testamente at råde over de  

 ejendele, som de selv frit kan råde over efter værgemålslovens § 42.
Det indebærer, at den umyndige selv ved testamente kan  

 bestemme over det, som den pågældende har tjent ved eget arbejde efter at  

 være  

 fyldt 15 år.
Den umyndige kan endvidere selv testere over formue, som  

 vedkommende  

 har modtaget til fri rådighed som gave eller friarv ved testamente.
Endelig  

 kan  

 den umyndige testere over midler, som værgen har givet den umyndige til  

 forsørgelse, jf. værgemålslovens § 25, stk. 3. Rådigheden gælder  

 efter værgemålslovens § 42, stk. 2, også for indtægter af det  

 erhvervede, og hvad der træder i stedet herfor.
Efter værgemålslovens § 42, stk. 3, kan værgen  

 med statsamtets godkendelse fratage den umyndige rådigheden efter § 42,  

 stk. 1 og 2, hvis det er nødvendigt af hensyn til dennes velfærd.
Er  

 dette  

 sket, kan den umyndige ikke længere råde over de pågældende ejendele ved  

 testamente.
En fratagelse af rådigheden efter stk. 3 indebærer derimod  

 ikke, at et allerede oprettet testamente bortfalder.
 Ønsker en mindreårig at oprette testamente efter  

 stk. 2, bør notaren være særlig opmærksom på, om den unge har den  

 fornødne  

 forståelse af, hvad testationen indebærer.
 Der henvises til de almindelige bemærkninger pkt. 13.2.1.  

 og 13.3.
Til  

 § 63 Bestemmelsen handler om kravene til oprettelse af et  

 notartestamente.
I  

  

 stk. 1  

  

 fastslås det, at et testamente kan oprettes skriftligt og underskrives eller  

 vedkendes for en notar.
Kravene om skriftlighed samt underskrivelse eller  

 vedkendelse for en notar er gyldighedsbetingelser.
Stk. 1 svarer til den  

 gældende arvelovs § 40.
I  

  

 stk. 2  

  

 fastsættes de nærmere krav til notarens påtegning på testamentet.
Forslaget  

 tydeliggør kravene til notarens prøvelse af testators identitet og habilitet  

 og  

 prøvelsen af, om testamentet er udtryk for testators endelige vilje.
Det foreslås i  

  

 nr. 1  

  

 ,  

 at notaren skal afgive erklæring om testators identitet, sml. herved  

 § 10,  

 nr. 2, jf. § 7, i bekendtgørelse nr. 843 af 30. november 1998 om  

 notarialforretninger.
Bestemmelsen har navnlig til formål at sikre, at falske  

 testamenter undgås.
Notaren skal efter  

  

 nr.  

 2  

  

 afgive erklæring om, hvorvidt testator er i stand til fornuftmæssigt at  

 oprette testamente.
Bestemmelsen svarer til den gældende arvelovs § 41  

 og  

 notarialbekendtgørelsens § 10, stk. 2.
Er notaren ikke i tvivl om arveladerens evne til  

 fornuftmæssigt at oprette testamente, skal påtegningen om fornuftens brug  

 være  

 uden forbehold.
Får notaren indtryk af, at testator ikke har evnen til at  

 råde  

 fornuftmæssigt over sine efterladenskaber, kan notaren afvise at medvirke til  

 testamentets oprettelse.
Det kan også komme på tale at udsætte  

 notarialforretningen med henblik på at bringe en læge til stede, der kan  

 afgive  

 erklæring om testators evne til at handle fornuftmæssigt, eller med henblik  

 på  

 at opfordre testator til selv at skaffe en lægeerklæring.
I tilfælde, hvor  

 notarialforretningen ikke bliver udsat på indhentelse af en lægeerklæring,  

 skal  

 notaren i sin påtegning give udtryk for sin tvivl med hensyn til testators  

 evne  

 til fornuftmæssigt at råde over sine efterladenskaber eller tage forbehold på  

 dette punkt.
Det samme gælder, hvor notaren efter indhentelse af en  

 lægeerklæring  

 stadig er i tvivl.
Et forbehold vil selvsagt afsvække beviskraften af  

 notarens  

 påtegning, og det må så eventuelt afgøres under en senere bevisførelse, om  

 testator opfyldte habilitetsreglerne, jf. betænkning 291/1961 om  

 arvelovgivningen, s. 99.
Det foreslås i  

  

 nr. 3  

  

 som noget nyt i forhold til gældende ret, at notaren i sin påtegning  

 endvidere  

 skal afgive erklæring om, hvilke personer der er til stede under  

 notarialforretningen, uden at det dog er et krav, at notaren sikrer sig deres  

 identitet.
Bestemmelsen er indsat med henblik på at skærpe notarens  

 opmærksomhed  

 på, om der kan foreligge pression mod arveladeren.
 Endelig skal notaren afgive erklæring om andre  

 omstændigheder, som kan være af betydning for testamentets gyldighed (  

  

 nr. 4  

  

 ), sml. herved den gældende  

 arvelovs § 41, stk. 1, og notarialbekendtgørelsens § 10, nr.  

 4.  

 En sådan påtegning bør f.eks. gives, hvis notaren får mistanke om pression  

 mod  

 arveladeren.
Notaren bør i sin påtegning af testamenter på fremmede  

 sprog og i tilfælde, hvor der anvendt døvetolk, redegøre for de nærmere  

 omstændigheder i forbindelse hermed.
Kan notaren på grund af  

 sprogvanskeligheder ikke ved en samtale med testator få indtryk af, hvorvidt  

 denne fornuftmæssigt kan oprette testamente, bør også dette anføres i  

 notarialpåtegningen, f.eks. i et tilfælde, hvor en her i landet boende  

 udlænding ønsker at oprette testamente på dansk uden fuldt ud at kunne forstå  

 dansk.
Ved notarialforretning om et testamente på et fremmed sprog bør  

 testator  

 opfordres til at medbringe en dansk oversættelse af testamentet.
Den vil være  

 af betydelig værdi for notaren, ikke mindst i forbindelse med den vejledning,  

 som notaren skal yde i forbindelse med forretningen, uanset at  

 notarialpåtegningen ikke indebærer nogen garanti for dokumentets indhold, jf.  

 beretning om notarialvæsenet, 1981, s.  

 51f.
Kravene i stk. 2 til notarens påtegning er ikke  

 gyldighedsbetingelser.
Er testamentet således ved en fejl ikke blevet  

 forsynet  

 med notarens påtegning, er en påtegning ikke underskrevet, eller er der i  

 øvrigt fejl i påtegningen, bliver testamentet således formgyldigt, hvis det  

 på  

 anden måde, f.eks. ved vidneforklaring fra notaren, en medvirkende advokat  

 eller andre tilstedeværende godtgøres, at der faktisk er sket underskrivelse  

 eller vedkendelse for en notar.
 Ved  

  

 stk. 3  

  

 ,  

 der udbygger den gældende regel i arvelovens § 41, stk. 2,  

 bemyndiges  

 justitsministeren til at fastsætte regler om notarens virksomhed, opbevaring  

 af  

 en kopi af testamentet, indberetning til Bil- og Personbogen og adgangen til  

 at  

 få oplysninger om oprettede testamenter.
 Der henvises til de almindelige bemærkninger pkt. 12.2.2.  

 og 12.3.
Til  

 § 64 Bestemmelsen handler om oprettelse af et vidnetestamente og  

 viderefører i vidt omfang reglerne i den gældende arvelovs §§ 42, 53 og  

 45.
Efter  

  

 stk. 1  

  

 kan testamente oprettes skriftligt og underskrives eller vedkendes under  

 samtidig tilstedeværelse af to vidner, der straks efter testators  

 underskrivelse eller vedkendelse af testamentet skal skrive deres navne på  

 testamentet.
Vidnerne skal være til stede som testamentsvidne efter testators  

 ønske og have kendskab til, at det er oprettelsen af et testamente, den  

 pågældende  

 bevidner.
Kravene i stk. 1 er gyldighedsbetingelser og viderefører  

 retstilstanden efter den gældende arvelov.
Stk. 2  

  

 fastslår, at et testamentsvidne skal være fyldt 18 år, dvs. være myndig.
Et  

 testamentsvidne må desuden ikke på grund af omstændigheder som nævnt i  

 § 74 mangle forståelse for vidnebekræftelsens betydning.
Kravene herom  

 svarer til den gældende arvelovs § 43, stk. 1.
 Stk. 3  

  

 indeholder kravene til et testamentsvidnes upartiskhed og udbygger den  

 gældende  

 arvelovs § 43, stk. 2.
En person kan efter  

  

 stk. 3,  

 nr. 1  

  

 , ikke være testamentsvidne, hvis testamentet begunstiger den  

 pågældende, dennes ægtefælle, samlever, beslægtede eller besvogrede i op-  

 eller  

 nedstigende linie, søskende eller andre nærstående.
I modsætning til den  

 gældende  

 arvelovs § 43, stk. 2, nævnes forlovede ikke udtrykkeligt i nr. 1,  

 men forlovede vil sammen med kærester og - efter en konkret vurdering -  

 fjernere beslægtede blive anset for at være nærstående.
En person kan efter  

  

 stk. 3,  

 nr. 2  

  

 , heller ikke være testamentsvidne, hvis testamentet begunstiger en  

 person eller institution, som den pågældende ved testamentets oprettelse har  

 en  

 sådan tilknytning til, at testamentsvidnet har haft en særlig interesse i  

 begunstigelsen.
Bestemmelsen svarer til den gældende arvelovs § 43,  

 stk. 2.
Efter  

  

 stk. 3,  

 nr. 3  

  

 , kan en person heller ikke være testamentsvidne, hvis der i øvrigt  

 foreligger omstændigheder, som er egnede til at vække tvivl om den  

 pågældendes  

 habilitet.
Bestemmelsen har karakter af en opsamlingsbestemmelse.  

 Bestemmelsen  

 vil efter omstændighederne kunne anvendes, hvis der f.eks. er meget nært  

 venskab mellem testamentsvidnet og den, der begunstiges i testamentet.
 Hvis et testamentsvidne har medvirket til oprettelse af et  

 testamente i strid med forslaget til stk. 3, nr. 1-3, er testamentet  

 anfægteligt.  

 Bevisbyrden påhviler den, der vil arve, hvis testamentet tilsidesættes.
I modsætning til den gældende arvelovs § 43,  

 stk. 2, 3. pkt., indeholder lovforslaget ikke en regel om, at et vidne  

   

 uanset at betingelserne i nr. 1-3 ikke er opfyldt  ikke er inhabilt,  

 hvis  

 begunstigelsen er ringe eller har rimelig grund.
Et testamentsvidne skal  

 således i alle tilfælde opfylde kravene i stk. 3, nr. 1-3.
Af  

  

 stk. 4  

  

 fremgår det, at en person kan være testamentsvidne, selvom den pågældende er  

 indsat som bobestyrer i testamentet.
Bestemmelsen svarer til den gældende  

 arvelovs § 43, stk. 3.
 Af  

  

 stk. 5  

  

 fremgår det, at vidnerne i deres påtegning på testamentet bør afgive  

 erklæring  

 om deres stilling og bopæl (nr. 1), tid og sted for deres underskrift på  

 testamentet (nr. 2), at de ved testators underskrift eller vedkendelse af  

 testamentet har været samtidig til stede som testamentsvidner efter testators  

 ønske (nr. 3), at testator er i stand til fornuftmæssigt at oprette  

 testamente  

 (nr. 4), og andre omstændigheder, der kan være af betydning for testamentets  

 gyldighed (nr. 5). Bestemmelsen svarer den gældende arvelovs § 45.
Stk. 5, nr. 1-5, er instruktorisk, og tilsidesættelse  

 af anvisningerne indebærer ikke uden videre, at vidnetestamentet kan anfægtes  

 som ugyldigt.
Påtegningen har imidlertid væsentlig betydning for, hvilken  

 beviskraft der skal tillægges vidnernes medvirken.
 Der henvises de almindelige bemærkninger pkt. 12.3.
Til  

 § 65 Bestemmelsen omhandler adgangen til oprettelse af  

 nødtestamente og lemper de strenge formkrav i den gældende arvelovs  

 § 44.
Det foreslås i  

  

 stk. 1  

  

 ,  

 at den, der på grund af sygdom eller andet nødstilfælde er forhindret i at  

 oprette notartestamente eller vidnetestamente, jf. §§ 63 og 64, på en  

 hvilken som helst måde kan oprette nødtestamente.
Et nødtestamente kan også  

 oprettes for så vidt angår løsørefordelingslister, jf. lovforslagets  

 § 66.
 Mens betingelserne for at oprette nødtestamente svarer til  

 den gældende regel i arvelovens § 44, foreslås det, at formkravene  

 ophæves, således at der ikke stilles krav til udformningen af et  

 nødtestamente.  

 Ikke alene et mundtligt nødvidnetestamente og et holografisk testamente efter  

 den gældende arvelovs § 44, stk. 1, er således omfattet af  

 bestemmelsen, men i det hele enhver tilkendegivelse fra afdøde, der er udtryk  

 for en testamentarisk disposition, og som med sikkerhed hidrører fra afdøde.  

 Det kan f.eks. være en testamentarisk bestemmelse oprettet under anvendelse  

 af  

 lydbånd, video, e-mail, mobiltelefon eller andre elektroniske  

 kommunikationsmidler.
 I  

  

 stk. 2  

  

 foreslås det, at et nødtestamente bortfalder, når der i 3 måneder ikke har  

 været nogen hindring for at oprette et notartestamente eller vidnetestamente.  

 Bestemmelsen svarer til den gældende arvelovs § 44, stk. 3.
 Der henvises til de almindelige bemærkninger pkt. 12.2.4.  

 og 12.3.
Til  

 § 66 Bestemmelsen omhandler adgangen til at oprette  

 testamentariske bestemmelser om fordeling af sædvanligt indbo og personlige  

 effekter.
 Om baggrunden for den foreslåede bestemmelse henvises til  

 de almindelige bemærkninger pkt. 12.2.5. og 12.3.
Med  

  

 stk. 1  

  

 åbnes der mulighed for, at testator uden at oprette et egentligt testamente  

 efter lovforslagets §§ 63 eller 64 kan bestemme, hvem der skal arve  

 sædvanligt indbo og personlige effekter.
En testamentarisk tilkendegivelse  

 herom kan oprettes skriftligt af testator ved en dateret og underskrevet  

 erklæring.
 Arveladeren kan træffe bestemmelse om fordeling af  

 sædvanligt indbo mv. også til fordel for personer, der ikke i forvejen er  

 arvinger efter loven eller testamente, uanset at dette vil medføre en  

 kvantitativ omfordeling af arven efter arveladeren.
 Pengelegater er ikke omfattet af bestemmelsen.
I  

  

 stk. 2  

  

 foreslås det, at en begunstigelse til den, der i forvejen er arving, skal  

 anses  

 for en fortrinsret til inden for sin arvelod at overtage de pågældende  

 genstande til vurderingsbeløbet, medmindre andet fremgår af den  

 testamentariske  

 bestemmelse.
I praksis sker fordeling af sædvanligt indbo og personlige  

 effekter gennem løsørefordelingslister ofte inden for kredsen af arvinger, og  

 det er efter forslaget udgangspunktet, at den, der i forvejen er arving, ikke  

 ved en testamentarisk bestemmelse efter stk. 1 bliver begunstiget  

 kvantitativt ud over sin arvelod, medmindre det står klart, at testator har  

 tilsigtet også en kvantitativ begunstigelse.
En sumlegatar, jf. herved  

 dødsboskiftelovens § 13, stk. 1, der tillige bliver begunstiget ved  

 en løsørefordelingsliste, skal derimod ikke regne vurderingsbeløbet af  

 begunstigelsen fra i sumlegatet.
 I tilfælde, hvor en arving efter den testamentariske  

 bestemmelse begunstiges med genstande, hvis værdi overstiger det, den  

 pågældende ellers skulle arve, er det udgangspunktet, at arvingen skal have  

 de  

 pågældende genstande ubeskåret, selvom arvingen herved får mere end sin  

 legale  

 arv, men andet kan følge af testamentet.
Alene sædvanligt indbo og personlige effekter, jf.  

 dødsboskiftelovens § 27, stk. 1, er omfattet af bestemmelsen.
Hvad  

 der er sædvanligt indbo må afgøres konkret, bl.a. under henvisning til  

 arvemassens størrelse.
Udgangspunktet bør være, at genstande, der har været  

 anvendt som indbo, er omfattet af udtrykket sædvanligt indbo, også selv om  

 f.eks. ægte tæpper eller malerier har en ikke ubetydelig økonomisk værdi.  

 Egentlige, kostbarere samlinger af f. eks. sølvgenstande, ægte tæpper og  

 malerier falder dog udenfor.
Bedømmelsen af, hvad der er omfattet af reglen,  

 er  

 relativ.
Således vil forståelsen af sædvanligt indbo være  

 afhængig af boets  

 størrelse og afdødes forhold.
Endvidere vil det være naturligt, at kravene  

 til  

 erklæringen kan variere afhængig af, hvilke genstande der er tale om.
Der må  

 således som udgangspunkt stilles større krav til en liste, der f.eks.  

 fordeler  

 relativt bekosteligt indbo, end til en liste, der alene tager stilling til  

 f.eks.  

 fordelingen af fotos i et familiealbum.
For så vidt angår spørgsmålet om værdiansættelse henvises  

 til betænkning 1270/1994 om skifte af dødsboer, s. 301ff.
En værdiansættelse  

 foretaget af en kyndig tredjemand må som udgangspunkt anses for tilstrækkelig  

 i  

 de i stk. 2 nævnte tilfælde.
Kravet om, at testator skal underskrive den testamentariske  

 disposition er en gyldighedsbetingelse.
Derimod er kravet om datering af  

 dispositionen alene en ordensforskrift, der skal lette arbejdet med at  

 fastslå,  

 hvilke genstande der skal tilfalde nærmere bestemte arvinger, hvis afdøde  

 skulle have oprettet flere testamentariske dispositioner efter § 66  

 vedrørende samme genstande.
Sedler sat på indbo vil være en formgyldig testamentarisk  

 bestemmelse, hvis sedlen er underskrevet af arveladeren.
Det samme gælder  

 tilkendegivelser i et brev underskrevet af arveladeren om, at modtageren af  

 brevet eller andre inden for arvelodden skal have fortrinsret til at udtage  

 nærmere identificerede, sædvanlige indbogenstande og personlige effekter.
 Der henvises til de almindelige bemærkninger pkt. 12.2.5.  

 og 12.3.
Til  

 § 67 Bestemmelsen omhandler tilbagekaldelse af testamenter.
Stk. 1  

  

 indebærer, at tilbagekaldelse af et testamente eller ændringer i et  

 testamente  

 altid skal ske i testamentsform.
I modsætning til den gældende arvelovs  

 § 46 kan et testamente efter forslaget ikke gyldigt tilbagekaldes  

 formløst.
Hvis en tilbagekaldelse sker formløst, f.eks. ved en  

 påtegning på testamentet, gælder samme regler som i tilfælde, hvor et  

 testamente  

 er oprettet, uden at formkravene er opfyldt.
Det vil sige, at en person, som  

 vil arve, hvis tilbagekaldelsen erklæres ugyldig (dvs. den, som ville arve i  

 henhold til testamentet), kan rejse indsigelse mod tilbagekaldelsens  

 gyldighed,  

 jf. den gældende arvelovs § 55. Rejses derimod ingen indsigelse af en  

 person, som er berettiget hertil, anses testamentet for tilbagekaldt.  

 Testator  

 bør ved oprettelsen af testamentet vejledes om, hvorledes tilbagekaldelse kan  

 ske.
Det vil mindske risikoen for, at testator formløst tilbagekalder  

 testamentet i den tro, at det er tilstrækkeligt.
 Tilbagekaldelsen kan ske for notaren, jf. lovforslagets  

 § 63, ved et vidnetestamente, jf. § 64, eller ved et nødtestamente,  

 hvis betingelserne herfor er opfyldt, jf. § 65. En tilbagekaldelse af en  

 testamentarisk bestemmelse om fordeling af sædvanligt indbo, jf. § 66,  

 kan  

 ske ved at overholde de formkrav, der gælder for oprettelse af en sådan  

 bestemmelse.
Stk. 2  

  

 svarer med sproglige ændringer til den gældende arvelovs § 49,  

 stk. 1. Bestemmelsen fastslår, at et testamente skal anses for  

 tilbagekaldt i de tilfælde, der er nævnt i lovforslagets § 49, medmindre  

 særlige omstændigheder taler imod det.
Efter § 49 bortfalder ægtefællers  

 indbyrdes arveret ved separation og skilsmisse, eller hvis en af parterne i  

 et  

 omstødeligt ægteskab dør.
 Efter  

  

 stk. 3  

  

 skal et testamente, herunder et udvidet samlevertestamente efter  

 lovforslagets  

 § 87, som en samlever har oprettet til fordel for sin samlever, anses  

 for  

 tilbagekaldt, hvis et ægteskabslignende samliv ophæves på grund af  

 uoverensstemmelse, medmindre særlige omstændigheder taler imod det.
 Det er alene samlivsophævelse på grund af  

 uoverensstemmelse, der er omfattet af stk. 3. Derimod bevarer  

 testamentet  

 sine retsvirkninger, selv om parterne f.eks. på grund af arbejds- eller  

 uddannelsesmæssige forhold midlertidigt ophører med at have fælles bopæl,  

 eller  

 hvis f.eks. en af parterne må flytte på plejehjem.
Formodningsreglen gælder kun for ægteskabslignende  

 samlivsforhold.
Dette indebærer, at et testamente oprettet mellem f.eks.  

 samlevende søskende ikke er omfattet af bestemmelsen.
I denne situation vil  

 det  

 navnlig bero på forudsætningslæren, jf. herved lovforslagets § 77,  

 stk. 1, nr. 2, om testamentet må anses for anfægteligt.
For at undgå eventuelle bevismæssige problemer stilles der  

 ikke i bestemmelsen krav til samlivsophævelsens varighed, for at testamentet  

 kan anses som bortfaldet.
Det er dog en forudsætning for testamentets  

 bortfald,  

 at samlivsophævelsen ikke blot må anses som udtryk for en forbigående  

 uoverensstemmelse, men fra i hvert fald én af parternes side må anses som  

 udtryk for et seriøst ønske om, at samlivet skal være ophørt.
I  

 tvivlstilfælde  

 må dette bero på en konkret vurdering, som må foretages af domstolene.
 Der henvises til de almindelige bemærkninger pkt. 12.2.6.  

 og 12.3.
Til  

 § 68 Bestemmelsen omhandler uigenkaldelighedserklæringer og  

 viderefører den gældende arvelovs § 67 med enkelte sproglige  

 moderniseringer.
 Af  

  

 stk. 1  

  

 fremgår det, at en arvelader kan forpligte sig til ikke at oprette eller  

 tilbagekalde testamente.
En erklæring om uigenkaldelig skal efter stk. 2  

 afgives i testamentsform.
Hvis arveladeren er umyndig, kræves værgens og  

 statsforvaltningens samtykke til dispositionen.
Der skal således indhentes  

 samtykke fra værgen og statsforvaltningen, hvis arveladeren er mindreårig,  

 jf.  

 værgemålslovens § 1, eller hvis arveladeren er under værgemål med  

 fratagelse af den retlige handleevne, jf. værgemålslovens § 6,  

 stk. 2.
Til kapitel 12 Kapitlet indeholder regler om testamenters ugyldighed og  

 anfægtelse.
Til  

 § 69 Bestemmelsen, der viderefører den gældende arvelovs  

 § 50, indebærer, at et testamente er ugyldigt, hvis testator på  

 tidspunktet  

 for oprettelsen ikke opfyldte alderskravene i lovforslagets § 62,  

 stk. 1, dvs. kravene om, at testator på oprettelsestidspunktet skal være  

 fyldt 18 år eller have indgået ægteskab.
For så vidt angår testationer over  

 genstande omfattet af værgemålslovens § 42, dvs. midler som umyndige  

 selv  

 kan råde over efter værgemålsreglerne, er alderskravet dog kun 15 år, jf.  

 lovforslagets  

 § 62, stk. 2.
 Bestemmelsen indebærer endvidere, at testamentet er  

 ugyldigt, hvis formkravene til oprettelse af et notartestamente, et  

 vidnetestamente  

 eller en testamentarisk bestemmelse om fordeling af sædvanligt indbo ikke er  

 opfyldt, jf. lovforslagets §§ 63, stk. 1, 64, stk. 1, 2 og 5,  

 og  

 § 66. I modsætning til den gældende arvelovs § 50 nævnes  

 nødtestamenter ikke i bestemmelsen, idet lovforslagets § 65 om  

 oprettelse  

 af nødtestamente indebærer, at formkravene hertil ophæves.
 Der henvises til de almindelige bemærkninger pkt. 13.2. og  

 13.3.
Til  

 § 70 Bestemmelsen fastlægger virkningen af notarens attestation  

 på testamentet og viderefører den gældende arvelov § 56 med enkelte  

 sproglige ændringer.
 Efter bestemmelsen er det et klart udgangspunkt, at  

 notarens attestation på testamentet skal lægges til grund for bedømmelsen af  

 dets gyldighed, medmindre særlige omstændigheder giver grund til at  

 betvivle  

 påtegningens rigtighed.
Den, der gør indsigelse mod testamentet, har bevisbyrden  

 for, at det, attestationen omfatter, ikke svarer til begivenhedsforløbet og  

 de  

 faktiske forhold.
Kan et sådant bevis ikke føres, må testamentet opretholdes.
 Der henvises til de almindelige bemærkninger pkt. 13.2.1.  

 og 13.3.
Til  

 § 71 Bestemmelsen indeholder bevisregler for vidnetestamenter og  

 skal læses i sammenhæng med lovforslagets § 64.
Stk. 1  

  

 indebærer, at den, der vil påberåbe sig et vidnetestamente skal godtgøre, at  

 testamentet er gyldigt oprettet, hvis der rejses indsigelse mod testamentet.  

 Kan der ikke føres det fornødne bevis herfor, kan testamentet ikke lægges til  

 grund for skiftet.
Det er således den, der er begunstiget i et  

 vidnetestamente,  

 der har bevisbyrden for testamentets formelle og reelle rigtighed, herunder  

 for  

 testators habilitet.
Bestemmelsen svarer stort set til den gældende arvelovs  

 § 57, stk.
Det følger af  

  

 stk. 2  

  

 ,  

 at testamentsvidnernes påtegning på et vidnetestamente om de forhold, der er  

 nævnt i § 64, stk. 1, skal anses som bevis herfor, medmindre  

 særlige  

 omstændigheder giver grund til at betvivle påtegningens rigtighed.
Som det er  

 tilfældet efter gældende ret, tillægges der ikke testamentsvidners påtegning  

 om  

 testators evne til at handle fornuftmæssigt den samme virkning som notarens  

 påtegning herom efter lovforslagets § 70.
 Der henvises til de almindelige bemærkninger pkt. 13.2.1.  

 og 13.3.
Til  

 § 72 Den foreslåede bestemmelse indeholder bevisregler for  

 nødtestamenter og skal læses i sammenhæng med lovforslagets § 65.
 Bestemmelsen indebærer, at et nødtestamente er ugyldigt,  

 hvis det ikke kan anses for sikkert, at testamentet er udtryk for testators  

 beslutning og er oprettet af denne (nr. 1), eller hvis det må antages, at  

 testator ikke var i stand til fornuftmæssigt at oprette testamentet (nr. 2).
 Herudover må der selvsagt heller ikke foreligge andre  

 ugyldighedsgrunde.
 Den, der vil gøre gældende, at det ikke kan anses for  

 sikkert, at nødtestamentet er udtryk for testators beslutning og oprettet af  

 denne (nr. 1), har bevisbyrden herfor.
Det indebærer, at der ikke må stilles for strenge krav til  

 beviset for, at nødtestamentet ikke er udtryk for testators beslutning og  

 oprettet af denne.
I denne sammenhæng vil vidneforklaringer fra personer, der  

 har været sammen med testator i den nødsituation, hvor testator angiveligt  

 har  

 oprettet testamente, være relevante, men også mere tekniske beviser, f.eks.  

 en  

 skriftprøve eller stemmeprøve mv., vil kunne indgå i vurderingen.
Efter  

 omstændighederne kan det, hvis der er anvendt mindre sikkert  

 kommunikationsmiddel, som led i bevisførelsen komme på tale at iværksætte  

 tekniske undersøgelser af f.eks. en testamentarisk disposition, der er  

 indtalt  

 på bånd eller til en telefonsvarer.
 Tilsvarende er det den, der vil gøre gældende, at testator  

 ikke var i stand til fornuftmæssigt af oprette testamente (nr. 2), der skal  

 godtgøre dette.
Hvis det således godtgøres, at testator må antages ikke at  

 have været i stand til fornuftmæssigt at oprette nødtestamentet, er dette  

 ugyldigt.
Med anvendelsen af ordene det må antages angives det,  

 at forslaget  

 til § 72 indebærer en lempelse af beviskravet for testators inhabilitet  

 i  

 forhold til gældende ret.
Der er herved tilsigtet en bevisvurdering, der  

 svarer  

 til den vurdering, der skal foretages efter værgemålslovens § 46 om  

 ugyldige aftaler.
 Der henvises til de almindelige bemærkninger pkt. 13.2.1.  

 og 13.3.
Til  

 § 73 Den foreslåede bestemmelse indeholder bevisregler for  

 testamentariske bestemmelser om fordeling af sædvanligt indbo og personlige  

 effekter og skal læses i sammenhæng med den foreslåede bestemmelse i  

 § 66.
 Det foreslås, at en testamentarisk disposition efter  

 § 66 er gyldig, medmindre det må antages, at den ikke er oprettet af  

 testator,  

 eller at testator ikke var i stand til fornuftmæssigt af oprette testamente.
 Herudover må der selvsagt heller ikke foreligge andre  

 ugyldighedsgrunde.
 Den, der gør indsigelse mod den testamentariske  

 disposition, har bevisbyrden for, at den testamentariske disposition er  

 ugyldig.
 Med brugen af ordene medmindre det må antages, angives  

 det, at både kravene til beviset for, at den testamentariske disposition ikke  

 er oprettet af testator, og til beviset for testators habilitet er lempede i  

 forhold til de krav, der stilles til notartestamenter og vidnetestamenter jf.  

 §§ 70 og 71. Der er herved tilsigtet en bevisvurdering, der svarer til  

 den  

 vurdering, der skal foretages efter værgemålslovens § 46 om ugyldige  

 aftaler.
 Der henvises til de almindelige bemærkninger pkt. 13.2.1.  

 og 13.3.
Til  

 § 74 Bestemmelsen omhandler et testamentes ugyldighed på grund  

 af fornuftmangel.
Bestemmelsen viderefører den gældende arvelovs § 51  

 med enkelte sproglige moderniseringer, der bl.a. indebærer, at lovens  

 beskrivelse af tilstandene er blevet udformet i overensstemmelse med  

 værgemålslovens § 46 om ugyldige aftaler.
Den omfattende retspraksis  

 efter  

 arvelovens § 51 vil således fortsat have betydning.
 Efter forslaget er en testamentarisk bestemmelse ugyldig,  

 hvis testator ved oprettelsen på grund af sindssygdom, herunder svær demens,  

 hæmmet psykisk udvikling, forbigående sindsforvirring eller en lignende  

 tilstand, manglede evnen til fornuftmæssigt at råde over sine ejendele.
 Den, der vil gøre gældende, at testator ikke var i stand  

 til fornuftmæssigt at oprette testamente, har bevisbyrden herfor.
 Der henvises til de almindelige bemærkninger pkt. 13.2.2.  

 og 13.3.
Til  

 § 75 Bestemmelsen omhandler et testamentes ugyldighed på grund  

 af tvang, svig eller anden utilbørlig påvirkning og svarer med enkelte  

 ændringer til den gældende arvelovs § 52.
 Efter bestemmelsen er en testamentarisk bestemmelse  

 ugyldig, hvis den må antages at være fremkaldt ved tvang, svig eller anden  

 utilbørlig påvirkning, herunder ved misbrug af testators manglende  

 dømmekraft,  

 svaghedstilstand eller afhængighed.
Med anvendelsen af ordene det må antages angives det, at  

 beviskravene er lempet i forhold til den gældende arvelovs § 52. Den  

 ændrede  

 formulering skyldes, at en pression lettere må anses for utilbørlig, hvis  

 testator befinder sig i en svaghedstilstand, end hvis testator har sædvanlig  

 modstandskraft.
Der er herved tilsigtet en bevisvurdering, der svarer til den  

 vurdering, der skal foretages efter værgemålslovens § 46 om ugyldige  

 aftaler.
 Den, der vil gøre gældende, at testator var udsat for  

 tvang, svig eller anden utilbørlig påvirkning, har bevisbyrden herfor.
 Der henvises til de almindelige bemærkninger pkt. 13.2.2.  

 og 13.3.
Til  

 § 76 Bestemmelsen omhandler ugyldighed på grund af  

 erklæringsvildfarelse.
 Bestemmelsen bygger på den gældende arvelovs § 53, men  

 regulerer i modsætning til den gældende bestemmelse ikke motivvildfarelse.
 Motivvildfarelse behandles i lovforslagets § 77,  

 stk. 1, nr. 1, og stk. 2, hvortil der henvises.
Det følger af 1. pkt., at en testamentarisk bestemmelse,  

 der på grund af fejlskrift eller anden fejltagelse har fået et indhold, der  

 afviger fra det tilsigtede indhold, så vidt muligt skal gennemføres efter sin  

 rette mening.
Først hvis det ikke er muligt at fastslå, hvad den rette mening  

 har været, er bestemmelsen ugyldig, jf. 2. pkt.
Den testamentariske bestemmelse skal kun gennemføres, hvis  

 det rent faktisk er muligt med en meget høj grad af sandsynlighed at finde ud  

 af, hvad den rette mening har været.
Er det klart, at der er skrevet forkert,  

 men er det ikke muligt at finde ud af, hvad der skulle have stået, må der  

 bortses fra bestemmelsen.
 Der er således ikke tilsigtet nogen ændringer i forhold til  

 retstilstanden efter den gældende arvelovs § 53, stk. 2, og  

 retspraksis efter denne bestemmelse vil derfor fortsat have betydning.
 Der henvises til de almindelige bemærkninger pkt. 13.2.2.  

 og 13.3.
Til  

 § 77 Bestemmelsen handler om ugyldighed som følge af urigtige  

 forudsætninger (motivvildfarelse) og (efterfølgende) bristende  

 forudsætninger.
 Stk. 1  

  

 , nr.  

 1, handler om urigtige forudsætninger og er en videreførelse af  

 retstilstanden  

 efter den gældende arvelovs § 53, stk. 1. Bestemmelsen indebærer,  

 at  

 en testamentarisk bestemmelse er ugyldig, hvis testator ved oprettelsen  

 befandt  

 sig i en vildfarelse om omstændigheder, der var afgørende for bestemmelsen.
Der kan som efter hidtidig praksis være tale om en  

 vildfarelse om både faktiske forhold, f.eks. at testator urigtigt troede, at  

 en  

 legal arving var død, og retlige forhold, f.eks. indholdet af  

 tvangsarvereglerne eller en misforståelse af juridiske begreber.
Der er  

 således  

 ikke tilsigtet nogen ændringer i forhold til retstilstanden efter arvelovens  

 § 53, stk. 1, og retspraksis efter denne bestemmelse vil derfor  

 fortsat have betydning.
Stk. 1, nr. 2  

  

 ,  

 indebærer, at (efterfølgende) bristende forudsætninger som noget nyt  

 reguleres  

 udtrykkeligt i arveloven.
Medtagelsen af en bestemmelse om bristende  

 forudsætninger har ikke til formål at udvide anvendelsesområdet for bristende  

 forudsætninger.
Bestemmelsen er således alene medtaget, fordi det er  

 hensigtsmæssigt,  

 at dette i praksis relevante spørgsmål er reguleret i loven.
 Efter forslaget er en testamentarisk bestemmelse ugyldig,  

 hvis forhold, som var afgørende for bestemmelsen, efterfølgende har ændret  

 sig  

 på en sådan måde, at testator, hvis testator havde kendt til det, ville have  

 tilbagekaldt den testamentariske bestemmelse.
Efter  

  

 stk. 2  

  

 kommer ugyldighed ikke på tale ved urigtige eller bristende forudsætninger,  

 hvis det er muligt at gennemføre den testamentariske bestemmelses rette  

 mening  

 gennem en korrigerende fortolkning af testamentet.
Bestemmelsen lovfæster  

 praksis  

 på det arveretlige område for så vidt angår urigtige forudsætninger.
 Der henvises til de almindelige bemærkninger pkt. 13.2.3.  

 og 13.3.
Til  

 § 78 Bestemmelsen viderefører den gældende arvelovs § 54  

 med en sproglig modernisering.
Bestemmelsen fastslår, at en testamentarisk  

 bestemmelse, der går ud på en anvendelse eller tilintetgørelse af ejendelene,  

 som åbenbart savner fornuftig mening er ugyldig.
Til  

 § 79 Bestemmelsen viderefører den gældende arvelovs § 55  

 uændret og viderefører det arveretlige princip om, at en ugyldig  

 testamentarisk  

 bestemmelse vil blive gennemført, medmindre bestemmelsen anfægtes.
Til kapitel 13 Kapitlet indeholder regler om fælles testamenter, herunder  

 regler om tilbagekaldelse af fælles testamentariske dispositioner og om  

 længstlevendes testationsret og dispositionsadgang i levende live.
Reglerne  

 gælder både, hvor et fælles testamente er oprettet af ægtefæller og af andre  

 end ægtefæller.
Herudover indeholder kapitlet regler om udvidede  

 samlevertestamenter.
En fælles testamentarisk disposition vil typisk være  

 oprettet af to eller flere testatorer i det samme testamente.
Et fælles  

 testamente  

 kan imidlertid også foreligge ved oprettelse af flere testamenter, men det må  

 her være en betingelse for, at testamenterne kan anses for en fælles  

 testamentarisk disposition, at der i testamenterne henvises til det eller de  

 øvrige testamenter.
Det er ikke en betingelse for, at der er tale om en  

 fælles  

 testamentarisk disposition, at testatorerne indsætter hinanden til gensidigt  

 at  

 arve, selvom det formentlig ofte vil være tilfældet.
Til  

 § 80 Bestemmelsen handler om tilbagekaldelse af fælles  

 testamenter, der er oprettet både mellem ægtefæller og andre end ægtefæller.
 Bestemmelsen afløser den gældende arvelovs § 47 om  

 tilbagekaldelse af gensidige testamenter og udvider den gældende bestemmelses  

 anvendelsesområde fra alene at angå egentlige gensidige indsættelser til også  

 at omfatte andre fælles testationer, f.eks. fælles testamenter mellem  

 søskende,  

 hvor de pågældende ikke gensidigt indsættes til at arve hinanden.
I overensstemmelse med den gældende arvelovs § 47  

 foreslås det, at en tilbagekaldelse kun er gyldig, hvis den er meddelt den  

 anden part, medmindre dette af særlige grunde er udelukket.
Meddelelsen må  

 være  

 kommet frem til den anden part.
 Bevisbyrden for at meddelelse er givet, påhviler den eller  

 de arvinger, der har fordel af tilbagekaldelsen.
 Kan den anden part ikke modtage meddelelsen, for eksempel  

 fordi parten er forsvundet, eller fordi denne er ude af stand til at forstå  

 tilbagekaldelsen, gælder pligten til meddelelse ikke.
Tilbagekaldelse skal i overensstemmelse med lovforslagets  

 § 67, stk. 1, ske efter reglerne om oprettelse af testamente, det  

 vil  

 som udgangspunkt sige ved et notartestamente eller et vidnetestamente, jf.  

 lovforslagets §§ 63 og 64. En tilbagekaldelse kan også foretages i  

 nødtestamentsform, jf. lovforslagets § 65, hvis betingelserne for det er  

 opfyldt.
Hvis det i en nødsituation ikke er muligt at give underretning til  

 den  

 anden ægtefælle, må meddelelsen om tilbagekaldelsen gives til den anden part  

 for at være gyldig, så snart afgivelse af meddelelse ikke længere er  

 udelukket  

 som følge af nødsituationen.
 Der henvises til de almindelige bemærkninger pkt. 14.2.1.1.  

 og 14.3.
Til  

 § 81 Bestemmelsen handler om den længstlevende ægtefælles  

 testationsret, når ægtefællerne har oprettet fælles testamente.
Bestemmelsen  

 omfatter både gensidige testamenter og fælles testamenter, hvor ægtefæller  

 ikke  

 gensidigt indsætter hinanden til at arve.
I  

  

 stk. 1  

  

 foreslås det, at den længstlevende ægtefælle som udgangspunkt ved testamente  

 kan råde over hele friarven i boet efter længstlevende.
Tvangsarvereglerne  

 skal  

 selvsagt respekteres.
 I  

  

 stk. 2  

  

 fastsættes der imidlertid nogle modifikationer til dette udgangspunkt i  

 tilfælde, hvor den førstafdøde ægtefælle efterlader sig særlivsarvinger,  

 eller  

 hvor ægtefællerne har fælles livsarvinger.
I stk. 2,  

  

 nr. 1  

  

 ,  

 foreslås det, at den længstlevende ægtefælle ikke ved testamente kan råde  

 over  

 friarv, der ifølge det fælles testamente skal tilfalde førstafdødes  

 særlivsarvinger.
Konsekvensen af reglen i tilfælde, hvor en ægtefælle i et  

 fælles testamente har testeret til fordel for den anden ægtefælles særbørn,  

 er,  

 at længstlevende ikke vil kunne nedsætte arven til særbørnene ifølge  

 testamentet - heller ikke den arv, der antages at falde efter længstlevende.  

 En  

 ægtefælle, der testerer til fordel for den anden ægtefælles særbørn, bør  

 derfor  

 efter omstændighederne rådes til at forbeholde sig sin testationskompetence.
I stk. 2,  

  

 nr. 2  

  

 ,  

 foreslås, at den længstlevende ægtefælle ikke ved testamente kan råde over  

 halvdelen af den friarv, der ifølge det fælles testamente skal tilfalde  

 fælles  

 livsarvinger.
En fælles livsarving, der giver afkald på arv efter førstafdøde  

 mod at arve længstlevende, bør for at sikre sig  f.eks. for det  

 tilfælde at  

 den længstlevende indgår nyt ægteskab  gøre arveafkaldet betinget af,  

 at  

 testamentet gøres uigenkaldeligt.
I  

  

 stk. 3  

  

 foreslås det, at stk. 1 og 2 ikke skal finde anvendelse, hvis den fælles  

 testamentariske disposition indeholder anden bestemmelse om den længstlevende  

 ægtefælles testationsret.
Reglerne i stk. 1 og 2 foreslås således gjort  

 deklaratoriske.
Det kan herefter enten direkte eller indirekte i det fælles  

 testamente fastsættes, hvilken testationskompetence længstlevende skal have.  

 Bestemmelsen skal vedrøre længstlevendes testationsret.
En bestemmelse om, at  

 boet skal deles i to lige store dele eller i et andet brøkdelsforhold efter  

 længstlevendes død uden at foreskrive arv til førstafdøde særlivsarvinger  

 eller  

 fælles livsarvinger, vil ikke begrænse længstlevendes testationsret.  

 Tilsvarende gælder for de tilfælde, hvor det fælles testamente uden at  

 fratage  

 længstlevende testationskompetence bestemmer, at formuen efter længstlevendes  

 død skal anvendes til et bestemt formål, f.eks. at en bygning skal anvendes  

 som  

 stiftelse, og bygningen udgør boets væsentligste aktiv.
Testerer  

 længstlevende  

 i strid med en bestemmelse efter stk. 3, vil førstafdødes testation  

 derfor  

 bortfalde efter reglerne om bristende forudsætninger, dog således at noget  

 andet kan sættes i stedet, hvis den rette mening kan fastslås, jf.  

 lovforslagets § 77 om bristende forudsætninger.
 Der henvises til de almindelige bemærkninger pkt. 14.2.1.2  

 og 14.3.
Til  

 § 82 Bestemmelsen indebærer, at reglerne om den længstlevende  

 ægtefælles testationsret efter lovforslagets § 81 skal finde tilsvarende  

 anvendelse, hvor et fælles testamente er oprettet af andre end ægtefæller.  

 Det  

 vil navnlig omfatte ugifte samlevende, der ikke har oprettet udvidet  

 samlevertestamente, jf. lovforslagets § 87, og søskende.
 Der henvises til de almindelige bemærkninger pkt. 14.2.1.2.  

 og 14.3.
Til  

 § 83 Bestemmelsen indebærer, at der fastsættes regler om den  

 længstlevende ægtefælles dispositionsadgang i levende live.
Bestemmelsen omfatter tilfælde, hvor en ægtefælle har  

 truffet bestemmelse om arvens fordeling efter den længstlevendes død, som den  

 længstlevende ægtefælle ikke kan tilbagekalde.
Dette vil f.eks. være  

 tilfældet,  

 hvor den førstafdødes særbørn er indsat i det fælles testamente, jf.  

 lovforslagets § 81, stk. 2, nr. 1, og tilfælde, hvor en barnløs  

 ægtefælle har truffet bestemmelse om, at en arving er indsat med bestemmelse  

 om, at længstlevende ikke kan tilbagekalde indsættelsen.
Ved afgrænsningen af, hvilke situationer der skal omfattes  

 af adgangen til omstødelse, foreslås det, at der skal gælde de samme regler  

 som  

 for omstødelse i uskiftet bo efter lovforslaget § 31 om omstødelse i  

 uuskiftet  

 bo.
Det afgørende kriterium er, at dispositionen tilsidesætter testamentets  

 bestemmelser om arvens fordeling, og at der er disponeret over midler, der  

 står  

 i misforhold til formuen.
 Gaver er hovedområdet for omstødelse, men også arveforskud,  

 der er så betydelige, at arveforskuddet ikke kan forventes at ville kunne  

 afregnes i modtagerens arv, er omfattet, jf. stk. 1, nr. 1.
 Endvidere kan der ske omstødelse, når en livsforsikring  

 eller lignende ordning, der er oprettet for et beløb, der står i misforhold  

 til  

 formuen, kommer til udbetaling til en begunstiget, hvis begunstigelsen ikke  

 er  

 forenelig med testamentets fordelingsprincip, jf. stk. 1,  

  

 nr. 2.
Der følger af  

  

 stk. 3  

  

 ,  

 at der alene kan ske omstødelse af dispositioner som nævnt i stk. 1, nr.  

 2, når forsikringsordningen kan komme til udbetaling.
Dette indebærer, at  

 forsikringsbegivenheden skal være indtrådt.
Ikke kun udbetalinger til en  

 navngiven begunstiget kan være omfattet af stk. 1, nr. 2, og  

 stk. 3.  

 Også en udbetaling til fordel for forsikringstagers (længstlevendes)  

 nærmeste  

 pårørende kan være uforenelig med den fordeling af arven, som følger af  

 det  

 fælles testamente.
Er der f.eks. i et fælles testamente truffet bestemmelse  

 om,  

 at førstafdødes særbarn og længstlevendes særbarn hver skal arve halvdelen af  

 boet efter længstlevende, og kan testamentet ikke tilbagekaldes af  

 længstlevende, vil den længstlevendes (forsikringstageren) indskud af et  

 beløb,  

 der står i misforhold til formuen, på en livsforsikring eller lignende  

 ordning,  

 der indeholder et standardvilkår om, at nærmeste pårørende er  

 begunstiget,  

 være i strid med det fordelingsprincip, der følger af testamentet, fordi  

 anvendelsen af begunstigelsesklausulen nærmeste pårørende vil  

 føre til, at forsikringen  

 skal udbetales til længstlevendes særbarn.
 Vedrørende vurderingen af, om en disposition står i  

 misforhold til formuen, henvises der til bemærkningerne lovforslagets  

 § 31.
Det foreslås i stk. 2, at en gave eller et  

 arveforskud, der er ydet i strid med stk. 1, nr. 1, kan omstødes over  

 for  

 den modtager, der vidste eller burde vide dette.
Der kan dermed kun ske  

 omstødelse, når der foreligger ond tro såvel med hensyn til testamentets  

 indhold  det vil sige fordelingen  som til, at der er tale om  

 misbrug  det  

 vil sige, at dispositionen stod i misforhold til formuen.
Det foreslås tilsvarende i stk. 3, at omstødelse af en  

 disposition, der er foretaget i strid med stk. 1, nr. 2, er betinget af,  

 at den begunstigede var i ond tro.
Kravet om ond tro vil i denne situation  

 indebære, at omstødelse kun kan ske, hvis den begunstigede vidste eller burde  

 vide, at begunstigelsen tilsidesatte testamentets bestemmelser om arvens  

 fordeling, og at der var tale om misbrug.
 Det er i stk. 2 og 3 forudsat, at de almindelige  

 regler om, at en sagsøger skal have retlig interesse i søgsmålet, skal finde  

 anvendelse.  

 Sagsøger må således have lidt skade ved misbruget samt have en økonomisk  

 interesse  

 i omstødelsen.
Omstødelse efter stk. 2 indebærer, at gaven går  

 tilbage til boet.
Hvis omstødelse sker efter stk. 3 skal den  

 begunstigede  

 indbetale den udbetalte forsikringssum til boet til afgørelse af, hvem summen  

 skal tilfalde.
Herigennem sikres, at forsikringssummen bliver fordelt i  

 overensstemmelse med det fælles testamentes bestemmelse om arvens fordeling.
 Om retsvirkningerne af omstødelse i øvrigt og om muligheden  

 for i stedet at anvende reguleringsreglerne i forsikringsaftalelovens  

 § 104 og pensionsopsparingslovens § 4 henvises der til  

 bemærkningerne  

 til lovforslagets § 31.
En omstødelsessag efter stk. 3 vil typisk vedrøre en  

 allerede udbetalt forsikringssum el. lign.
Om selskabernes pligt til at  

 tilbageholde  

 udbetalingen, hvis der forinden er gjort indsigelser herimod, henvises til  

 bemærkningerne  

 til lovforslagets § 32.
Stk. 4  

  

 indebærer,  

 at der ikke er adgang til omstødelse, hvis den pågældende arving kan opnå  

 dækning for sin arveret ved, at der ydes den pågældende arving vederlag af  

 det  

 beholdne bo, jf. § 85. En tilsvarende regel findes i lovforslagets  

 § 31, stk. 3, om omstødelse i uskiftet bo.
Stk. 4 finder alene  

 anvendelse efter længstlevendes død.
Muligheden for omstødelse, mens  

 længstlevende  

 er i live, kan ikke afskæres med henvisning til, at der kan ydes vederlag af  

 det beholdne bo, da der ingen garanti er for, at boet er i behold ved  

 længstlevendes død.
Et udtrykkeligt afkald på retten til at kræve omstødelse  

 vil som udgangspunkt tillige omfatte et afkald på vederlagskrav.
Derimod vil  

 det kræve meget tungtvejende grunde, førend et stiltiende afkald kan  

 fortolkes  

 som også at omfatte et afkald på vederlag.
Som anført i bemærkningerne til  

 § 31 vil en arving, der af hensyn til familiefreden ikke rejser en  

 omstødelsessag, til trods for at arvingen ved, at længstlevende har foretaget  

 en omstødelig disposition, ikke dermed kunne anses for at have givet afkald  

 på  

 vederlagskrav.
 Stk. 5  

  

 indebærer, at stk. 2 og 3 om omstødelse ikke finder anvendelse, hvis  

 førstafdøde har udelukket dette ved testamentet og således har tilladt, at  

 den  

 længstlevende ægtefælle foretager dispositioner af den karakter, som er  

 omhandlet i lovforslagets § 83, stk. 1.
 Der henvises til de almindelige bemærkninger pkt. 14.2.1.3.  

 og 14.3.
Til  

 § 84 Bestemmelsen omhandler anlæggelse af omstødelsessag.
 I  

  

 stk. 1  

  

 foreslås det, at en sag om omstødelse efter lovforslagets § 83 skal  

 anlægges ved skifteretten på samme måde, som det foreslås for sager om  

 omstødelse i uskiftet bo efter lovforslagets § 32.
 Hvis den længstlevende ægtefælle er i live ved anlæggelse  

 af omstødelsessagen, følger det af stk. 1, at sagen skal anlægges ved  

 skifteretten  

 i den retskreds, hvor den længstlevende ægtefælle har hjemting, jf.  

 retsplejelovens  

 §§ 235 og 236. Er den længstlevende ægtefælle afgået ved døden, skal  

 sagen  

 anlægges ved den skifteret, hvor dødsboet efter den længstlevende behandles,  

 jf. dødsboskiftelovens § 2.
 Det foreslås endvidere, at reglerne i retsplejelovens  

 §§ 226 og 227 om henvisning til landsretten skal finde tilsvarende  

 anvendelse, sml. dødsboskiftelovens § 89, stk. 2.
 Skifteretten skal afgøre sagen ved dom.
 Stk. 2  

  

 indebærer, at en sag om omstødelse af en gave eller et arveforskud skal  

 anlægges inden 1 år efter, at arvingen har eller burde have fået kendskab til  

 fuldbyrdelsen af en omstødelig disposition.
 For så vidt angår livsforsikringer eller lignende  

 ordninger, hvor der kan ske omstødelse efter § 83, stk. 3, følger  

 det  

 af  

  

 § 84, stk. 3  

  

 , at sagen  

 skal anlægges inden 1 år efter, at arvingen har eller burde have fået  

 kendskab  

 til udbetalingen.
Anlægges sagen ikke inden for fristerne i stk. 2 og 3,  

 kan kravet om omstødelse ikke senere gøres gældende.
Selvom der er indtrådt  

 forældelse, vil arvingen imidlertid som udgangspunkt stadig kunne rejse  

 vederlagskrav  

 i boet i medfør af lovforslagets § 83, stk. 4.
 Der henvises til de almindelige bemærkninger pkt. 14.2.1.3.  

 og 14.3.
Til  

 § 85 Bestemmelsen omhandler vederlagskrav.
Stk. 1  

  

 indebærer, at en arving, når boet skiftes efter den længstlevende ægtefælles  

 død, kan kræve vederlag af det beholdne bo, hvis ægtefællen ved  

 dispositioner,  

 der er omfattet af § 83, væsentligt har formindsket sin formue ved  

 begunstigelse af en anden arving i boet.
Vederlagskrav kan således kun  

 anvendes, hvor længstlevende ægtefælles begunstigelse er sket til fordel for  

 en  

 anden arving i boet.
Vederlagskravet kan alene gøres gældende i det beholdne  

 bo, dvs. efter at afdødes kreditorer er fyldestgjort.
 Vederlagskrav skal rejses over for skifteretten.
 Stk. 2  

  

 indebærer, at vederlagskrav ikke kan rejses, hvis førstafdøde har udelukket  

 dette ved testamentet og således har tilladt, at den længstlevende ægtefælle  

 foretager dispositioner af den karakter, som er omhandlet i § 83,  

 stk. 1.
 Der henvises til de almindelige bemærkninger pkt. 14.2.1.3.  

 og 14.3.
Til  

 § 86 Bestemmelsen indebærer, at lovforslagets §§ 83-85  

 finder tilsvarende anvendelse på fælles testamenter mellem andre end  

 ægtefæller.
 Der henvises til de almindelige bemærkninger pkt. 14.2.1.3.  

 og 14.3.
Til  

 § 87 Den foreslåede bestemmelse omhandler oprettelse af et  

 udvidet samlevertestamente.
 I  

  

 stk. 1  

  

 åbnes der mulighed for, at ugifte samlevende ved testamente kan bestemme, at  

 de  

 vil arve hinanden og arves, som var de ægtefæller.
De almindelige regler om oprettelse og tilbagekaldelse af  

 testamente, herunder om tilbagekaldelse af fælles testamenter, og om  

 testamenters ugyldighed og anfægtelse finder anvendelse på et udvidet  

 samlevertestamente.  

 Dette indebærer bl.a., at begge testatorer skal være fyldt 18 år, når  

 testamentet oprettes, jf. lovforslagets § 62, stk. 1, og at  

 parterne  

 skal være i stand til fornuftmæssigt at oprette testamente, jf. lovforslagets  

 § 74. Et udvidet samlevertestamente oprettes efter de almindelige regler  

 om oprettelse af testamente, jf. lovforslagets §§ 63-65. Et udvidet  

 samlevertestamente kan på ethvert tidspunkt tilbagekaldes uden begrundelse  

 efter de almindelige regler om tilbagekaldelse af fælles testamenter, jf.  

 lovforslagets §§ 67 og 80. En ensidig tilbagekaldelse af et  

 samlevertestamente skal således for at være gyldig meddeles den anden part,  

 medmindre dette af særlige grunde er udelukket.
Særlige grunde, der udelukker  

 meddelelse til den anden part, kan være, at den pågældende er forsvundet  

 eller  

 f.eks. på grund af senil demens er ude af stand til at forstå meddelelsen.
Stk. 2  

  

 begrænser de retsvirkninger, der kan opnås ved et testamente efter  

 stk. 1.  

 Det kan ikke i forbindelse med en testation efter stk. 1 bestemmes, at  

 lovens regler om arv vedrørende fælleseje, herunder reglerne om uskiftet bo  

 skal finde anvendelse.
Bestemmelsen indebærer således, at ugifte samlevende,  

 der opretter testamente efter stk. 1, ved testamentet kan opnå samme  

 arveretlige stilling som ægtefæller, der fuldt ud har fuldstændigt særeje.
Dette indebærer navnlig, at det i et udvidet  

 samlevertestamente kan bestemmes, at den længstlevende samlever skal arve  

 efter  

 lovforslagets § 9, dvs. at samleveren skal arve halvdelen af de  

 efterladte  

 midler, hvis arveladeren efterlader sig livsarvinger, jf. § 9,  

 stk. 1. Hvis der træffes bestemmelse herom i testamentet, vil det  

 indebære  

 en begrænsning i arveladerens livsarvingers tvangsarveret.
Hvis arveladeren  

 ikke efterlader sig livsarvinger, indebærer § 9, stk. 2, at  

 samleveren skal arve det hele.
 I et udvidet samlevertestamente kan det endvidere  

 bestemmes, at den længstlevende samlever skal have ret til forlods at udtage  

 bestemte genstande og have ret til suppleringsarv (500.000 kroners reglen),  

 jf.  

 lovforslagets § 11. Forlodsretten og retten til suppleringsarv er  

 socialt  

 betonede regler, hvis berettigelse er lige så stor for ugifte som for  

 ægtefæller.
 Herudover kan det bestemmes, at den længstlevende skal have  

 ret, herunder fortrinsret, til at overtage aktiver inden for sin arvelod  

 efter  

 reglen om ægtefællens fortrinsret til at overtage aktiver inden for sin  

 arvelod  

 af den afdødes ægtefælles fuldstændige særeje, jf. lovforslagets § 13.
 Reglerne i lovforslagets kapitel 3 om svogerskabsarv efter  

 en længstlevende ægtefælle kan også anvendes af ugifte samlevende, hvis der  

 træffes bestemmelse herom i testamentet.
 Tilsvarende gælder reglerne i lovforslagets kapitel 5 om  

 arvehenstand for længstlevende ægtefæller.
Parterne kan bestemme i testamentet, hvilke af arvelovens  

 regler om ægtefællens retsstilling der skal finde anvendelse.
Det er f.eks.  

 muligt at bestemme, at den længstlevende samlever ikke skal have fortrinsret  

 efter lovforslagets § 13, stk. 2, til inden for sin arvelod at  

 overtage aktiver til vurderingsbeløbet.
Et udvidet samlevertestamente må, hvis ikke andet fremgår  

 af dette, forstås som parternes tilvalg af alle de ovennævnte regler i  

 arveloven om en længstlevende ægtefælles rettigheder.
Ved testamente kan  

 parterne vælge at udelukke anvendelse af en eller flere af disse rettigheder.
Et udvidet samlivstestamente kan bestå i, at parterne alene  

 ønsker at arve hinanden legalt, som var de ægtefæller eller registrerede  

 partnere.
Testatorerne kan imidlertid inden for deres testationskompetence  

 give  

 arvingerne en større eller mindre arvelod.
Testatorerne kan også inden for  

 deres testationskompetence bestemme, hvorledes der skal arves efter den  

 længstlevende samlevers død.
En række af arvelovens regler om den længstlevende  

 ægtefælles rettigheder gælder kun for aktiver, der er fælleseje.
Disse regler  

 kan derfor ikke gøres anvendelige for ugifte samlevende, der opretter et  

 udvidet samlevertestamente, idet parterne ikke kan have fælleseje.
Navnlig  

 kan  

 det ikke bestemmes, at en længstlevende samlever skal have mulighed for  

 uskiftet bo, idet der kun er adgang til uskiftet bo med fælleseje.
Det kan heller ikke i et udvidet samlevertestamente  

 bestemmes, at lovforslagets § 12 om den længstlevende ægtefælles ret til  

 for sin bos- og arvelod at overtage aktiver, der er fælleseje i dødsboet til  

 vurderingsbeløbet og lovforslagets § 45 om afkortning af arveforskud,  

 der  

 gives et stedbarn eller dets livsarvinger af fælleseje eller skilsmissesæreje  

 eller andet særeje, der bliver fælleseje ved ægtefællens død, skal anvendes.  

 Tilsvarende gælder lovforslagets § 47, stk. 2, om behandlingen af  

 arveforskud, når et fællesbo skiftes i den længstlevende ægtefælles levende  

 live og § 49, stk. 1, om bortfald af ægtefællers indbyrdes arveret  

 ved separation og skilsmisse.
For ugifte samlevende gælder i stedet forslaget  

 til § 67, stk. 3. Heller ikke lovforslagets § 50, stk. 3,  

 om arveladers adgang til at bestemme, om tvangsarv skal dækkes af fælleseje  

 eller særeje og lovforslagets § 91 om ægtefællens adgang til ved  

 testamente at råde over genstande, der er fælleseje i boet, og som tilhører  

 den  

 pågældende, kan gøres anvendelige for ugifte samlevende ved hjælp af et  

 udvidet  

 samlevertestamente.
Det er ikke en gyldighedsbetingelse, at parterne har  

 betegnet testamentet som et udvidet samlevertestamente.
Har parterne f.eks.  

 skrevet i testamentet, at de vil arve hinanden som ægtefæller, må testamentet  

   

 medmindre andre omstændigheder taler imod det  fortolkes som et udvidet  

 samlevertestamente.
Tilsvarende gælder, hvis parterne i testamentet har skrevet,  

 at de ønsker at begunstige hinanden mest muligt, eller at livsarvingerne skal  

 arve mindst muligt.
Et sådant testamente må således forstås således, at  

 parterne  

 har bestemt, at de skal arve mest muligt efter hinanden, dvs. at  

 livsarvingernes arv skal begrænses til tvangsarven, og at parterne i øvrigt  

 ønsker arvelovens regler om ægtefæller bragt til anvendelse i det videst  

 mulige  

 omfang, medmindre de konkrete omstændigheder taler imod det.
Der er ikke noget til hinder for, at en af parterne i  

 tilknytning til et samlevertestamente opretter enetestamente, eller at  

 parterne  

 opretter et fællestestamente efter de almindelige regler herom i  

 lovforslagets  

 kapitel 13. Det beror på almindelige testamentsfortolkningsregler, hvordan  

 der  

 skal forholdes i tilfælde, hvor f.eks. et fællestestamente og et udvidet  

 samlevertestamente er indbyrdes modstridende.
I tilfælde, hvor et udvidet  

 samlevertestamente også regulerer spørgsmålet om fordelingen ved den  

 længstlevende samlevers død, skal de almindelige regler om  

 testationskompetencen  

 ved fælles testamenter i kapitel 13 selvsagt respekteres.
Stk. 3 fastslår, at lovforslagets § 10 om  

 ægtefællens tvangsarv ikke finder anvendelse på samleverens arveret efter et  

 udvidet samlevertestamente.
Baggrunden herfor er, at arveret efter § 87  

 ikke er en tvangsarveret, fordi et udvidet samlevertestamente frit kan  

 tilbagekaldes efter lovforslagets § 80. I det omfang et udvidet  

 samlevertestamente gøres uigenkaldeligt efter lovforslagets § 68, kan en  

 længstlevende samlever dog opnå en lignende retsstilling i boet.
 Der henvises til de almindelige bemærkninger pkt.  

 15.2.2.1., 15.2.2.2. og 15.3.
Til  

 § 88 Bestemmelsen fastlægger, hvornår et testamente efter  

 § 87 er ugyldigt.
 Betingelserne i nr. 1-3 indebærer, at kun personer i et  

 samlivsforhold, der har en ægteskabslignende karakter, kan oprette et udvidet  

 samlevertestamente.
Et testamente er efter  

  

 stk. 1,  

 nr. 1  

  

 , ugyldigt, hvis parterne på tidspunktet for testamentets oprettelse  

 (dvs. ved underskrivelsen eller vedkendelsen af testamentet, jf.  

 lovforslagets  

 §§ 63 og 64) ikke opfyldte betingelserne for i §§ 6, 9 eller 10 i  

 lov  

 om ægteskabs indgåelse for at kunne indgå ægteskab eller registreret  

 partnerskab  

 med hinanden.
Et udvidet samlevertestamente kan derfor ikke oprettes af  

 søskende eller andre personer, der er beslægtet i op- og nedstigende linje.  

 Der  

 kan heller ikke oprettes et udvidet samlevertestamente, hvis en af parterne  

 er  

 gift eller part i et registreret partnerskab.
Er der tale om personer af  

 samme  

 køn, er det endvidere en betingelse, at en af parterne er dansk (eller norsk,  

 svensk eller islandsk) statsborger og har bopæl her i landet, eller at begge  

 parter har haft bopæl her i landet i de sidste to år, jf. § 2 i lov om  

 registreret partnerskab.
Et udvidet samlevertestamente kan desuden ikke  

 oprettes,  

 hvis en eller begge parter er i uskiftet bo efter en tidligere afdød  

 ægtefælle.  

 De øvrige ægteskabsbetingelser i ægteskabslovens kapitel 1 er derimod ikke  

 gyldighedsbetingelser.
 Et udvidet samlevertestamente er endvidere ugyldigt, hvis  

 en eller begge parter ved oprettelsen af testamentet havde oprettet  

 testamente  

 efter § 87, hvorefter en anden samlever har arveret, jf.  

  

 stk. 1, nr. 2. Det er derimod ikke  

 en gyldighedsbetingelse, at der ikke foreligger andre fællestestamenter,  

 f.eks.  

 et testamente oprettet sammen med en bror.
 Efter  

  

 stk. 1,  

 nr. 3  

  

 , er et udvidet samlevertestamente desuden ugyldigt, hvis parterne på  

 tidspunktet for den førstafdøde samlevers død ikke levede sammen på fælles  

 bopæl, og ventede, havde eller havde haft et fælles barn, eller havde levet  

 sammen på fælles bopæl i et ægteskabslignende forhold i de sidste 2 år forud  

 for dødsfaldet.
 At der skal være tale om et fælles barn indebærer, at  

 faderskabet skal være fastslået, hvilket også kan ske inden fødslen, jf.  

 børnelovens §§ 2, 3 og 14.
Ved afgørelsen af, om der foreligger et ægteskabslignende  

 samlivsforhold, må der foretages en vurdering af, om samlivet har haft en  

 sådan  

 karakter, at det er rimeligt at sidestille samleveren med en ægtefælle.
Der  

 må  

 bl.a. lægges vægt på, om parterne efter lovgivningen har haft mulighed for at  

 indgå ægteskab eller registreret partnerskab med hinanden, og om de har haft  

 samme folkeregisteradresse.
Det vil endvidere indgå i vurderingen, i hvilket  

 omfang parterne har haft fælles økonomi og husholdning under samlivet.
 Notaren skal ikke foretage en materiel prøvelse af, om  

 betingelserne er opfyldt i  

  

 stk. 1,  

 nr. 1  

  

 og  

  

 2  

  

 , er opfyldt på  

 tidspunktet for testamentets oprettelse.
Efter lovforslagets § 79 kan indsigelse mod et  

 testamentets gyldighed rejses af enhver, som vil arve, hvis testamentet  

 erklæres ugyldigt.
Denne bestemmelse gælder også i forhold til udvidede  

 samlevertestamenter.
 I  

  

 stk. 2  

  

 fastslås det, at en fælles bopæl, jf. stk. 1, ikke anses for ophørt ved  

 en  

 samlevers midlertidige ophold i anden bolig eller ved ophold i institution.
Samlivet bortfalder selvsagt ikke, fordi de samlevende  

 rejser på ferie hver for sig.
Dette vil heller ikke være tilfældet, hvis den  

 ene af parterne i en periode alene opholder sig i hjemmet i weekenderne og i  

 løbet af ugen som følge af sit arbejde bor et andet sted.
Det vil dog altid  

 være en konkret vurdering, om der i disse situationer kan antages at  

 foreligge  

 et samliv.
Parterne vil også fortsat blive anset for samlevende, hvis  

 samlivet er ophævet på grund af en af parternes institutionsanbringelse i  

 f.eks. ældrebolig og plejehjem.
Dette svarer til, hvad der gælder efter  

 boafgiftsloven, hvor fritagelsen for bo- og tillægsboafgift af arv, jf.  

 § 1, stk. 2, litra d, også gælder for personer, der tidligere har  

 haft fælles bopæl med afdøde i en sammenhængende periode på mindst 2 år, når  

 den fælles bopæl er ophørt alene på grund af institutionsanbringelse,  

 herunder  

 i en ældrebolig.
Det er en forudsætning for, at samleveren har arveret, at  

 forholdet mellem parterne stadig består, selvom den fælles bolig er ophørt på  

 grund af institutionsanbringelsen.
Dette kan ikke antages at være tilfældet,  

 hvis en samlever efter institutionsanbringelsen har indledt et nyt forhold  

 eller på anden måde klart har tilkendegivet, at forholdet må anses for  

 ophørt.
Ophold væk fra hjemmet som følge af strafafsoning eller  

 aftjening af værnepligt vil i almindelighed heller ikke indebære, at  

 parternes  

 samliv anses for ophørt.
I disse tilfælde vil det manglende samliv   

 ligesom  

 ved institutionsanbringelsen  skyldes en udefra kommende nødvendighed,  

 der  

 normalt ikke vil kunne danne grundlag for en antagelse om, at fraflytningen i  

 virkeligheden var udtryk for en ophævelse af samlivet.
Skyldes adskillelsen derimod den ene samlevers arbejds-  

 eller uddannelsesmæssige forhold, og fører disse forhold til længerevarende  

 adskillelse, kan det være mere tvivlsomt, om man bør anse samlivet for  

 ophørt,  

 suspenderet eller opretholdt i den pågældende periode.
Det må afgøres  

 konkret,  

 om adskillelsen i sådanne tilfælde er udtryk for en uoverensstemmelse, eller  

 om  

 den blot er midlertidig.
Hvis det bevismæssigt kan lægges til grund, at den  

 blot var midlertidig, kan perioden medregnes i de 2 år.
 Der henvises til de almindelige bemærkninger pkt. 15.2.2.3.  

 og 15.3.
Til  

 § 89 Den foreslåede bestemmelse indebærer, at et udvidet  

 samlevertestamente efter lovforslagets § 87 bortfalder, hvis parterne  

 indgår ægteskab med hinanden, eller når en part indgår ægteskab med en tredje  

 person.
 Et udvidet samlevertestamente kan indeholde testamentariske  

 bestemmelser, der ikke knytter sig til lovforslagets § 87. Sådanne  

 bestemmelser er ikke omfattet af § 89.
 Der henvises til de almindelige bemærkninger pkt. 15.2.2.4.  

 og 15.3.
Til kapitel 14 Kapitlet indeholder regler om ægtefællers adgang til at  

 træffe testamentariske bestemmelser om overtagelse efter vurdering. § 90  

 angår aktiver, der er fuldstændigt særeje. § 91 angår fællesejeaktiver.
 Reglerne må ses i sammenhæng med lovforslagets § 50,  

 stk. 3, og § 59. Efter § 50, stk. 3, kan en arvelader,  

 herunder en ægtefælle, som efterlader sig både fælleseje og fuldstændigt  

 særeje, med respekt af ægtefællens rettigheder efter lovforslagets § 11,  

 stk. 1, og § 91, stk. 2, ved testamente bestemme, om en  

 livsarvings ret til tvangsarv skal dækkes af fællesejet eller af særejet.  

 Efter  

 § 59 finder § 50, stk. 3, tilsvarende anvendelse for friarv.  

 Det  

 indebærer, at en ægtefælle, som efterlader sig både fælleseje og fuldstændigt  

 særeje i forhold til alle arvinger kan træffe en sådan bestemmelse.
Til 90 Bestemmelsen fastslår, at en ægtefælle ved testamente kan  

 råde over enkelte genstande inden for sit fuldstændige særeje.
Reglen, der  

 alene begrænses af § 11, gælder både for tvangsarv og friarv.  

 Bestemmelsen  

 svarer til den gældende arvelovs § 66, stk. 1.
 Der henvises til de almindelige bemærkninger pkt. 16.2. og  

 16.3.
Til  

 § 91 Bestemmelsen omhandler ægtefællens ret til ved testamente  

 at råde over enkelte genstande, der er fælleseje i boet, og som tilhører den  

 pågældende.
Bestemmelsen præciserer og udbygger den gældende arvelovs  

 § 66, stk. 2.
 I  

  

 stk. 1  

  

 fastslås det, at en ægtefælle, som efterlader sig aktiver, der er fælleseje i  

 boet, ved testamente kan råde over genstande, som tilhører den pågældende, og  

 som ligger inden for så stor en del af fællesboet, som ved ægtefællens død  

 falder i arv efter denne.
 Stk. 2  

  

 indebærer, at ægtefællen kun med den anden ægtefælles samtykke kan testere  

 over  

 en række nærmere angivne fællesejeaktiver.
 Efter  

  

 nr. 1  

  

 gælder dette en fast ejendom eller andelsbolig, der tjener til familiens  

 bolig,  

 eller hvortil ægtefællernes eller den anden ægtefælles erhvervsvirksomhed er  

 knyttet.
 Efter  

  

 nr. 2  

  

 og  

  

 3  

  

 gælder dette endvidere indbo i det  

 fælles hjem og den anden ægtefælles arbejdsredskaber.
 Mens nr. 1-3 svarer til gældende ret, foreslås i  

  

 nr. 4  

  

 som noget nyt i forhold til  

 gældende ret, at testation over et motorkøretøj, der har været anvendt af den  

 længstlevende ægtefælle, kræver dennes samtykke.
 Der henvises til de almindelige bemærkninger pkt. 16.2 og  

 16.3.
Til kapitel 15 Kapitel 15 handler om permutation og viderefører den  

 gældende arvelovs § 69 om justitsministerens permutationsadgang, dvs.  

 adgangen til at tillade, at bestemmelserne i et testamente ændres.
Lovforslaget indebærer på en række punkter en udvidelse og  

 uddybning af gældende ret og har navnlig til formål at tilnærme praksis efter  

 arvelovens permutationsbestemmelse til praksis efter § 32 i fondsloven  

 og  

 § 48 i lov om erhvervsdrivende fonde.
Om baggrunden herfor henvises til  

 de  

 almindelige bemærkninger pkt. 17.2. og 27.3.
Til  

 § 92 Bestemmelsen handler om permutation og viderefører den  

 gældende arvelovs § 69 med nogle ændringer.
Det foreslås i  

  

 stk. 1  

  

 ,  

 at justitsministeren eller den, som justitsministeren bemyndiger dertil, skal  

 have mulighed for at tillade ændringer i et testamente. Ændring forudsætter,  

 at  

 særlige grunde taler for det.
Med ordvalget understreges det, at der er tale  

 om  

 en bestemmelse, der kræver, at uhensigtsmæssigheden af de testamentariske  

 bestemmelser, der søges ændret, skal være kvalificeret.
Permutation kan som hidtil kun ske, hvis den pligt, der er  

 pålagt arvingen, ikke modsvares af en ret for nogen bestemt person.
Hvis  

 f.eks.  

 en ejendom er testeret til en arving på betingelse af en ret til fribolig for  

 en bestemt person, kan boligretten ikke ophæves gennem permutation.
Stk. 2  

  

 angiver de hensyn, der navnlig bør indgå ved en afgørelse om permutation.
Der  

 er ikke tale om en udtømmende opregning.
Testationens formål og karakter skal fortsat skal være et  

 væsentlig moment ved afgørelsen af, om der kan permuteres.
Vanskelighederne  

 ved  

 at danne sig et sikkert skøn over, hvad testator ville have bestemt, hvis han  

 havde kunnet tage stilling til den ændrede situation, sammenholdt med behovet  

 for en tilpasning af en testamentarisk bestemmelse til ændrede forhold taler  

 for en vis objektivering af dette moment.
Ved formålsændring eller tilføjelse  

 af et yderligere formål bør det dog fortsat være af væsentlig betydning, om  

 formålet ikke længere kan efterleves eller er blevet åbenbart  

 uhensigtsmæssigt.  

 Også uden for sådanne tilfælde kan der dog efter omstændighederne være  

 grundlag  

 for at tillade ændring af en formålsbestemmelse i form af udvidelse af  

 formålet.
Det er imidlertid ikke tilstrækkeligt, at arvingen ikke længere  

 ønsker at støtte det formål, der er angivet i testamentet, og foretrækker et  

 andet eller ønsker at tilføje et yderligere formål.
Det må således bero på en  

 samlet vurdering af de relevante hensyn, om et sådant ønske fra arvingens  

 side  

 kan imødekommes.
Ændrede forhold siden testamentets oprettelse eller  

 eventuelt siden dødsfaldet må også indgå ved vurderingen af, om en ansøgt  

 permutation kan tillades.
Det forhold, at de ændrede forhold er indtrådt  

 efter  

 testamentets oprettelse, men før testators død, kan efter omstændighederne  

 føre  

 til, at man må lægge til grund, at testator har været bekendt med de ændrede  

 forhold.
At dette ikke førte til en ændring af testamentet i tide, behøver  

 ikke  

 nødvendigvis at føre til den konklusion, at testator bevidst ikke har ønsket  

 ændring.
Der kan være andre grunde til, at man ikke får ændret et testamente.  

 Med ændrede forhold sigtes også til den almindelige samfundsudvikling.
Er et  

 testamente oprettet for mange år siden, er det ikke sikkert, at den  

 oprindelige  

 begrundelse for testationen tjener noget rimeligt formål i dag.
Det vil  

 navnlig  

 kunne gøre sig gældende i forhold til legater mv., f. eks. hvor  

 legatportioner  

 skal uddeles til særligt trængende bestemte persongrupper, der  bl.a. i  

 lyset  

 af velfærdsstatens udvikling - ikke længere findes eller kun findes i meget  

 begrænset omfang.
En øget vægt på hensynet til ændrede forhold, herunder den  

 samfundsmæssige udvikling, vil bl.a. kunne skabe mulighed for i højere grad  

 at  

 kunne imødekomme anmodninger om ændringer i et testamente vedrørende drift af  

 en erhvervsvirksomhed.
Det kan f.eks. være en bestemmelse i et testamente,  

 der  

 er til hinder for, at en fondsejet virksomheds kapital udvides, selv om en  

 sådan udvidelse er af væsentlig betydning for virksomhedens fremtidige  

 konkurrenceevne.
Der skal endvidere lægges vægt på, om den oprindelige  

 bestemmelse i testamentet overhovedet kan gennemføres, eller om den ikke  

 (længere) kan gennemføres på en hensigtsmæssig måde.
Disse hensyn - der i  

 nogen  

 grad hænger sammen med den samfundsmæssige udvikling, men som også kan være  

 oprindelige omstændigheder - indgår allerede i dag ved vurderingen af, om  

 permutation kan tillades efter den gældende arvelovs § 69.
 Det foreslås endvidere, at bestemmelsens gennemførlighed og  

 hensigtsmæssighed udtrykkeligt nævnes i loven som hensyn, der kan indgå ved  

 en  

 afgørelse om permutation, sml. herved reglerne om tvangspermutation i  

 fondslovens § 33, stk. 1, og lov om erhvervsdrivende fonde  

 § 49,  

 stk. 1.
Endelig bør hensynet til arvingen som hidtil tillægges vægt  

 ved vurderingen af, om der kan ske permutation.
Dette hensyn er også  

 fremhævet  

 i den gældende § 69.
I praksis efter den gældende arvelovs § 69 lægges der  

 betydelig vægt på, om testator, hvis denne havde kunnet forudse de ændrede  

 forhold, der har dannet grundlag for ansøgningen om permutation, selv ville  

 have truffet en anden beslutning.
En tilladelse til permutation får i disse  

 tilfælde karakter af en udfyldende fortolkning af testamentet, der så vidt  

 mulig skal udtrykke testators vilje.
 Den udvidelse og uddybning af permutationsbestemmelsen, der  

 foreslås i stk. 1 og 2, vil samlet set indebære, at der i praksis bliver  

 mulighed for at tillade permutation ud fra en bredere skønsmæssig  

 overvejelse,  

 end det er tilfældet efter Justitsministeriets praksis i medfør af den  

 gældende  

 arvelovs § 69. Hensynet til testators vilje vil ikke fremover skulle  

 tillægges helt den samme vægt ved vurderingen af, om der kan ske permutation.
 Selv om forslagene til stk. 1 og 2 tilsigter at  

 indebære en lempelse i forhold til praksis efter den gældende arvelovs  

 § 69, vil praksis efter denne bestemmelse dog fortsat have betydelig  

 værdi.
Stk. 3  

  

 svarer  

 med en enkelt sproglig modernisering til arvelovens § 69, stk. 2,  

 der  

 ikke har givet anledning til problemer i praksis.
Har testator indsat nogen  

 til  

 at påse overholdelsen af en bestemmelse om anvendelsen af eller rådigheden  

 arven, kan ændring ikke ske uden den pågældendes samtykke, medmindre særlige  

 omstændigheder  

 taler for det.
 Der henvises i øvrigt til de almindelige bemærkninger pkt.  

 17.2 og 17.3.
Til kapitel 16 Kapitel 16 handler om dødsgaver mv.
Til  

 § 93 Bestemmelsen viderefører den gældende arvelovs § 70  

 med enkelte ændringer og har ligesom den gældende bestemmelse til formål at  

 fastslå, at livsgaver falder uden for reguleringen i arveloven, og  

 retspraksis  

 efter arvelovens § 70 om afgrænsningen mellem dødsgaver og livsgaver vil  

 fortsat være vejledende.
Gensidigt bebyrdende aftaler er som hidtil ikke  

 omfattet af bestemmelsen, medmindre der foreligger et gavemoment.
 Stk. 1  

  

 handler om de såkaldte dødsgaver (nr. 1) og gaver, der gives på et tidspunkt,  

 hvor giverens død må anses for nært forestående (nr. 2), og fastlægger de  

 nærmere formkrav og kompetencekrav for ydelse af gaver af denne karakter.
 Stk. 1,  

  

 nr. 1  

  

 ,  

 svarer med sproglige ændringer til den gældende arvelovs 70. Med henblik på  

 at  

 understrege, at en dødsgave er en ren dødsdisposition og ikke indeholder et  

 aftaleelement foreslås det, at udtrykket gaveløfte, der anvendes  

 i den  

 gældende arvelovs § 70, erstattes af udtrykket gave.
Stk. 1,  

  

 nr. 2  

  

 ,  

 indebærer en begrænset udvidelse af dødslejebegrebet i den gældende arvelovs  

 § 70, idet reglerne om testamenter efter forslaget skal anvendes på  

 gaver,  

 der er givet kort før giverens død på et tidspunkt, hvor døden måtte anses  

 for  

 nært forestående, og giveren var klar over dette.
Bestemmelsen medfører, at  

 det  

 må afgøres ved en konkret bevisbedømmelse, om døden måtte anses for nært  

 forestående, og om giveren var klar over dette.
Giverens forestilling herom  

 bør  

 sammenholdes med de foreliggende oplysninger om omstændighederne i  

 forbindelse  

 med sygdommens karakter og forløb.
Det må i øvrigt overlades til retspraksis  

 at  

 fastlægge det nærmere indhold af kravet om, at giveren skal forudse sin død  

 som  

 nært forestående.
Det afhænger ligeledes af en konkret vurdering, om gaven  

 reelt er udtryk for en gave fra dødsboet, eller om giveren snarere  

 realiserede  

 en allerede eksisterende plan om at yde en livsgave.
I vurderingen indgår en  

 bedømmelse  

 af givers og modtagers forhold og også af arvingernes forhold, hvis de  

 tidligere har modtaget tilsvarende gaver.
Endvidere vil gavens art og værdi  

 naturligvis spille en rolle.
 En gave, der gives på et tidspunkt, hvor giveren urigtigt  

 anså sin død for nært forestående, men uden iagttagelse af  

 testamentsreglerne,  

 kan formentlig kræves tilbageleveret efter læren om urigtige forudsætninger.  

 Hvis giveren ikke kræver gaven tilbageleveret, er der tale om en livsgave.
Det forhold, at en gave omfattes af stk. 1, nr. 1  

 eller 2, indebærer, at testamentsreglerne skal være iagttaget.
Dette gælder  

 bl.a. reglerne om testamentsformerne og reglerne om testationskompetencen,  

 herunder navnlig respekten af tvangsarvereglerne.
Henvisningen til  

 testamentsreglerne omfatter også bestemmelserne om, at testamenter frit kan  

 tilbagekaldes, medmindre der er afgivet uigenkaldelighedserklæring, jf.  

 lovforslagets § 68. Dødsgaver vil som andre dødsdispositioner kunne være  

 ugyldige på grund af eksempelvis tvang, svig, udnyttelse eller urigtige  

 forudsætninger, og en gave vil kunne tilsidesættes på grund af bristende  

 forudsætninger.
I  

  

 stk. 2  

  

 foreslås det, at sædvanlige gaver ikke skal være omfattet af stk. 1, nr.  

 2. Ved sædvanlige gaver tænkes navnlig på fødselsdagsgaver, bryllupsgaver,  

 konfirmationsgaver og andre gaver, som gives i anledning af en bestemt  

 begivenhed.
Også gaver, der ydes uden nogen bestemt ydre anledning, kan være  

 omfattet af bestemmelsen.
Det forhold, at en gave er omfattet af reglen om  

 afgiftsfritagelse i boafgiftslovens § 22, medfører ikke i sig selv, at  

 gaven kan anses for en sædvanlig gave, og at der ikke stilles krav om  

 iagttagelse af testamentsreglerne.
Der stilles efter bestemmelsen ingen  

 nærmere  

 krav til gavens art, og penge kan således også anses for en sædvanlig gave.
Ved bedømmelsen af, om der er tale om en sædvanlig gave, må  

 der bl.a. ses på giverens indkomst- og formueforhold på gavetidspunktet, samt  

 på, hvad der tidligere er givet som gave, og om værdien står i misforhold til  

 giverens kår.
F.eks. vil det forhold, at en døende person betænker sit  

 barnebarn med en konfirmationsgave på 10.000 kr., ikke kræve, at der oprettes  

 testamente, hvis også øvrige børnebørn eller andre slægtninge er blevet  

 betænkt  

 med en lignende gave.
 Praksis efter lov om ægteskabets retsvirkninger § 30  

 om sædvanlige gaver mellem ægtefæller og konkurslovens § 64,  

 stk. 3,  

 om lejlighedsgaver, der er undtaget fra omstødelse i konkurs, vil i øvrigt  

 være  

 vejledende ved den nærmere fastlæggelse af, hvad der kan anses for sædvanlige  

 gaver.
 Der henvises til de almindelige bemærkninger pkt. 18.2 og  

 18.3.
Til kapitel 17 Kapitel 17 angår det arveretlige overlevelseskrav.
Til  

 § 94 Bestemmelsen svarer til den gældende arvelovs § 5,  

 bortset fra at det i stk. 1 foreslås præciseret, at arveladeren ved  

 testamente  

 kan have truffet anden bestemmelse.
En sådan testamentarisk bestemmelse skal  

 selvsagt respektere tvangsarvereglerne.
 Stk. 1  

  

 indebærer, at den, som lever ved arveladerens død, eller som er undfanget  

 forinden og senere fødes levende, har arveret, medmindre andet er bestemt ved  

 testamente.
 Stk. 2  

  

 fastslår, at hvis to, som havde arveret efter hinanden, er døde, uden at det  

 vides, hvem der er død først, anses den ene ikke for at have overlevet den  

 anden.
 Der henvises til de almindelige bemærkninger pkt. 19.2. og  

 19.3.
Til kapitel 18 Kapitlet handler om arv, der tilfalder staten, og  

 viderefører den gældende arvelovs § 71 med en række ændringer.
Til  

 § 95 Stk. 1  

  

 svarer til den gældende regel i arvelovens § 71, stk. 1. Efter  

 bestemmelsen har Justitsministeriet som hidtil partsbeføjelser og kan f.eks.  

 anfægte gyldigheden af et testamente, hvis formuen vil tilfalde statskassen,  

 såfremt testamentet erklæres ugyldigt, jf. forslaget til § 79.
 Efter praksis indkaldes Justitsministeriet ikke til  

 bomøder, herunder det afsluttende bomøde, eller får forelagt boopgørelsen,  

 medmindre der opstår tvivl om bobehandlingen, herunder om fordringer mod  

 boet.
Stk. 2  

  

 svarer til den gældende regel i § 71, stk. 2, 1. pkt.
Efter  

 bestemmelsen kan Justitsministeriet bestemme, at der ikke skal rejses  

 indsigelse mod et anfægteligt testamente, hvis testamentet må antages at være  

 udtryk for afdødes sidste vilje.
Justitsministeriets praksis efter arvelovens  

 § 71, stk. 2, 1. pkt., forudsættes opretholdt.
 Stk. 3  

  

 viderefører arvelovens § 71, stk. 2, 2. pkt., om afståelse under  

 særlige omstændigheder og præciserer samtidig, at der som hidtil kan ske  

 afståelse af hele arven eller af dele heraf.
Delvis afståelse vil navnlig kunne være aktuelt, hvis der  

 er tale om, at en del af afdødes formue hidrører fra arv fra en fælles  

 slægtning.
Delvis afståelse kan også ske til personer, der har passet og  

 plejet  

 afdøde.
I disse tilfælde er der i hidtidig praksis afstået et beløb som en  

 art  

 vederlag for plejen.
 Det foreslås endvidere, at de væsentligste kategorier af  

 afståelsestilfælde opregnes i loven.
Efter stk. 3  

,  

 nr. 1  

  

 , kan afståelse ske til afdødes samlever.
I overensstemmelse med  

 Justitsministeriets hidtidige praksis skal der ved afgørelsen lægges vægt på  

 samlivets længde samt på, om samlivet har haft en ægteskabslignende karakter,  

 herunder med et vist økonomisk fællesskab.
Der skal derimod ikke lægges vægt  

 på  

 samleverens formue- og indtægtsforhold.
Efter  

  

 nr. 2  

  

 kan  

 afståelse ske til afdødes sted- eller plejebørn.
I overensstemmelse med  

 Justitsministeriets hidtidige praksis vil afståelse kunne ske, hvis sted-  

 eller  

 plejebørnene er vokset op, som var de afdødes egne børn, og hvis de bevarede  

 kontakten til afdøde.
Tilsvarende kan der efter  

  

 nr. 3  

  

 ske afståelse til afdødes sted- eller plejesøskende, hvis  

 afdøde er vokset op sammen med dem, som om de var afdødes egne søskende.
Også  

 her vil det være et krav, at forbindelsen til afdøde blev bevaret.
Efter  

  

 nr. 4  

  

 kan  

 afståelse ske til afdødes slægtninge i tilfælde, hvor formuen stammer fra en  

 fælles slægtning.
Denne situation er også nævnt i den gældende § 71,  

 stk. 2, 2. pkt.
Det fremgår af kommissionsudkastet fra 1941, s. 200, at  

 kommissionen navnlig tænkte på en situation, hvor arveladeren dør kort tid  

 efter at have arvet en slægtning, efter hvem der er andre arvinger, som ikke  

 kan arve den nu afdøde.
Denne del af bestemmelsen anvendes imidlertid meget  

 sjældent i praksis.
Situationen kan dog opstå, hvis arveladeren f.eks. dør  

 kort  

 tid efter at have arvet sine bedsteforældre, og den eneste anden arving efter  

 bedsteforældrene var arveladerens fætter.
I dette tilfælde vil den del af  

 arveladerens formue, der hidrører fra arven efter bedsteforældrene, kunne  

 afstås til fætteren.
Efter  

  

 nr. 5  

  

 kan  

 afståelse ske til andre personer eller institutioner, der har stået afdøde  

 nær.  

 Der skal efter praksis være tale om en meget nær tilknytning.
Som eksempler  

 på  

 tilfælde, hvor der er sket afståelse i praksis, kan nævnes adoptivbørn, der  

 har  

 genoptaget forbindelsen til deres biologiske forældre, samt stedbørn eller  

 stedsøskende, der ikke er opvokset hos eller sammen med afdøde, men som  

 senere  

 i livet har fået en meget tæt tilknytning til afdøde.
Afståelse til  

 foreninger  

 og andre institutioner er i praksis som udgangspunkt kun sket, hvor afdøde  

 skriftligt har tilkendegivet et ønske om, at disse foreninger skal arve,  

 eller  

 hvor mundtlige udtalelser herom er bekræftet af uvildige vidner.
Det vil  

 således som udgangspunkt ikke være tilstrækkeligt, at afdøde har haft en nær  

 tilknytning til en bestemt forening.
Det fremgår af den gældende bestemmelse i § 71,  

 stk. 2, 2. pkt., at afståelse navnlig kan ske, hvis afdøde ikke har  

 kunnet  

 oprette testamente.
I praksis lægges der da også betydelig vægt på, om afdøde  

 kunne have oprettet testamente, og på baggrunden for, at dette dog ikke er  

 sket.
Dette gælder imidlertid ikke, hvor der er tale om afståelse til en  

 samlever, idet afdødes tilknytning til samleveren anses for at veje tungere.
 Der skal fortsat lægges vægt på, om afdøde kunne have  

 oprettet testamente og på baggrunden for, at dette ikke er sket, herunder om  

 afdøde er død pludseligt, eller om afdøde har været i en vildfarelse om de  

 legale arveregler.
Afståelse af arven kommer kun på tale, hvor afdøde ikke  

 efterlader sig arvinger efter loven eller testamente.
I praksis forekommer  

 det  

 imidlertid, at afdødes legale arvinger ønsker at give arveafkald på  

 betingelse  

 af, at arven afstås til en person, der stod afdøde nær - typisk afdødes  

 samlever.
I en sådan situation kan arven afstås - selvsagt under forudsætning  

 af, at der er tale om et tilfælde, hvor der ville være sket afståelse, hvis  

 der  

 ikke havde været legale arvinger.
Stk. 4  

  

 indeholder en bemyndigelse for justitsministeren til at fastsætte regler om  

 forvaltningen af boer, hvor staten er arving.
Der kan i medfør af  

 bestemmelsen  

 bl.a. fastsættes regler om afholdelse af begravelsesudgifter, salg af fast  

 ejendom og løsøre mv.
 Der henvises til de almindelige bemærkninger pkt. 20.2. og  

 20.3.
Til  

 § 96 Bestemmelsen er ny i forhold til gældende ret og omhandler  

 adgangen til domstolsprøvelse af afgørelser om afståelse af arv efter  

 lovforslagets § 95, stk. 2 og 3.
 I  

  

 stk. 1  

  

 fastslås det, at afgørelser efter § 95, stk. 2 og 3, inden 3  

 måneder  

 fra afgørelsen kan indbringes for den skifteret, der behandler dødsboet, jf.  

 lov om skifte af dødsboer § 2. Det beror på de almindelige regler om  

 retlig interesse, hvem der kan indbringe sagen for skifteretten.
I  

  

 stk. 2  

  

 fastslås det, at skifterettens afgørelse træffes ved dom.
Skifteretten kan  

 foretage en fuld prøvelse af afgørelsen.
 Skifterettens dom kan indbringes for højere ret efter de  

 almindelige regler om anke i retsplejelovens kapitel 36.
 Stk. 3  

  

 fastslår, at retsplejelovens §§ 226 og 227 om landsretsbehandling i 1.  

 instans skal finde tilsvarende anvendelse.
 For et sagsanlæg efter bestemmelsen skal der betales  

 retsafgift efter de almindelige regler om borgerlige domssager, jf.  

 retsafgiftslovens  

 kapitel 1.
 Der henvises til de almindelige bemærkninger pkt. 20.2. og  

 20.3.
Til kapitel 19 Kapitel 20 indeholder lovens reguleringsbestemmelser.
Til  

 § 97 Stk. 1  

  

 indebærer, at beløbsgrænserne i § 5, stk. 2 (beløbsbegrænsning af  

 livsarvingernes tvangsarv til 1 mio. kr.) og § 11, stk. 2  

 (ægtefællens ret til en suppleringsarv på 500.000 kroner), skal reguleres  

 efter  

 reglerne i lov om en satsreguleringsprocent.
For så vidt angår lovforslagets  

 § 11, stk. 2, svarer den foreslåede regel til arvelovens § 7  

 b,  

 stk. 3.
Satsreguleringen indebærer, at en lang række  

 indkomstoverførsler som folkepension, førtidspension, efterløn, kontanthjælp,  

 arbejdsløsheds-,  

 syge- og barselsdagpenge samt børnetilskud m.fl. hvert år opreguleres på  

 grundlag af udviklingen i årslønnen to år før.
Da både livsarvingernes  

 tvangsarv, ægtefællens ret til suppleringsarv og den foreslåede legale  

 minimumsarveret  

 for samlevere må sidestilles med indkomst, skal satsreguleringsprocentloven  

 anvendes ved reguleringen af disse beløb.
 I  

  

 stk. 2  

  

 foreslås det, at de regulerede beløb skal afrundes opad til det nærmeste hele  

 kronebeløb, der kan deles med 10.000.
 Stk. 3  

  

 fastslår, at justitsministeren årligt skal bekendtgøre reguleringerne.
 Der henvises til de almindelige bemærkninger pkt. 21.
Til kapitel 20 Kapitlet indeholder regler om forholdet til fremmed  

 lovgivning.
Til  

 § 98 Bestemmelsen fastslår i  

  

 stk. 1  

  

 ,  

 at regeringen kan indgå overenskomst med andre stater om forholdet mellem  

 dansk  

 og fremmed rets regler om arv, og at sådanne overenskomster skal finde  

 anvendelse her i landet efter bekendtgørelse i overensstemmelse med de  

 gældende  

 regler herom.
Reglen svarer til den nugældende arvelovs § 80 a med den  

 udvidelse, at bemyndigelsen i stk. 1 er foreslået udvidet til også at  

 omfatte overenskomster med andre lande end de nordiske lande.
 Stk. 2  

  

 svarer til den gældende arvelovs § 80 a, stk. 2, og indeholder en  

 bemyndigelse for justitsministeren til at fastsætte regler om forholdet  

 mellem  

 danske og andre nordiske landes regler om arv.
 Der henvises til de almindelige bemærkninger pkt. 22.
Til kapitel 21 Kapitlet indeholder lovens ikrafttrædelses- og  

 overgangsbestemmelser.
Til  

 § 99 Bestemmelsen fastsætter tidspunktet for lovens  

 ikrafttræden.
 Det foreslås, at loven træder i kraft den 1. januar 2008.
Udgangspunktet er, at loven finder anvendelse, hvis  

 arveladeren er død efter lovens ikrafttræden.
Er arveladeren død før lovens  

 ikrafttræden,  

 finder de hidtil gældende regler anvendelse.
I lovforslagets §§ 100-103  

 findes imidlertid en række undtagelser fra dette udgangspunkt.  

 §§ 100-102  

 opregner de tilfælde, hvor reglerne i den hidtil gældende lovgivning skal  

 finde  

 anvendelse, selv om arveladeren er død efter lovens ikrafttræden, og  

 § 103  

 opregner de tilfælde, hvor reglerne i den nye arvelov skal anvendes, selv om  

 arveladeren er død før lovens ikrafttræden.
At de hidtil gældende regler som udgangspunkt finder  

 anvendelse i tilfælde, hvor arveladeren er død før lovens ikrafttræden, har  

 bl.a. betydning ved skifte efter lovens ikrafttræden af uskiftede boer, hvor  

 førstafdøde er død før lovens ikrafttræden.
I disse boer skal arven efter  

 førstafdøde således fordeles efter de hidtil gældende regler, hvilket bl.a.  

 indebærer, at livsarvingernes tvangsarv udgør halvdelen af deres legale  

 arvelod.  

 Skiftes et sådant bo i den længstlevende ægtefælles levende live, vil arven  

 til  

 ægtefællen skulle beregnes efter de hidtil gældende regler.
Det indebærer  

 bl.a.,  

 at ægtefællens legale arv er 1/3 af arven efter førstafdøde, og at  

 længstlevende ikke kan udtage boet efter 500.000 kr. reglen i lovforslagets  

 § 11, stk. 2, men derimod efter § 7 b, stk. 2, i den  

 hidtil  

 gældende arvelov.
Der vil fortsat skulle ske regulering af beløbsgrænsen i  

 § 7 b, stk. 2, i overensstemmelse med reglen i § 7 b,  

 stk. 3.
Til  

 § 100 Bestemmelsen svarer med enkelte sproglige moderniseringer  

 til den hidtil gældende arvelovs § 74. Den indebærer, at børn født uden  

 for ægteskab før 1938 i overensstemmelse med de hidtil gældende regler som  

 udgangspunkt ikke har arveret efter deres far eller faderens slægt, og at  

 faderen og hans slægt som udgangspunkt ikke har arveret efter barnet.
Til  

 § 101 Bestemmelsen regulerer den situation, at den længstlevende  

 ægtefælle har udtaget boet efter sin ægtefælle efter 150.000 kr. reglen i den  

 hidtil gældende arvelovs § 7 b, stk. 2, og derefter dør efter  

 lovens  

 ikrafttræden.
I dette tilfælde finder den hidtil gældende arvelovs § 7  

 b,  

 stk. 2, 2. pkt., anvendelse ved delingen af arven efter længstlevende,  

 således at arven som udgangspunkt deles med halvdelen til hver ægtefælles  

 slægtsarvinger.
De nye regler i lovforslagets § 16 finder således ikke  

 anvendelse i denne situation, idet længstlevende ikke har udtaget boet efter  

 500.000 kr. reglen i § 11, stk. 2.
Til  

 § 102 Stk. 1  

  

 svarer til den gældende arvelovs § 76, stk. 1. Bestemmelsen  

 indebærer, at testamenter, tilbagekaldelse af testamenter og arveforskud  

 m.v.,  

 der er gyldigt oprettet før lovens ikrafttræden, bevarer deres gyldighed med  

 hensyn til form og habilitet.
Dette har navnlig betydning i relation til en  

 formløs tilbagekaldelse af et testamente, der er sket før lovens  

 ikrafttræden.  

 En sådan formløs tilbagekaldelse vil bevare sin gyldighed efter lovens  

 ikrafttræden uanset reglen i lovforslagets § 67, stk. 1.
Dør testator efter lovens ikrafttræden, og opfylder  

 testamentet kravene i den nye lov med hensyn til form og habilitet, er det  

 uden  

 betydning, om testamentet var gyldigt efter de regler, der var gældende på  

 tidspunktet  

 for oprettelsen.
Dette vil navnlig kunne få betydning med hensyn til  

 indbofortegnelser, jf. lovforslagets § 66. Løsørefortegnelser oprettet  

 før  

 lovens ikrafttræden er således gyldige, hvis de opfylder lovens krav.
 Stk. 1 vedrører alene gyldighed med hensyn til form og  

 habilitet og ikke den situation, hvor testator har overskredet sin  

 testationskompetence.  

 Om dette er tilfældet, må afgøres efter forholdene ved testators død og de  

 regler, der er gældende på dette tidspunkt.
 Stk. 2  

  

 svarer til den hidtil gældende arvelovs § 76, stk. 2, og indebærer,  

 at bestemmelser om arveafkortning, som er truffet før 1. april 1964 i  

 overensstemmelse med de dagældende regler, bevarer deres retsvirkning i de  

 formentlig meget få tilfælde, hvor arvelader først dør efter den nye lovs  

 ikrafttræden.
 Tilsvarende bestemmes det i stk. 3, der svarer til den  

 hidtil gældende arvelovs § 77, at testamenter, der før den 1. april 1964  

 er konfirmeret efter reglerne i arveforordningen fra 1845, bevarer deres  

 gyldighed, selv om arveladeren først dør efter lovens ikrafttræden.
Reglerne i den hidtil gældende arvelovs § 78,  

 stk. 2 og 3, om båndlæggelser, der er konfirmeret efter arveforordningen  

 fra 1845, er derimod ikke gentaget.
Dør en arvelader efter den nye lovs  

 ikrafttræden, kan båndlæggelse derfor kun ske i overensstemmelse med  

 lovforslagets §§ 53-58 og 61, uanset om en båndlæggelsesbestemmelse  

 måtte  

 være konfirmeret efter arveforordningen.
Til  

 § 103 Ifølge  

  

 stk. 1  

  

 finder reglerne i lovforslagets § 15 om deling af boet efter en  

 længstlevende  

 ægtefælle i et barnløst ægteskab også anvendelse, hvor førstafdøde er død før  

 lovens ikrafttræden, og længstlevende har arvet i henhold til den hidtil  

 gældende arvelovs § 7, stk. 1.
Ifølge  

  

 stk. 2  

  

 finder reglerne i lovforslagets §§ 24-34 om uskiftet bo også anvendelse  

 på  

 uskiftede boer, hvor førstafdøde er død før lovens ikrafttræden.
Disse regler  

 svarer i alt væsentligt til de hidtil gældende regler i arvelovens kapitel 3.  

 En undtagelse hertil er dog lovforslagets § 31, stk. 2, der  

 indebærer  

 en udvidelse af adgangen til omstødelse til også at omfatte en udbetaling fra  

 en forsikringsordning eller lignende til en begunstiget.
Da en disposition  

 ikke  

 bør kunne omstødes, hvis den ikke kunne omstødes, da den blev foretaget,  

 foreslås det, at lovforslagets § 31, stk. 2, kun skal finde  

 anvendelse, når den disposition, der kan føre til omstødelse er sket efter  

 lovens ikrafttræden.
Det afgørende vil således typisk være, om den  

 indbetaling  

 af et beløb, der står i misforhold til boets formue, på en  

 forsikringsordning,  

 er sket efter lovens ikrafttræden.
Hvis en længstlevende ægtefælle f.eks. før  

 lovens ikrafttræden har oprettet en forsikringsordning med en samlever som  

 begunstiget, men først efter lovens ikrafttræden indskyder et så stort beløb,  

 at det medfører, at udbetalingen vil kunne omstødes, vil de nye regler finde  

 anvendelse.
Omvendt kan der tænkes den situation, at den længstlevende  

 ægtefælle før lovens ikrafttræden har oprettet en forsikringsordning uden  

 begunstiget og indbetalt et beløb, der står i misforhold til boets formue,  

 men  

 først efter lovens ikrafttræden indsætter sin samlever som begunstiget.
Her  

 vil  

 den disposition, der fører til omstødelse, være indsættelsen af en  

 begunstiget,  

 og de nye regler finder derfor anvendelse.
Den almindelige overgangsregel i lovforslagets § 99,  

 stk. 1, indebærer, at de hidtil gældende regler om båndlæggelse og om  

 frigivelse af båndlagt arv finder anvendelse, hvis arvelader er død før  

 lovens  

 ikrafttræden.
En allerede etableret båndlæggelse af tvangsarv, der rækker ud  

 over arvingens 24. år, vil således kunne fortsætte uanset reglen i  

 lovforslagets § 53. Det afgørende er tidspunktet for arveladerens død.  

 Er  

 arveladeren, som har truffet bestemmelse om båndlæggelse, død før lovens  

 ikrafttræden, skal båndlæggelse ske i overensstemmelse med den hidtil  

 gældende  

 arvelov, uanset om boet først skiftes efter den nye lovs ikrafttræden, fordi  

 den længstlevende ægtefælle har været i uskiftet bo.
Som en undtagelse hertil  

 foreslås det i stk. 3, at frigivelse af båndlagt arv efter lovforslagets  

 § 56, nr. 3, i tilfælde, hvor det er åbenbart, at båndlæggelsen ikke  

 længere tjener et rimeligt formål, også kan ske i tilfælde, hvor arveladeren  

 er  

 død før lovens ikrafttræden.
Reglen i lovforslagets § 83 indebærer en begrænsning i  

 længstlevendes adgang til at disponere i levende live i tilfælde, hvor der  

 ved  

 et fælles testamente er truffet bestemmelse om fordeling af arven ved  

 længstlevendes  

 død, og længstlevende ikke kan tilbagekalde denne.
Det foreslås i  

 stk. 4,  

 at denne begrænsning også skal gælde, hvis førstafdøde er død før lovens  

 ikrafttræden, men dog kun hvis den pågældende disposition er foretaget efter  

 lovens ikrafttræden.
 Endelig foreslås det i stk. 5, at lovforslagets  

 § 92 om permutation, der indebærer en lempelse i adgangen til at ændre  

 en  

 testamentarisk bestemmelse om en bestemt anvendelse af arven i forhold til  

 den  

 gældende arvelovs § 69, også skal finde anvendelse i tilfælde, hvor  

 arvelader er død før lovens ikrafttræden.
Til  

 § 104 Ved denne bestemmelse ophæves den hidtil gældende arvelov.
 Endvidere ophæves de særlige regler om udvidet  

 testationskompetence med hensyn til landbrugsejendomme, som blev opretholdt  

 ved  

 den hidtil gældende arvelovs § 79. Forslaget om nedsættelse af  

 livsarvingernes tvangsarv til ¼ af arvelodden samt muligheden for at begrænse  

 tvangsarven til 1 mio. kr., jf. lovforslagets § 5 indebærer sammenholdt  

 med lovforslagets §§ 50 og 59, hvorefter det kan bestemmes, at en  

 livsarving skal have sin tvangsarv udbetalt kontant, så gode muligheder for  

 gennemførelse af generationsskifte af erhvervsvirksomhed, herunder  

 landbrugsvirksomhed, at der ikke er behov for andre regler for  

 landsbrugsvirksomheder end for andre erhvervsvirksomheder.
I tilfælde, hvor et testamente er oprettet i henhold til  

 forordningen af 1769, og testator først dør efter lovens ikrafttræden, vil  

 der  

 være behov for at fortolke testamentet, således at testators ønske så vidt  

 muligt opfyldes inden for rammerne af de nye regler.
Dette må bero på en  

 konkret fortolkning af det enkelte testamente.
Til  

 § 105 Det foreslås, at loven ikke skal gælde for Færøerne og  

 Grønland, men at loven kan sættes i kraft for disse landsdele med de  

 nødvendige  

 afvigelser ved kongelig anordning.
Den hidtil gældende arvelov er sat i kraft  

 for Færøerne, men ikke for Grønland.
I Grønland gælder en særlig grønlandsk  

 arvelov, lov nr. 154 af 27. maj 1964. Hvis loven sættes i kraft for Grønland,  

 indebærer adgangen til at foretage de afvigelser, som de særlige grønlandske  

 forhold tilsiger, at der er hjemmel til at ophæve den grønlandske arvelov ved  

 kongelig anordning.
