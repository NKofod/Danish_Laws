Betænkning afgivet af Transport- og Bygningsudvalget den 19. november 2015 Betænkning over Forslag til lov om ændring af lov om fremgangsmåden ved ekspropriation vedrørende fast ejendom og lov om offentlige veje m.v.
(Udvidelse af adgangen til udpegning af kommissarier og formænd for taksationskommissioner og overtaksationskommissioner) [af transport- og bygningsministeren (Hans Christian Schmidt)]:
1. Udvalgsarbejdet Lovforslaget blev fremsat den 7. oktober 2015 og var til 1. behandling den 21. oktober 2015. Lovforslaget blev efter 1. behandling henvist til behandling i Transport- og Bygningsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring.
Den 12. oktober 2015 sendte transport- og bygningsministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til transport- og bygningsministeren til skriftlig besvarelse, som denne har besvaret.
Tilkendegivelse fra transport- og bygningsministeren På baggrund af udvalgets drøftelse med transport- og bygningsministeren den 5. november 2015 har ministeren over for udvalget tilkendegivet følgende:
»Det er hensigten med lovforslaget, at personer med navnlig en erhvervsjuridisk baggrund  dvs. cand.merc. (jur.)  kan komme i betragtning til de hverv, der omtales i lovforslaget.
En cand.merc. (jur.) vil også i mange tilfælde kunne være lige så kvalificeret til stillingerne som personer med en juridisk kandidateksamen.
Med lovforslaget vil det også være muligt at udpege personer, der har en relevant juridisk ph.d. eller doktorgrad, samt personer, der har en udenlandsk juridisk eksamen  naturligvis under forudsætning af fornødne danskkundskaber generelt og et fornødent kendskab til dansk ret.
Det følger desuden af bemærkningerne til lovforslaget, at der i alle tilfælde skal udøves en konkret vurdering af de enkelte kandidater.
Dette er en kodificering af den procedure, der følges allerede efter gældende ret.
Når ministeriet udøver denne vurdering, vil der  ganske som efter gældende ret  være fokus på kandidatens relevante juridiske kvalifikationer.
Dette kan være specifikke juridiske kompetencer inden for erstatningsret, obligationsret, ekspropriation og fast ejendom eller mere generelle juridiske kompetencer inden for det offentligretlige område.
Der vil desuden være fokus på relevant erhvervserfaring som fx advokat, underviser og forsker på universitet eller embedsmand i offentlige stillinger.
Lovforslaget er specifikt motiveret af en konkret sag, hvor en åbenlyst kvalificeret person med en handelsjuridisk baggrund ikke kan udpeges som formand for en taksationskommission som følge af den gældende lovs formulering.
Herudover vil Transport- og Bygningsministeriet gerne fremadrettet være bedre rustet til at håndtere de rekrutteringsmæssige udfordringer til de nævnte hverv, der skal ses i lyset af, at feltet af egnede kandidater ikke er særlig stort.
Den beskrevne udvidelse af rekrutteringsgrundlaget vil dog ikke ændre på, at det fortsat vil være den juridiske kandidateksamen, der vil udgøre det primære rekrutteringsgrundlag til stillingerne.« 2. Indstilling Udvalget indstiller lovforslaget til vedtagelse uændret.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Kim Christiansen (DF) nfmd.
Morten Marinus (DF) Peter Kofod Poulsen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Torsten Schack Pedersen (V) Jane Heitmann (V) Louise Schack Elholm (V) Jan E.
Jørgensen (V) Leif Mikkelsen (LA) Villum Christensen (LA) Rasmus Jarlov (KF) Christian Rabjerg Madsen (S) Erik Christensen (S) Lea Wermelin (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Rasmus Horn Langhoff (S) Henning Hyllested (EL) Eva Flyvholm (EL) Christian Poll (ALT) Nikolaj Amstrup (ALT) Andreas Steenberg (RV) Karsten Hønge (SF) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
