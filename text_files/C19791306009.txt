(Til samtlige praktiserende dyrlæger) Influenza equi, »smitsom hoste«, er i den senere tid konstateret  

 blandt heste på Sjælland, især i større hestebesætninger.
Sygdommen manifesterer sig initialt ved temperaturforøgelse 39 grader - 41  

 grader C, nedsat ædelyst og nedstemthed.
Det mest fremtrædende symptom er  

 hoste.
Undertiden ses en stiv og ømmende bevægelse.
Efter 3-5 dage falder  

 temperaturen sædvanligvis og ædelysten bedres.
Næseslimhinden er hyperæmisk  

 og næseflådet er serøst eller seromukøst.
I stalde med modtagelige dyr er morbiditeten sædvanligvis høj og  

 sygdommen, der har en inkubationstid på 1-3 dage, breder sig med stor hast.  

 Letaliteten er ringe.
Følgesygdomme (sekundære infektioner, lungeemfysem) kan  

 komplicere sygdommens forløb.
 Veterinærdirektoratet påregner ikke på nuværende tidspunkt at  

 veterinærpolitimæssige foranstaltninger skal iværksættes til hindring af  

 sygdommens spredning, men Veterinærdirektoratet skal henstille at  

 praktiserende dyrlæger, der konstaterer equin influenza eller har mistanke om  

 sygdommens optræden:
 Ved udstedelsen af oprindelses- og sundhedsattester til brug ved handel  

 med og udførsel af heste henledes opmærksomheden på betydningen af, at alle  

 relevante oplysninger (hestens signalement, oprindelse/ejerforhold,  

 sundhedsforhold) angives på attesten.
 Under henvisning til § 10 i Lov nr. 156 af 14. april 1920 om smitsomme  

 sygdomme hos husdyrene skal det indskærpes, at dyrlæger der fører tilsyn med  

 hestemarkeder, auktioner, bortsalg og dyrskuer ubetinget skal afvise dyr, der  

 lider af eller viser tegn på at lide af equin influenza.
 Grænsedyrlæger, der fører tilsyn med ind- og udførsel af heste, anmodes om  

 at udvise en skærpet kontrol med heste, der passerer grænsestederne.  

 Kontrollen skal vedrøre sundhedseftersynet på grænsestedet samt  

 sundhedsattester, der måtte ledsage hesten.
