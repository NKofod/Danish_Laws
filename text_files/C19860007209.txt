Indledning Boligtilsynsloven blev ophævet den 1. januar 1983 og erstattet af reglerne  

 om kondemnering m.v. af sundheds- eller brandfarlige boliger og  

 opholdsrum i kap.
VIII i lov om byfornyelse og boligforbedring.
Ved lov nr. 246 af 6. juni 1985, der trådte i kraft 1. juli 1985, er der  

 gennemført nogle ændringer af lov om byfornyelse og boligforbedring, som  

 herefter er optrykt som lovbekendtgørelse nr. 342 af 10. juli 1985. Ved § 2 i  

 lov nr. 299 af 4. juni 1986 om ændring af lov om individuel boligstøtte, om  

 ændring af lov om byfornyelse og boligforbedring og om ændring af  

 ligningsloven er der foretaget forskellige ændringer i loven.
Disse ændringer  

 træder dog først i kraft den 1. januar 1987.
Lovændringerne er indarbejdet i dette cirkulære, som redegør for  

 bestemmelserne i byfornyelseslovens kap.
VIII.
Cirkulæret afløser  

 boligstyrelsens cirkulære af 30. januar 1985 om afhjælpning af sundheds- og  

 brandfarlige forhold i boliger og opholdsrum.
 Cirkulæret indeholder følgende afsnit:
1. Formål og hovedpunkter 2. Kommunalbestyrelsens tilsyn 3. Boligkommissioner.
Nedsættelse, kompetence,  

 sammensætning m.v.
4. Beslutning om påbud eller forbud,evt. midlertidigt  

 ændring sforbud (§ 75 a) 5. Påbud efter § 72 6. Forbud (kondemnering) efter § 73 7. Tilskud efter § 56 8. Forbedringsforslag og ophævelse af forbud (§ 75) 9. Påbud om afspærring eller nedrivning (§ 74) og  

 nedrivning af ikke-kondemnabel bebyggelse (§ 7 a) 10. Klageadgang (§ 76) 11. Overgangsbestemmelser Som bilag til cirkulæret er optaget:
 Bilag 1 Bekendtgørelse nr. 442 af 2. juli 1986 om fremgangsmåden ved  

 ydelse af offentlig støtte til gennemførelse af påbud efter  

 byfornyelseslovens § 72.
 De væsentligste lovændringer vedrører følgende forhold:
 Det er i §§ 72 og 73 præciseret, at også bebyggelsesmæssige forhold kan  

 indgå i vurderingen af, om der skal gives påbud om afhjælpning af kondemnable  

 forhold eller nedlægges forbud mod beboelse eller ophold.
 Det er ligeledes præciseret, at et påbud om at afhjælpe sundheds- eller  

 brandfare også kan omfatte andre foranstaltninger end egentlige  

 byggearbejder.
Der er i § 72, stk. 2, åbnet mulighed for, at kommunalbestyrelsen ved  

 meddelelse af påbud kan yde kommunal støtte efter § 8, stk. 3, i stedet for  

 støtte efter kap.
VII og § 52, stk. 3.
 Fristen for et forbuds ikrafttræden på højst 6 år kan nu ifølge § 73, stk.  

 2, fraviges, således at de nuværende brugere, såfremt der foreligger ganske  

 særlige forhold, kan fortsætte den hidtidige benyttelse enten i et bestemt  

 åremål eller til deres fraflytning eller død.
 Kommunalbestyrelsen har fået adgang til at lade rydning af kondemnerede  

 boliger eller opholdsrum udføre for ejerens regning, hvis ejeren ikke har  

 foretaget rydningen inden for den fastsatte frist, jfr. § 73, stk. 11.
 I § 74 er det tydeliggjort, at afspærrings- og nedrivningspåbud også  

 finder anvendelse på bebyggelse, der er omfattet af et forbud efter  

 boligtilsynslovens regler.
Endvidere kan der nu af ordensmæssige grunde gives afspærringspåbud for  

 alle kondemnerede lokaliteter, der ikke benyttes, også selv om det  

 kondemnerede ikke forvolder ulempe.
Panthavere skal ikke længere have  

 skriftlig meddelelse om rene afspærringspåbud.
 Ved forbud alene mod beboelse, hvor anden benyttelse af det kondemnerede  

 er lovlig eller ikke kan forhindres efter anden lovgivning, skal  

 kommunalbestyrelsen i forbindelse med nedrivningspåbud fastsætte en frist for  

 ejeren til at lade det kondemnerede overgå til anden lovlig anvendelse.
 Ved § 75 a er der givet kommunalbestyrelsen mulighed for at nedlægge  

 forbud i op til 2 år mod, at der retligt eller faktisk foretages ændringer på  

 en ejendom, hvor der formodes at foreligge kondemnable forhold.
 Når der er meddelt nedrivningspåbud, må der ifølge § 75 a, stk. 2, ikke  

 inden nedrivningen retligt eller faktisk foretages ændringer på ejendommen,  

 med mindre kommunalbestyrelsen meddeler tilladelse hertil, eller der  

 foreligger et godkendt forbedringsforslag efter § 75.
Formål og hovedpunkter 1.1. Påbud og forbud m.v.
 Byfornyelsesloven skal foruden at medvirke til, at der gennemføres en  

 fornyelse og forbedring af utidssvarende byområder og beboelsesejendomme,  

 også sikre, at sundheds- og brandfarlige forhold (kondemnable forhold)  

 i ejendomme fjernes.
Dette kan ske ved, at kommunalbestyrelsen/boligkommissionen meddeler påbud  

 eller nedlægger  forbud  efter kap.
VIII i byfornyelsesloven.
Forbud  

 mod beboelse eller ophold var tidligere efter boligtilsynsloven den  

 sædvanlige fremgangsmåde, men i byfornyelsesloven forudsættes påbud nu  

 anvendt i de fleste tilfælde.
Påbud om at gennemføre foranstaltninger, der afhjælper faren,  

 meddeles ud fra en samlet økonomisk, bebyggelsesmæssig og brand- og  

 sundhedsmæssig vurdering og kan kun meddeles, hvis der ydes offentlig støtte  

 til gennemførelse af påbuddet.
Se afsnit 5.
De foranstaltninger, der påbydes gennemført, skal efter  

 kommunalbestyrelsens/boligkommissionens skøn være tilstrækkelige til at  

 afhjælpe faren.
Påbuddet bør angive disse foranstaltninger.
Hvis det  

 imidlertid efter gennemførelsen af de påbudte foranstaltninger viser sig, at  

 der fortsat er sundheds- eller brandfare, kan  

 kommunalbestyrelsen/boligkommissionen træffe ny beslutning efter kap.
VIII om  

 yderligere påbud eller om forbud mod benyttelse.
Forbud mod beboelse eller ophold (kondemnering) kan kun nedlægges,  

 hvis det ud fra en samlet økonomisk, bebyggelsesmæssig og brand- og  

 sundhedsmæssig vurdering ikke vil være rimeligt, at der påbydes  

 foranstaltninger, der afhjælper faren.
I forbindelse med et forbud skal der  

 fastsættes en frist for fraflytning og rydning af de kondemnerede  

 lokaliteter.
Se afsnit 6.
Bortset fra tilfælde, hvor der skønnes at være nærliggende fare, kan der  

 ikke gives påbud eller forbud, når kommunalbestyrelsen har truffet beslutning  

 om at anvende bestemmelserne om byfornyelse eller boligforbedring i kap.
II  

 og III.
Se pkt. 4.1.
Samtidig med eller efter, at der er nedlagt forbud, kan  

 kommunalbestyrelsen/boligkommissionen meddele afspærringspåbud og/eller  

nedrivningspåbud.
Se pkt. 9.1.-9.4.
 Disse påbud kan ligeledes meddeles, når der er tale om et forbud mod  

 beboelse eller ophold nedlagt efter boligtilsynsloven.
 Både afspærringspåbud og nedrivningspåbud kan meddeles, selv om det  

 kondemnerede ikke forvolder ulempe.
 Afspærringspåbud kan kun omfatte kondemnerede lokaliteter  

 (lokaliteter hvor der er nedlagt forbud mod beboelse eller ophold), der ikke  

 benyttes.
Nedrivningspåbud kan omfatte hel eller delvis nedrivning af  

 kondemnerede bygninger samt ryddeliggørelse af grunden.
Påbuddet kan være  

 begrundet såvel i den kondemnerede bygnings forhold som i ønsket om, at der  

 ved nedrivningen opnås en forbedring af de sundheds- eller bebyggelsesmæssige  

 forhold i området.
 Hvis der alene er nedlagt forbud mod beboelse, og anden benyttelse af det  

 kondemnerede er lovlig eller ikke kan forhindres efter anden lovgivning, skal  

 ejeren dog samtidig med nedrivningspåbuddet have en frist til at lade det  

 kondemnerede overgå til anden lovlig anvendelse.
Endelig har kommunalbestyrelsen med § 7 a fået adgang til at ekspropriere  

 og nedrive bygninger, der ikke i sig selv er kondemnable, hvis nedrivningen  

 vil afhjælpe kondemnable forhold for andre bygninger i området, og hvis  

 nedrivningen må forventes indeholdt i en senere beslutning om byfornyelse.
Se  

 pkt. 9.5.
Midlertidigt ændringsforbud, dvs. forbud mod, at der retligt eller  

 faktisk foretages ændringer på ejendommen, kan nedlægges, medens det søges  

 afklaret, om der skal træffes en beslutning efter kap.
VIII for en ejendom,  

 hvor der formodes at foreligge kondemnable forhold.
Se pkt. 4.4.
 1.2. Sundhedsfare.
Der er i byfornyelseslovens kap.
VIII angivet en række kriterier for, hvad  

 der som minimum skal være i orden, for at boliger og opholdsrum kan  

 anses for at være sundhedsmæssigt forsvarlige.
Der er tale om minimumskriterier, medens der i bestemmelserne i  

 byfornyelseslovens kap.
II og III er tale om at føre boliger op til en  

 passende standard.
 Da det er vanskeligt at angive udtømmende, hvornår boliger og opholdsrum  

 kan anses for at være sundhedsmæssigt forsvarlige, må  

 kommunalbestyrelsen/boligkommissionen derfor udøve et skøn  over, om  

 benyttelsen af boliger og opholdsrum i det konkrete tilfælde er forbundet med  

 sundhedsfare.
 Ved dette skøn skal der navnlig tages hensyn til, om de pågældende boliger  

 eller opholdsrum væsentligt afviger fra eet eller flere af de mindstekrav,  

 som er fastsat i § 70, stk. 3 og 4, men også andre forhold kan  

 medinddrages i skønnet over, om der foreligger sundhedsfare.
Efter § 70, stk. 3, skal alle beboelses- og opholdsrum Efter § 70, stk. 4, skal enhver lejlighed Blandt de andre forhold, der kan medinddrages i skønnet over, om der  

 foreligger sundhedsfare, skal opmærksomheden særlig henledes på  

 el-installationerne i ejendommen.
El-installationerne må ikke frembyde fare,  

 hverken i form af berøringsfare eller kortslutningsfare.
 1.3. Brandfare.
Ved skønnet over, om personer, der opholder sig i en bygning,  

 udsættes for brandfare, som kan danne grundlag for indgreb efter kap.
VIII,  

 skal der især tages hensyn til byggemåden og indretningen af de enkelte  

 lejligheder og rum samt adgangsforholdene, jfr. § 70, stk. 5. Andre forhold  

 kan dog også indgå i skønnet over, om der foreligger brandfare.
 Byfornyelsesloven indeholder dette brandfarekriterium, selv om  

 brandsikringsloven fortsat er gældende, bl.a. fordi brandsikringsloven i det  

 væsentlige omfatter adgangsforhold og ikke andre brandfarlige forhold.
 De nærmere regler om de krav, beboelsesbygninger efter  

brandsikringslovgivningen skal opfylde for at kunne betragtes som  

 værende tilstrækkeligt brandsikret, findes i:
- lovbekendtgørelse nr. 228 af 26. maj 1977 om brandsikring af ældre  

 beboelsesbygninger m.v., - bekendtgørelse nr. 81 af 27. februar 1976 om brandsikring af ældre  

 beboelsesbygninger m.v. som ændret ved bekendtgørelse nr. 501 af 6. oktober  

 1976 og bekendtgørelse nr. 95 af 15. marts 1977, (er alene gældende for  

 beboelsesbygninger opført før år 1900), - bekendtgørelse nr. 184 af 6. maj 1983 om brandsikring af  

 beboelsesbygninger opført år 1900 og senere, - cirkulære af 10. marts 1976 om lov om brandsikring af ældre  

 beboelsesbygninger m.v.
- cirkulære af 5. maj 1976, afsnit I+IV, om brandsikring af  

 beboelsesbygninger med begrænset levetid.
Finansiering af  

 brandsikringsudgifter m.m.
 - cirkulære af 9. juli 1977 om ændringer i lovgivningen vedrørende  

 brandsikring af ældre beboelsesbygninger m.v.
- cirkulære af 6. maj 1983 vedrørende brandsikring af beboelsesbygninger  

 opført år 1900 og senere, - vejledninger af marts 1976 og 15. marts 1977 om brandsikring af ældre  

 beboelsesbygninger, (er alene gældende for beboelsesbygninger opført før år  

 1900), - vejledning af 6. maj 1983 om brandsikring af beboelsesbygninger opført  

 år 1900 og senere.
Hvis brandfaren kan afhjælpes alene efter brandsikringsloven, bør denne  

 lov anvendes.
I disse situationer bør kommunalbestyrelsen/boligkommissionen  

 ikke give påbud efter § 72 om afhjælpning af brandfaren eller nedlægge forbud  

 efter § 73, medmindre der samtidig foreligger sundhedsfare eller brandfare ud  

 over brandsikringslovens krav.
 Meddeles der påbud efter § 72, kan brandsikringslovens krav medtages  

 blandt de arbejder, der påbydes for at afhjælpe faren.
 Forbud efter § 73 er ikke til hinder for, at kommunalbestyrelsen anvender  

 brandsikringsloven, når denne lovs krav opfyldes i rimelig tid inden  

 forbuddets ikrafttræden.
Kommunalbestyrelsens tilsyn 2.1. Tilsynet.
 Det er først og fremmest ejerens ansvar, at en ejendom ikke er  

 sundheds- eller brandfarlig for personer, der bor eller opholder sig i den.
Efter byfornyelseslovens § 70 skal kommunalbestyrelsen føre tilsyn  

 med ejendomme, som benyttes til beboelse og ophold, når det må befrygtes, at  

 disse ejendomme ved deres beliggenhed, indretning eller andre forhold er  

 sundhedsfarlige eller brandfarlige.
Tilsynet skal føres efter retningslinjer,  

 som kommunalbestyrelsen selv fastsætter.
 Der er ikke i loven fastsat nærmere regler for, hvorledes kommunen skal  

 tilrettelægge sin virksomhed, herunder om kommunen bør foretage periodiske  

 tilsyn, men kommunalbestyrelsen har ansvaret for, at der føres  

 tilsyn, når den får kendskab til forhold, der skaber behov herfor, samt at  

 tilsynet i øvrigt tilrettelægges, således at formålet med bestemmelsen  

 opfyldes.
Kommunalbestyrelsen kan efter § 71 nedsætte en boligkommission til helt  

 eller delvis at udøve kommunalbestyrelsens virksomhed efter kap.
VIII,  

 herunder tilsyn, men kommunalbestyrelsen vil fortsat have ansvaret for, at  

 der føres tilsyn.
Se afsnit 3.
 En del af tilsynet kan ske ved, at der indhentes oplysninger fra bygnings-  

 og boligregistret (BBR), renovationsselskaber, vand-, el- og gasværker  

 o.lign.
Tilsynet kan desuden ske ved, at der foretages besigtigelse af de  

 ejendomme, der formodes at være sundheds- eller brandfarlige.
Besigtigelsen  

 kan foretages af kommunalbestyrelsens/boligkommissionens medlemmer eller kan  

 overlades til kommunens/boligkommissionens administration.
Der er intet til  

 hinder for, at der antages sagkyndig medhjælp til bedømmelse af  

 lokaliteternes tilstand.
Hvis der i forbindelse med tilsynet findes at foreligge sundheds- eller  

 brandfare, må sagen forelægges for kommunalbestyrelsen/boligkommissionen.
Se  

 afsnit 4.
Bestemmelserne i kap.
VIII om tilsyn med ejendomme, der benyttes til  

 beboelse eller ophold, finder anvendelse, uanset om andre myndigheder, f.eks.  

 miljømyndighederne eller arbejdstilsynet, fører tilsyn med hjemmel i anden  

 lovgivning.
 2.2. Oplysningspligt for ejere og brugere.
Ejere og brugere af fast ejendom har efter § 86, stk. 1, pligt til  

 på begæring af kommunalbestyrelsen/boligkommissionen at afgive  

 oplysninger til brug for behandling af sager efter kap.
VIII.
 Efter § 88, stk. 1, nr. 10, straffes den, som undlader at afgive udbedte  

 oplysninger, med bøde.
 2.3. Adgang til ejendommen.
 Kommunalbestyrelsen/boligkommissionen kan uden retskendelse  

 forlange adgang til fast ejendom for at udøve tilsynet efter kap.  

 VIII, jfr. § 86, stk. 2. Legitimation skal forevises på forlangende.  

Politiet  yder efter § 86, stk. 3, myndighederne bistand til at opnå  

 adgang til ejendommen.
 2.4. Klage over krævet oplysning eller adgang.
Ejere eller brugere kan efter § 86, stk. 4, indbringe spørgsmålet om,  

 hvorvidt en oplysning eller adgang til en fast ejendom kan kræves, for  

 byfornyelsesnævnet.
Byfornyelsesnævnets afgørelse kan af parterne indbringes  

 for boligretten, jfr. § 84. Se i øvrigt afsnit 10 om klageadgang.
Boligkommissioner.
Nedsættelse, kompetence,  

 sammensætning m.v.
 3.1. Nedsættelse af boligkommissioner.
Kommunalbestyrelsen kan nedsætte en boligkommission til helt eller delvis  

 at udøve kommunalbestyrelsens virksomhed efter reglerne i byfornyelseslovens  

 kap.
VIII, jfr. § 71, stk. 1.
 Selv om kommunalbestyrelsen nedsætter en boligkommission, er det fortsat  

 kommunalbestyrelsens ansvar, at der føres tilsyn med, at bygningerne i  

 kommunen er i sundheds- og brandmæssig forsvarlig stand.
 Kommunalbestyrelserne i flere kommuner kan ikke oprette en fælles  

 boligkommission.
 3.2. Boligkommissionens kompetence.
Da boligkommissionens afgørelser i en række tilfælde vil medføre  

økonomiske konsekvenser for kommunen, er det fundet naturligt at give  

 de enkelte kommunalbestyrelser mulighed for selv at afgøre, i hvilket  

omfang de vil overlade kompetencen i henhold til kap.
VIII til en  

 boligkommission.
Kommunalbestyrelsen kan overlade til en boligkommission at udøve al  

 virksomhed efter kap.
VIII.
Dette vil imidlertid indebære, at  

 boligkommissionen i forbindelse med påbud efter § 72 og § 74, stk. 1, også  

 vil kunne give tilsagn om, at der vil blive ydet offentlig støtte til at  

 gennemføre påbuddet.
Kommunalbestyrelsen kan under hensyn hertil begrænse  

 boligkommissionens kompetence.
Kommunalbestyrelsen kan f.eks. beslutte, at boligkommissionen kun skal  

 kunne føre tilsyn og udarbejde indstillinger, men ikke træffe afgørelser.  

 Kommunalbestyrelsen kan også beslutte, at alle sager skal forelægges for  

 kommunalbestyrelsen, inden boligkommissionen træffer afgørelse.
Herved får  

 kommunalbestyrelsen mulighed for at tage stilling til, om ejendommen skal  

 omfattes af en beslutning om byfornyelse eller boligforbedring efter kap.
II  

 eller III, således at kap.
VIII ikke finder anvendelse, jfr. § 5, stk. 3.
 Kommunalbestyrelsen kan ligeledes beslutte, at et påbud ikke må gives, før  

 boligkommissionen har sikret sig, at der kan gives tilsagn om offentlig  

 støtte til de arbejder, det er nødvendigt at påbyde, inden for de  

 beløbsrammer, som boligstyrelsen har tildelt kommunen efter § 67, stk. 2. Se  

 i øvrigt pkt. 5.3. og 9.3.
Hvis boligkommissionen har fået overladt al kompetence efter kap.
VIII,  

 indebærer det bl.a., at nedlæggelse eller sammenlægning af lejligheder, som  

 finder sted ifølge boligkommissionens beslutninger efter kap.
VIII, ikke  

 kræver kommunalbestyrelsens samtykke efter lov om midlertidig regulering af  

 boligforholdene.
Kommunalbestyrelsen kan derfor ligeledes beslutte, at  

 boligkommissionen ikke må træffe beslutninger, der medfører nedlæggelse af  

 eller sammenlægning af lejligheder, før kommunalbestyrelsen har givet  

 samtykke hertil.
Kommunalbestyrelsens kompetenceafgivelse til boligkommissionen kan  

 således, som de nævnte eksempler viser, strække sig fra, at kommissionen  

 overlades den fulde kompetence i henhold til kap.
VIII, til at  

 boligkommissionen alene forbereder sagerne for kommunalbestyrelsen.
Kommunalbestyrelsen bør tage stilling til, hvorvidt og i hvilket omfang  

 den vil nedsætte en boligkommission til at behandle sager efter kap.
VIII.
 3.3. Boligkommissionens sammensætning.
 Boligkommissionen, der vælges af kommunalbestyrelsen for dennes  

 funktionsperiode, skal ifølge § 71, stk. 2, bestå af følgende 9  

 medlemmer:
 De under 2)-7) nævnte medlemmer må ikke tillige være medlem af  

 kommunalbestyrelsen (i København borgerrepræsentationen eller magistraten),  

 jfr. § 71, stk. 4.
 For at sikre, at en beslutningsdygtig kommission altid kan sammenkaldes  

 med kort varsel, skal der samtidig vælges en eller flere suppleanter  

 for hvert medlem, se pkt. 3.7.
 3.4. Valg af medlemmer.
 For såvidt angår valg af medlemmer (og suppleanter) til boligkommissionen  

 skal peges på følgende:
 Med hensyn til det medlem, der er læge, henledes opmærksomheden på, at  

 embedslægerne efter § 4 i lov om embedslægeinstitutioner m.v. og § 8 i  

 indenrigsministeriets bekendtgørelse nr. 474 af 19. september 1974 om  

 embedslægeinstitutionernes virksomhed, yder bistand til de i lovgivningen om  

 boligtilsyn nævnte myndigheder.
 Det er væsentligt, at det medlem, der har brandmæssig sagkundskab,  

 i længere tid har beskæftiget sig med brandmæssige forhold såvel teoretisk  

 som praktisk, herunder slukningstaktisk, f.eks. kommunens brandchef.
Kravet om, at et medlem skal være bygningssagkyndig, må anses for  

 at være tilgodeset, hvis medlemmet f.eks. er arkitekt (cand. arch.),  

 bygningsingeniør (civil-, akademi- eller teknikumingeniør, bygningsretning)  

 eller bygningskonstruktør og er aktuelt beskæftiget inden for sit fag.
Kravet  

 kan endvidere anses for opfyldt, såfremt medlemmet har en anden  

 bygningsmæssig uddannelse og i væsentligt omfang varetager ledende funktioner  

 i forbindelse med byggevirksomhed.
Medlemmet bør have sagkundskab med hensyn  

 til bygninger af den i kap.
VIII omhandlede art.
 Der er intet i vejen for, at ansatte i den kommunale forvaltning kan  

 udpeges som sagkyndige medlemmer af kommissionen, hvis de opfylder  

 kravene i § 71, stk. 2. Selv om ansættelsesforholdet ophører under  

 boligkommissionens funktionsperiode, bevarer det sagkyndige medlem sit  

 medlemskab af boligkommissionen i den resterende del af kommissionens  

 funktionsperiode.
To af boligkommissionens medlemmer vælges af kommunalbestyrelsen efter  

indstilling af henholdsvis de større grundejerforeninger og de  

større lejerforeninger i kommunen.
Når valget sker efter indstilling  

 fra foreninger, stilles der ikke yderligere betingelser til medlemmets  

 saglige kvalifikationer, idet det må formodes, at foreningen har foretaget  

 sin indstilling i tillid til, at medlemmet vil kunne udføre hvervet på  

 rimelig vis.
Når grundejer- og lejerforeninger afgiver indstilling om valg af medlemmer  

 af boligkommissioner, vil kommunalbestyrelsen kunne forlange, at foreningerne  

 indstiller et passende antal kandidater, f.eks. 5-6. Indstiller foreningerne  

 et sådant antal, bør kommunalbestyrelsen kun, hvis der foreligger særligt  

 vægtige grunde herfor, gå uden for kredsen af de således indstillede, men  

 kommunalbestyrelsen kan ikke være bundet af foreningernes eventuelle  

 prioritering.
De større grundejer- og lejerforeninger har en egentlig  

 indstillingsret, og såfremt en kommunalbestyrelse nægter en sådan forening at  

 afgive indstilling og vælger et medlem, uden at der foreligger en indstilling  

 fra vedkommende forening, vil valget være ugyldigt.
Et medlem, der er valgt efter indstilling af en forening, kan imidlertid  

 ikke betragtes som repræsentant for denne.
Foreningen kan således ikke kræve  

 medlemmet erstattet af en anden, hvis vedkommende senere mister sin  

 tilknytning til foreningen.
Der stilles ikke krav om, at kommunalbestyrelsen foretager valg til  

 boligkommissionen på en sådan måde, at der sikres ligelig repræsentation af  

 grundejer- og lejerrepræsentanter.
Medlemmer af boligkommissionen, der vælges  

 som kommunalbestyrelsesmedlemmer eller som sagkyndige, kan således godt have  

 tillidsposter i f.eks. grundejer- eller lejerforeninger.
Også ansatte i den kommunale forvaltning kan vælges som medlem efter  

 indstilling af en forening, men de bør i så fald ikke beskæftige sig med  

 sager vedr. kap.
VIII på administrativt plan.
For alle medlemmer gælder, at der kan blive tale om, at de må vige sædet i  

 boligkommissionen på grund af speciel inhabilitet.
Dette kan være tilfældet,  

 hvis de i kraft af andre tillidsposter f.eks. i grundejer- eller  

 lejerforeninger selv har rejst sagerne over for boligkommissionen.
Se pkt.  

 3.8.
 3.5. Sager om almennyttige boligselskabers ejendomme.
 Ved behandlingen af sager om ejendomme, der tilhører almennyttige  

 boligselskaber, jfr. lov om boligbyggeri, erstattes  

 grundejerrepræsentanten af et medlem, der vælges efter indstilling af de  

 pågældende boligselskaber i kommunen, og lejerrepræsentanten af et  

 medlem, der vælges efter indstilling fra afdelingsbestyrelserne i de  

 almennyttige boligselskaber i kommunen, jfr. § 71, stk. 5.
 3.6. Valgprocedure.
 Valget af alle medlemmer foretages under eet og i øvrigt efter reglerne i  

 den kommunale styrelseslov (i København styrelseslov for København).
 3.7. Valg af suppleanter.
 Samtidig med valg af formand og medlemmer skal der vælges en suppleant for  

 formanden og en eller flere suppleanter for hvert af de øvrige medlemmer,  

 jfr. § 71, stk. 6. For valg af suppleanter gælder samme regler som for valg  

 af medlemmer.
 3.8. Speciel inhabilitet.
 Efter boligtilsynsloven var der ikke mulighed for at vælge suppleanter.  

 Dette gav undertiden problemer, når medlemmer af boligkommissionen ikke kunne  

 deltage i behandlingen af sager på grund af speciel inhabilitet.
 For at undgå situationer, hvor både et medlem og vedkommendes suppleanter  

 er specielt inhabile i samme sag, er det hensigtsmæssigt, at de valgte  

 suppleanter ikke repræsenterer samme interessegrupper som medlemmet.
En del sager indbringes f.eks. af lejer- eller ejerforeninger på  

 foreningsmedlemmers vegne.
I sådanne tilfælde anses foreningen for at fungere  

 som interesserepræsentant i sagen, og boligkommissionsmedlemmer, der som  

 repræsentant for foreningen har været med til at indbringe sagen, kan derfor  

 ikke deltage i sagens behandling.
Det vil her være praktisk, hvis der i  

 sagsbehandlingen kan deltage suppleanter, som ikke har været med til at  

 indbringe sagen.
 3.9. Funktionsperiode.
 Boligkommissionen vælges af kommunalbestyrelsen for samme tidsrum som  

 kommunalbestyrelsens funktionsperiode, jfr. § 71, stk. 2.
 Efter kommunevalg skal den nye kommunalbestyrelse således igen vælge 9  

 medlemmer og deres suppleanter til boligkommissionen.
 3.10. Regulativ for boligkommissionens virksomhed.
Kommunalbestyrelsen fastsætter efter § 71, stk. 8, et regulativ for  

 boligkommissionens virksomhed, hvori bl.a. boligkommissionens kompetence  

 afgrænses nærmere.
Se pkt. 3.2.
 3.11. Afstemningsregler.
 Boligkommissionens beslutninger træffes med almindelig  

 stemmeflerhed, og i tilfælde af stemmelighed er formandens stemme  

 afgørende, jfr. § 71, stk. 7.
 3.12. Formandens adgang til at træffe afgørelser.
For så vidt angår spørgsmålet om evt. adgang for formanden for  

 boligkommissionen til at træffe afgørelser på kommissionens vegne bemærkes,  

 at det er forekommet, at en boligkommission har bemyndiget formanden til på  

 kommissionens vegne at afgøre uopsættelige eller utvivlsomme sager.
Der  

 henvises herved til Folketingets Ombudsmands beretning for 1973, side 326 f.  

 I denne sag fandt Ombudsmanden ikke, at der havde været tilstrækkeligt  

 grundlag for, at formanden på boligkommissionens vegne havde truffet  

 afgørelser om henholdsvis forbud mod beboelse og godkendelse af  

 forbedringsforslag til ophævelse af beboelsesforbuddet.
 Om adgangen til at overlade til kommissionens formand at afgøre sager på  

 kommissionens vegne skal på denne baggrund vejledende peges på følgende:
 Bestemmelsen i byfornyelsesloven om sammensætningen af en boligkommission  

 tager sigte på at sikre, at behandlingen af sager i kommissionen sker under  

 medvirken af den fornødne sagkundskab og interesserepræsentation.  

 Bestemmelsen må ses på baggrund af, at de beslutninger, som  

 boligkommissionerne efter loven - og med kommunalbestyrelsens samtykke - er  

 bemyndiget til at træffe, ofte på væsentlig måde griber ind i borgernes  

 retsforhold.
 Under hensyn hertil skal beslutninger træffes af kommissionen selv, og  

 boligkommissionen kan i almindelighed ikke overlade til formanden at træffe  

 afgørelser på kommissionens vegne.
Kun i yderst ekstraordinære situationer, hvor forholdene i en sag er så  

 presserende, at en beslutning ikke kan udsættes til et møde i kommissionen,  

 selv når muligheden for indkaldelse af ekstraordinært møde med kortest muligt  

 varsel tages i betragtning, vil formanden kunne afgøre sagen på kommissionens  

 vegne.
Formanden bør derefter snarest muligt indkalde til et møde i  

 kommissionen, hvor den trufne beslutning kan blive behandlet.
Disse vejledende retningslinier vedrører ikke beslutninger i forbindelse  

 med sagernes forberedelse.
Det er formandens opgave at fastsætte  

 mødetidspunkter og -dagsordener, samt drage omsorg for, at sagerne er  

 forberedt til behandling i boligkommissionens møder.
Formanden kan som led i  

 sagernes forberedelse bl.a. beslutte at indhente oplysninger til sagens  

 belysning.
 3.13. Medhjælp, udgifter og vederlag.
Det påhviler efter § 71, stk. 9, kommunalbestyrelsen at stille den  

 fornødne medhjælp til rådighed for boligkommissionen.
Kommunen afholder de  

 udgifter, herunder til kontorhold m.v., som kommissionens virksomhed  

 medfører.
Kommunalbestyrelsen kan tillægge formanden og de øvrige medlemmer  

 vederlag for deres virksomhed.
 3.14. Kommunalbestyrelsens sagkyndige.
Som det er nævnt ovenfor, skal der efter byfornyelseslovens § 71 i en  

 boligkommission være medlemmer med sagkundskab i brandmæssig og  

 bygningsmæssig henseende samt en læge og en jurist.
Derimod indeholder loven  

 ikke krav om, at en sådan sagkundskab skal være til stede, når  

 kommunalbestyrelsen selv udøver myndigheden i medfør af kap.
VIII.
Det vil  

 dog i dette tilfælde ofte være hensigtsmæssigt, at kap.
VIII-sager bliver  

 behandlet og evt. besigtiget af sådanne sagkyndige, som formentlig findes  

 inden for kommunens administration, eller som sædvanligvis benyttes af  

 kommunen inden for de pågældende områder.
Opmærksomheden henledes særlig på  

 embedslægernes bistand.
Se pkt. 3.4.
Beslutning om påbud eller forbud, evt.  

 midlertidigt ændringsforbud 4.1. Påbud eller forbud.
 Hvis en ejendoms benyttelse skønnes forbundet med sundhedsfare eller  

 brandfare, kan kommunalbestyrelsen/boligkommissionen træffe beslutning om:
påbud efter § 72, se afsnit 5, eller forbud efter § 73, se afsnit 6.
I forbindelse med forbud kan kommunalbestyrelsen yderligere give afspærringspåbud efter § 74, stk. 1, og nedrivningspåbud efter § 74, stk. 2, se afsnit 9.
I tilfælde, hvor kommunalbestyrelsen kan kommunalbestyrelsen dog efter § 5, stk. 3, kun anvende  

 bestemmelserne i kap.
VIII og meddele påbud eller nedlægge forbud, hvis  

 fortsat beboelse eller ophold i de pågældende boliger eller lokaler frembyder  

nærliggende fare for brugerne.
Kommunalbestyrelsen skal i forbindelse med beslutningen alene være  

 opmærksom på problemerne omkring eventuel sundhedsfare og brandfare.
Hvis der  

 ifølge anden lovgivning foreligger ulovlige forhold vedrørende  

 ejendommen, behandles disse forhold efter den lovgivning, de er i strid med.  

 Sagen behandles i sådanne tilfælde af den myndighed, som er angivet i den  

 pågældende lovgivning.
I tilfælde, hvor der foreligger ulovlige forhold efter  

 anden lovgivning, er kommunalbestyrelsen dog ikke afskåret fra at gribe ind  

 efter kap.
VIII, hvis der foreligger sundheds- eller brandfare, især hvis der  

 foreligger nærliggende fare.
 4.2. Samlet økonomisk, bebyggelsesmæssig og brand- og sundhedsmæssig  

 vurdering.
 Kommunalbestyrelsens afgørelse af, om der på grund af kondemnable forhold  

 skal meddeles påbud efter § 72 om afhjælpning af faren eller nedlægges forbud  

 efter § 73 mod benyttelse af ejendommen til beboelse eller ophold, skal  

 træffes efter en samlet økonomisk, bebyggelsesmæssig og brand- og  

 sundhedsmæssig vurdering.
 Hvis det efter denne samlede vurdering vil være rimeligt, at der  

 gennemføres foranstaltninger, der afhjælper faren, kan  

 kommunalbestyrelsen meddele påbud herom efter § 72. Vil det derimod  

 efter den samlede vurdering ikke være rimeligt at påbyde  

 foranstaltninger, der afhjælper faren, må kommunalbestyrelsen nedlægge  

forbud mod beboelse eller ophold efter § 73.
Ved vurderingen kan der ses på, hvad det vil koste, hvis bygningen skulle  

 opfylde normerne i byfornyelseslovens § 3. Hvis det skønnes, at det i givet  

 fald ville være rimeligt især i økonomisk henseende at kræve samtlige disse  

 normer opfyldt, vil der normalt være tale om en ejendom, hvor påbud om  

 afhjælpning bør anvendes frem for forbud.
Hvis nomerne i § 3 ikke vil kunne  

 opfyldes eller kun kan opfyldes med meget store udgifter, må der i stedet  

 nedlægges forbud, medmindre udgifterne kan nedbringes ved hjælp af støtte  

 efter anden lovgivning, f.eks. bygningsfredningsloven.
 I den samlede vurdering kan de overvejelser, som er beskrevet i  

 boligstyrelsens cirkulære nr. 57 af 11. maj 1983 om byfornyelsesbeslutningers  

 indhold, afsnit II, pkt. 3, om nedrivning og bevaring, finde tilsvarende  

 anvendelse.
Hvis udgiften til afhjælpning af de kondemnable forhold er ringe, kan der  

 ses bort fra, hvad det i øvrigt vil koste at bringe bygningen i tidssvarende  

 stand.
Det samme gælder, hvis der ydes støtte efter anden lovgivning f.eks.  

 bygningsfredningsloven, således at udgiften til afhjælpningen, hvortil der  

 skal ydes støtte efter byfornyelsesloven, er ringe.
Selvom det ud fra en økonomisk vurdering ville være rimeligt at give  

 påbud, kan brand- eller sundhedsfaren dog være så nærliggende, at det  

 ikke vil være forsvarligt, at lokaliteterne benyttes længere.
I så fald må  

 der nedlægges forbud.
Hvis et påbud imidlertid efter et realistisk skøn kan  

 gennemføres inden for den tid, det i det pågældende tilfælde ville tage at  

 genhuse beboerne, vil et påbud formentlig kunne være forsvarligt.
 Endvidere må der nedlægges forbud, hvis ikke alle de kondemnable forhold  

 kan afhjælpes på grund af de bebyggelsesmæssige forhold i området.
Hvis en bygnings restlevetid er begrænset, f.eks. ved at der er givet  

 tidsbegrænset ibrugtagningstilladelse, kan der ikke gives påbud men må  

 nedlægges forbud.
Lovens hensigt er, at en bygning skal kunne bruges i  

 længere tid, efter at en boligforbedring eller et påbud er gennemført.
Dette  

 vil ikke være tilfældet, hvis den lovlige brug af en bygning er  

 tidsbegrænset.
Hertil kommer, at det ikke er muligt at opnå indekslån i  

 bygninger med kort levetid.
I disse tilfælde må der nedlægges forbud, selv om  

 udgiften til afhjælpning af faren er ringe, men ejeren vil dog have mulighed  

 for at fremsætte et forbedringsforslag.
Se afsnit 8.
 Kommunalbestyrelsen bør normalt tage stilling til alle ejendommens  

 lokaliteter, således at den inden for et kortere tidsrum ikke træffer mere  

 end een afgørelse for en ejendom efter §§ 72 og 73.
 4.3. Beslutningsgrundlaget.
 Inden kommunalbestyrelsen træffer beslutning om enten at meddele påbud  

 eller at nedlægge forbud, bør der sædvanligvis foreligge en beskrivelse af  

 bebyggelsen, således at kommunalbestyrelsen kan danne sig et indtryk af  

 bebyggelsens indretning og mangler.
 Beskrivelsen bør normalt indeholde eller omtale følgende:
- oversigts- eller beliggenhedskort, målestokforhold 1:500 eller 1:250, - kort over bygningens indretning og adgangsforhold, målestokforhold 1:100  

 eller 1:50, - ejendommens bebyggelsesprocent, - lokaliteternes sollys- og dagslysforhold, - lokaliteternes størrelse og indretning, - ejendommens tekniske installationer, dvs. drikkevandsinstallation,  

 spildevandsinstallation herunder bad/wc, elektriske installationer og  

 opvarmningsmuligheder, - i hvilket omfang ejendommen er isoleret mod kulde og fugt, - ejendommens vedligeholdelsesmæssige tilstand, - om ejendommen er registreret som fredet eller bevaringsværdig, - oplysninger om størrelsen af ejendommens årsleje og evt. varslede  

 lejeforhøjelser samt oplysninger om ejendomsværdien, - overslag over den samlede udgift til afhjælpning af de kondemnable  

 forhold, - skøn over de udgifter, der vil medgå til at opfylde normerne i § 3, - tingbogsattest.
 De nævnte oplysninger kan bl.a. tilvejebringes gennem bygnings- og  

 boligregistret (BBR), informationssystemet for byfornyelse og  

 boligforbedring, kommunens byggesagsarkiv eller ved henvendelse til ejeren.
 For ejendomme, der er bygningsfredet i medfør af bygningsfredningsloven,  

 jfr. lovbekendtgørelse nr. 359 af 18. juli 1983, og for ejendomme, der er  

 blevet klassificeret som bevaringsværdige, bør der endvidere foreligge en  

 udtalelse fra fredningsstyrelsen.
 Ejere og brugere af ejendomme samt offentlige myndigheder har pligt til at  

 afgive oplysninger til brug for kommunalbestyrelsens virksomhed efter kap.  

 VIII, jfr. § 86, stk. 1.
Finder kommunalbestyrelsen på det nævnte grundlag, at den vil gå videre  

 med sagen, bør besigtigelse af ejendommen varsles og foretages.
Se pkt. 2.3.
 Der bør normalt altid være foretaget både udvendig og indvendig  

 besigtigelse af ejendommen i de tilfælde, hvor der meddeles påbud efter § 72  

 eller nedlægges forbud efter § 73.
 På baggrund af de indhentede oplysninger og de forhold, der konstateres  

 ved besigtigelse, træffer kommunalbestyrelsen herefter beslutning om,  

 hvorvidt der skal meddeles påbud eller nedlægges forbud.
Der kan træffes afgørelse efter kap.
VIII, uanset om der foreligger  

 plangrundlag i henhold til kommuneplanloven.
For så vidt angår større  

 nedrivninger henledes opmærksomheden på kommuneplanlovens § 16, stk. 3, om  

 lokalplanpligt.
 4.4. Midlertidigt ændringsforbud (§ 75 a, stk. 1).
 4.4.1. Manglende beslutningsgrundlag.
 Hvis en ejendoms benyttelse skønnes forbundet med sundheds- eller  

 brandfare, men kommunalbestyrelsen endnu ikke er i stand til at træffe  

 beslutning om påbud efter § 72 eller forbud efter § 73, f.eks. fordi der ikke  

 foreligger det nødvendige beslutningsgrundlag, kan kommunalbestyrelsen efter  

 § 75 a, stk. 1, nedlægge et midlertidigt ændringsforbud,üdvs. et forbud  

 mod, at der retligt eller faktisk foretages ændringer på ejendommen.
 Det midlertidige ændringsforbud modvirker ikke sundhedsfare eller  

 brandfare, og det bør derfor af hensyn til brugerne af ejendommen hurtigst  

 muligt følges op af en beslutning om, hvorvidt der skal meddeles påbud efter  

 § 72 eller nedlægges forbud efter § 73 på grund af kondemnable forhold.
Der skal være en ret stærk formodning om, at der foreligger en sådan  

 sundheds- eller brandfare, at der kan træffes beslutninger efter kap.
VIII,  

 for at kommunalbestyrelsen kan nedlægge et midlertidigt ændringsforbud efter  

 § 75 a, stk. 1. Træffes der herefter ikke beslutning om påbud efter § 72  

 eller forbud efter § 73, vil kommunalbestyrelsen normalt i en kortere årrække  

 være afskåret fra at træffe beslutning efter kap.
VIII.
 4.4.2. Frister og virkning.
 Ændringsforbuddet kan nedlægges for et tidsrum af indtil 2 år, jfr. § 75  

 a, stk. 1, 2. pkt.
 Ændringsforbuddet bortfalder, når kommunalbestyrelsen meddeler  

 påbud efter § 72 eller nedlægger forbud efter § 73 eller underretter ejeren  

 om, at den ikke har fundet anledning til at træffe beslutning efter kap.  

 VIII, jfr. § 75 a, stk. 1, 3. pkt.
 Ved at nedlægge ændringsforbud efter § 75 a, stk. 1, kan det forhindres,  

 at kondemnable forhold stabiliseres.
Ændringsforbuddet indebærer bl.a., at der ikke kan foretages om- eller  

 tilbygninger, og at der ikke kan finde ændret benyttelse sted af ejendommen.  

 Kommunalbestyrelsen får således mulighed for at undlade at meddele  

 byggetilladelse i en periode, medens det søges afklaret, om der skal  

 træffes en beslutning efter kap.
VIII for ejendommen.
Ud fra et privat- og  

 samfundsøkonomisk synspunkt er det hensigtsmæssigt, at der ikke afholdes  

 udgifter til foranstaltninger, som kan blive overflødige ved en afgørelse  

 efter kap.
VIII.
 Hvis kommunalbestyrelsen derfor ved byggesagsbehandling, besigtigelse,  

 henvendelse udefra eller på anden måde bliver opmærksom på, at der på en  

 ejendom, hvor der formodes at foreligge kondemnable forhold, påtænkes  

 foretaget ændringer, som kan blive overflødige ved et muligt påbud eller  

 forbud, bør kommunalbestyrelsen nedlægge midlertidigt ændringsforbud.
 4.4.3. Meddelelse og tinglysning.
 Ændringsforbud skal efter § 75 a, stk. 3, meddeles ejeren  

 skriftligt og skal indeholde oplysning om klageadgangen efter § 76. Se  

 afsnit 10.
 Endvidere skal kommunalbestyrelsen lade ændringsforbuddet tinglyse på  

 ejendommen, jfr. § 75 a, stk. 1, 4. pkt.
Påbud efter § 72 5.1. Påbudte arbejder.
 Når kommunalbestyrelsen ud fra en samlet økonomisk, bebyggelsesmæssig og  

 brand- og sundhedsmæssig vurdering har fundet det rimeligt, at der  

 gennemføres foranstaltninger, der afhjælper faren, kan den meddele påbud  

 herom efter § 72.
Påbuddet skal være klart udformet og skal angive, hvilke foranstaltninger  

 der skal gennemføres.
Både foranstaltningernes art og omfang bør fremgå af  

 påbuddet.
 Påbuddet kan kun omfatte foranstaltninger, der afhjælper sundhedsfare  

 eller brandfare, og altså ikke alle de foranstaltninger, som nævnes i § 3.
 For at afhjælpe kondemnable forhold kan der gives påbud om f.eks.  

 isolering, isætning af nye vinduer, installation af eller reparation af  

 varmekilder, indlægning af vand, udførelse af forsvarlige afløbsforhold,  

 indlægning af wc inden for en lejligheds rammer, sammenlægning af lejligheder  

 og fjernelse af brandfarlig beklædning evt. i forbindelse med påbud om anden  

 isolering.
Samtidig med meddelelsen af påbuddet kan kommunalbestyrelsen anmode ejeren  

 om at fremkomme med et projekt for de påbudte foranstaltninger og et overslag  

 over de hermed forbundne udgifter.
Kommunalbestyrelsen tager derefter  

 stilling til projekt og priser.
Se pkt. 5.4.
 I påbuddet bør kommunen endvidere gøre ejeren opmærksom på, om de påbudte  

 foranstaltninger vil kræve byggetilladelse efter byggelovgivningen.
 Hvis det viser sig, at gennemførelsen af de påbudte foranstaltninger ikke  

 bevirker, at al fare er afhjulpet, kan kommunalbestyrelsen give yderligere  

 påbud eller evt. nedlægge forbud, f.eks. hvis faren ikke kan afhjælpes.
 5.2. Frist for påbuddets gennemførelse.
 Kommunalbestyrelsen skal samtidig med påbuddets meddelelse fastsætte en  

 frist for foranstaltningernes gennemførelse.
Længden af denne frist må afhænge af såvel foranstaltningernes omfang som  

 karakteren af den mangel, der kræves afhjulpet.
Der kan knyttes forskellige  

 frister til et påbud, således at foranstaltninger, der sigter på at afhjælpe  

 nærliggende fare, kræves gennemført indenfor en kort tidsfrist, medens der  

 fastsættes en noget længere frist til gennemførelse af øvrige  

 foranstaltninger.
 5.3. Offentlig støtte som betingelse for påbud.
Der kan kun gives påbud efter § 72, hvis kommunalbestyrelsen enten yder  

 offentlig støtte til gennemførelse af påbuddet efter reglerne i kap.
VII om  

 offentlig støtte til finansiering af boligforbedring og byfornyelse og § 52,  

 stk. 3, eller kommunal støtte efter § 8, stk. 3, jfr. § 72, stk. 2.
 Disse regler er nærmere beskrevet i boligstyrelsens cirkulære om offentlig  

 støtte til byfornyelse og boligforbedring m.v., afsnit IV.
Tilsagn om offentlig støtte, herunder støtte efter § 8, stk. 3, kan gives  

 samtidig med godkendelsen af projekt for de påbudte foranstaltninger.
Se pkt.  

 5.5.
 Støtten til gennemførelse af påbud efter § 72 kan alene omfatte udgifter  

 til de påbudte foranstaltninger, ikke til evt. andre ombygnings- eller  

 forbedringsarbejder, som ejeren måtte ønske at udføre i forbindelse med de  

 påbudte foranstaltninger.
Opmærksomheden henledes dog på § 59, stk. 1, sidste pkt., hvorefter der  

 kun ydes rentebidrag til de støtteberettigede udgifter, såfremt disse  

 overstiger et beløb svarende til det mindste låneprovenu for realkreditlån.  

 Beløbsgrænsen indeksreguleres een gang årligt og var pr. 1. januar 1986 på  

 18.000 kr.
Påbud efter § 72 kan også gives i de tilfælde, hvor det ikke er  

 muligt at yde rentebidrag på grund af undergrænsen for at optage  

 realkreditlån.
Kommunalbestyrelsen skal ved meddelelse af påbud orientere ejere og lejere  

 om reglerne om offentlig støtte til gennemførelse af påbuddet.
Det er ikke  

 tilstrækkeligt blot at henvise til lovbestemmelserne.
 Om kommunens indberetning til boligstyrelsen om de forventede udgifter til  

 bl.a. påbud efter § 72 og om tildeling af tilsagns- og udgiftsrammer til  

 kommunen henvises til boligstyrelsens cirkulære om offentlig støtte til  

 byfornyelse og boligforbedring m.v., afsnit 1.3.3.
 5.4. Påbuddets indhold og meddelelse.
 Påbuddet skal skriftligt meddeles såvel ejeren som de  

lejere, hvis lejemål er omfattet af påbuddet, jfr. § 72, stk. 3.
Lejerne skal have de samme oplysninger som ejeren.
Meddelelsen til lejerne  

 kan eventuelt ske ved afgivelse til postvæsenet af adresseløse forsendelser  

 til omdeling, jfr. § 72, stk. 3.
Påbuddet skal klart angive de påbudte foranstaltninger og skal  

 samtidig indeholde en frist for foranstaltningernes gennemførelse.
Se  

 pkt. 5.1.-5.2.
 Kommunalbestyrelsen bør i påbuddet gøre opmærksom på, om de påbudte  

 foranstaltninger vil kræve byggetilladelse efter byggelovgivningen.
Påbudsskrivelsen skal endvidere indeholde oplysning om reglerne for  

offentlig støtte til gennemførelse af påbuddet.
Se pkt. 5.3.
Kommunalbestyrelsen skal i påbuddet tilkendegive, at der vil blive  

givet tilsagn om offentlig støtte, når ejeren har indsendt et projekt for  

 de påbudte foranstaltninger og et overslag over udgifterne hertil.  

 Fristen for indsendelse af projekt og overslag til kommunalbestyrelsens  

 godkendelse skal ligeledes fremgå af påbuddet.
Se i øvrigt pkt. 5.5.
Påbuddet skal efter § 72, stk. 3, indeholde oplysning om  

 klageadgangen.
Se afsnit 10.
I de tilfælde, hvor beboerne får ret til en erstatningsbolig efter § 38,  

 enten fordi et påbud medfører, at en lejlighed skal rømmes som følge af  

 påbuddet, eller fordi beboerne får en betydelig lejeforhøjelse, jfr. § 38,  

 stk. 1, 2. pkt., som følge af forbedringer, der gennemføres ifølge et påbud,  

 bør der i påbuddet orienteres om beboernes ret til  

erstatningsbolig efter § 38 og til økonomisk støtte.
Se afsnit  

 5.6.
 I påbuddet bør der yderligere gives oplysning om reglerne i § 36 om  

opsigelse, hvis en lejlighed eller et lokale skal rømmes ifølge  

 påbuddet.
Der kan i øvrigt i påbuddet gives oplysning om øvrige bestemmelser om  

 økonomisk støtte til beboere og lejere af erhvervslokaler.
Se pkt. 5.6.
 Endelig bør der orienteres om beboernes adgang til midlertidigt at  

 overtage en anden bolig efter §§ 44-44 a, hvis de påbudte foranstaltninger er  

 så omfattende, at boligen vil være ubeboelig i op til 3 måneder, medens  

 arbejdet foregår.
 5.5. Projekt for påbudte foranstaltninger.
 Boligministeren kan efter § 72, stk. 5, fastsætte nærmere regler om  

 fremgangsmåden ved ydelse af offentlig støtte til gennemførelse af påbuddet.
 Disse regler, f.eks. om de krav, der skal stilles til projektmateriale og  

 opgørelse af udgifter som grundlag for at meddele støtte, er fastsat i  

 boligstyrelsens bekendtgørelse nr. 442 af 2. juli 1986 om fremgangsmåden ved  

 ydelse af offentlig støtte til gennemførelse af påbud efter  

 byfornyelseslovens § 72, se bilag 1, og i boligstyrelsens cirkulære om  

 offentlig støtte til byfornyelse og boligforbedring m.v., afsnit IV.
Kommunalbestyrelsen skal samtidig med meddelelsen af påbud efter § 72  

 underrette ejeren om, at der efter ansøgning fra ejeren ydes offentlig  

 støtte efter reglerne i kap.
VII og § 52, stk. 3, eller kommunal støtte efter  

 § 8, stk. 3 til gennemførelse af påbuddet, jfr. § 72, stk. 2.
Samtidig med meddelelsen af påbuddet skal kommunalbestyrelsen anmode  

 ejeren om at fremkomme med et prissat projekt for gennemførelsen af de  

 påbudte foranstaltninger.
Kommunalbestyrelsen fastsætter en frist  

 herfor, der er passende efter de påbudte foranstaltningers omfang og  

 karakter.
 Hvis de konstaterede mangler ved ejendommen indebærer nærliggende fare ved  

 fortsat benyttelse, må fristen for at fremkomme med et projekt for de  

 foranstaltninger, der skal afhjælpe den nærliggende fare, være kortest mulig.  

 Der kan samtidig fastsættes en længere frist for indsendelse af projekt for  

 øvrige påbudte foranstaltninger.
 Projektet skal omfatte en beskrivelse af de projekterede foranstaltninger,  

 en tidsplan for foranstaltningernes udførelse og det efter  

 kommunalbestyrelsens skøn nødvendige tegningsmateriale.
Materialet bør være så gennemarbejdet, at det kan danne grundlag for en  

 beslutning om, hvorvidt projektet kan gennemføres som foreslået, eller om det  

 skal ændres.
Der skal i projektet være taget stilling til alle betydende  

 forhold vedrørende foranstaltningernes udførelse, dvs. omfang, kvalitet og  

 materialevalg.
 Med projektet skal endvidere følge et overslag over de udgifter, der er  

 forbundet med de påbudte foranstaltninger, en opgørelse over behovet for  

 rentebidrag og evt. afdragsbidrag eller erstatning samt en opgørelse over  

 evt. garantibehov.
 Det påhviler i øvrigt ejeren at fremkomme med enhver oplysning, herunder  

 at fremlægge dokumenter, der har betydning for bedømmelsen af projektet.
 Kommunalbestyrelsen kan bestemme, at ansøgningen om offentlig støtte til  

 gennemførelse af påbuddet skal fremsættes på en særlig blanket.
 Hvis projektet er i overensstemmelse med de påbudte foranstaltninger, og  

 overslaget over udgifterne hertil ligger inden for, hvad kommunen kan  

 acceptere, godkender kommunalbestyrelsen projektet og giver ansøgeren  

tilsagn  m offentlig støtte til gennemførelsen.
 5.6. Erstatningsboliger, økonomisk støtte til beboere og erhvervsdrivende.
 Husstande, der bebor lejligheder, som skal rømmes som følge af et påbud,  

 har ret til en erstatningsbolig efter § 38. Det samme gælder  

 husstande, der får en betydelig lejeforhøjelse, jfr. § 38, stk. 1, 2. pkt.,  

 som følge af forbedringer, der gennemføres ifølge et påbud.
 Såfremt disse husstande rømmer den hidtidige beboelseslejlighed, har de  

 ret til at få følgende former for økonomisk støtte efter byfornyelsesloven:
 Støtte til betaling af depositum, boligandel, boligindskud eller  

 forudbetalt leje (§ 45, stk. 2 (fra 1. januar 1987 gælder boligstøttelovens §  

 52 a), og § 14, stk. 9).
 Godtgørelse til husstande, der selv finder en anden bolig (§ 40, stk. 1).
 Godtgørelse af flytteudgifter (§ 45, stk. 1).
 Tilskud til forhøjede boligudgifter (§ 46. Fra 1. januar 1987 gælder  

 boligstøttelovens § 24 b).
Såfremt husstande har ret til erstatningsbolig efter § 38, men vælger at  

 blive boende, har de ret til tilskud til den forhøjede boligudgift efter §  

 46, hvis de er ejere eller andelshavere.
Hvis de er lejere, har  

 de ret til tilskud efter § 24 i lov om individuel boligstøtte uanset om  

 husstanden rømmer lejligheden eller vælger at blive boende.
Husstande har ret til en midlertidig erstatningsbolig efter §§  

 44-44 a, når de påbudte foranstaltninger er så omfattende, at boligen vil  

 være midlertidig ubeboelig i indtil 3 måneder, medens arbejdet udføres.
Disse  

 husstande har adgang til at få økonomisk støtte efter §§ 44-44 a.
 Erhvervsdrivende, der er lejere, eller er andelshavere i en privat  

 andelsboligforening og driver erhverv fra andelen, har adgang til at få  

 følgende former for økonomisk støtte, hvis deres erhvervslokaler skal rømmes  

 som følge af et påbud:
 Godtgørelse for tab m.v. (§ 37).
 Godtgørelse til erhvervslejere og andelshavere, der flytter inden  

 rømningstidspunktet (§ 40, stk. 2 og 3).
 Herudover har erhvervsdrivende, der er lejere ret til tilskud til dækning  

 af eventuelle lejestigninger ved flytning til andre erhvervslokaler (§ 47).
 Bestemmelserne om erstatningsboliger og økonomisk støtte til beboere og  

 erhvervsdrivende er nærmere beskrevet i boligstyrelsens cirkulære af 26.  

 november 1985 om erstatningsboliger m.v.
 5.7. Kommunalbestyrelsens gennemførelse af påbud.
 Kommunalbestyrelsen kan lade de påbudte foranstaltninger udføre for  

 ejerens regning, hvis påbuddet ikke efterkommes inden for den fastsatte  

 frist, jfr. § 72, stk. 4.
 Når kommunalbestyrelsen har truffet beslutning om at lade påbudte  

 foranstaltninger udføre, skal den lade tinglyse en meddelelse på  

 ejendommen om, at den har udpantningsret i ejendommen for de afholdte  

 udgifter med samme fortrinsret som for kommunale ejendomsskatter, jfr. § 87.
 5.8. Straf.
 Den, som undlader at efterkomme et påbud efter § 72, stk. 1, straffes med  

 bøde, jfr. § 88, stk. 1, nr. 9.
 Er overtrædelsen begået af et aktieselskab, anpartsselskab, andelsselskab  

 eller lignende, kan bødeansvaret pålægges selskabet som sådant, jfr. § 88,  

 stk. 2.
Forbud (kondemnering) efter § 739ab 6.1. Forbuddets omfang.
 Når kommunalbestyrelsen ud fra en samlet økonomisk, bebyggelsesmæssig og  

 brand- og sundhedsmæssig vurdering ikke har fundet det rimeligt at påbyde  

 foranstaltninger, der kan afhjælpe de kondemnable forhold, kan den nedlægge  

 forbud mod benyttelse af ejendommen eller en del af denne til beboelse eller  

 ophold for mennesker.
 Det bør klart fremgå af forbuddet, hvilke lokaliteter der kondemneres.
 Ligeledes skal det angives, om der nedlægges forbud mod både beboelse og  

 ophold, eller om forbuddet er begrænset til at angå beboelse af ejendommen.  

 Der kan godt i samme ejendom nedlægges forbud mod såvel beboelse som ophold i  

 nogle lokaliteter og forbud alene mod beboelse i andre.
 6.2. Frist for kondemneringens ikrafttræden.
Samtidig med nedlæggelse af et forbud skal kommunalbestyrelsen efter § 73,  

 stk. 1, fastsætte en frist for fraflytning og rydning af kondemnerede  

 boliger eller opholdsrum.
Hvis forholdene taler for det, kan der i samme  

 ejendom eventuelt fastsættes forskellige frister for forskellige lokaliteter.
 Fristen må ikke overstige 6 måneder, når fortsat benyttelse skønnes at  

 være forbundet med nærliggende fare, og må i øvrigt ikke overstige 6 år, jfr.  

 § 73, stk. 2.
Selv om der skal være fastsat et nøjagtigt tidspunkt for forbuddets  

 ikrafttræden, kan det bestemmes, at et forbud skal træde i kraft ved  

 lejeledighed og senest en bestemt dato.
Tidspunktet for ikrafttræden ved  

 lejeledighed bør dog ikke ligge tidligere end et halvt til et år før den  

 endelige forbudsdato, f.eks. »forbuddet træder i kraft ved lejeledighed  

 efter 1. januar 1989 og senest 1. juli 1989«.
 Hvis forbuddet skal træde i kraft inden for et år efter, at det er  

 nedlagt, bør det sædvanligvis bestemmes, at det træder i kraft ved  

 lejeledighed og senest den fastsatte dato.
Såfremt der foreligger ganske særlige forhold, kan et forbud dog  

 ifølge § 73, stk. 2, 2. pkt., begrænses således, at de nuværende brugere kan  

 fortsætte den hidtidige benyttelse enten i et bestemt åremål eller til deres  

 fraflytning eller død.
Forbuddet kan navnlig begrænses således i tilfælde,  

 hvor det, der kondemneres, udgør en lille del af en bebyggelse eller den  

 eneste brugsenhed i bebyggelsen.
 Der er herved givet kommunalbestyrelsen adgang til i særlige tilfælde at  

 fravige den normale kondemneringsfrist på 6 år af hensyn til de nuværende  

 brugere, og samtidig forhindres det, at det kondemnerede kan overtages af nye  

 brugere.
 I tilfælde, hvor § 73, stk. 2, 2. pkt., anvendes, må det dog forudsættes,  

 at kondemneringen ikke skyldes nærliggende sundheds- eller brandfare.
 Adgangen til at fravige den normale kondemneringsfrist forudsættes kun  

 anvendt, hvis de nuværende brugere har benyttet de kondemnerede lokaliteter i  

 længere tid, og hvis de samtidig udtrykkeligt ytrer ønske om at forblive i  

 det kondemnerede.
Bestemmelsen gælder kun for de nuværende brugere og f.eks. ikke for  

 personer, som efter lejeloven måtte have ret til at fortsætte et lejemål.
I  

 forbuddet bør der derfor anføres navn og fødselsdato (evt. personnummer) på  

 den eller de personer, som får ret til at fortsætte benyttelsen udover den  

 normale kondemneringsfrist.
Dette bør ligeledes fremgå af det tinglyste  

 forbud.
 6.3. Kondemneringens virkning.
Hvis der er nedlagt forbud mod såvel beboelse som ophold, må det  

 kondemnerede efter kondemneringens ikrafttræden kun anvendes til formål, der  

 ikke medfører menneskers ophold udover ophold af sjældnere og ganske  

 kortvarig karakter.
Lokaler i en kondemneret bygning kan f.eks. anvendes som  

 lager, men en sådan ændret anvendelse af bygningen forudsætter, at den er  

 lovlig i forhold til bygge- og planlovgivningens bestemmelser.
 Er der kun nedlagt forbud mod beboelse, kan bygningen ligeledes anvendes  

 til ophold, hvis denne anvendelse i øvrigt er lovlig efter bygge- og  

 planlovgivningen.
 6.4. Ændring af forbud.
 Det vil normalt være kritisabelt, hvis kommunalbestyrelsen inden for  

 kortere tid træffer mere end een afgørelse om kondemnering for den samme  

 ejendom.
 Kommunalbestyrelsen vil imidlertid kunne ændre et allerede nedlagt  

 forbud, hvis der indtræffer en forværring af forholdene, f.eks.  

 ved brandskader, eller hvis der fremkommer nye oplysninger eller  

nye erfaringer, der viser, at bestemte forhold vil kunne medføre fare.  

 I disse tilfælde vil kommunalbestyrelsen kunne udvide det nedlagte forbud til  

 at omfatte en større del af ejendommen og vil ligeledes kunne forkorte  

 fristen for forbuddets ikrafttræden, hvis kommunalbestyrelsen finder, at en  

 fortsat benyttelse af de kondemnerede lokaliteter er uforsvarlig.
 6.5. Ophævelse af forbud.
 Ejeren af en kondemneret ejendom kan efter § 75 søge kondemneringen  

 ophævet ved at fremsætte et forbedringsforslag over for kommunalbestyrelsen.  

 Se afsnit 8.
 Kommunalbestyrelsen kan i øvrigt ophæve et forbud, hvis den finder, at  

 ejendommens forhold er i overensstemmelse med bygningslovgivningen, jfr. §  

 75, stk. 5.
Kommunalbestyrelsen kan således ophæve et forbud, selv om en ejer ikke har  

 ansøgt herom.
Det vil f.eks. kunne ske efter gennemførelse af sanering,  

 byfornyelse eller boligforbedring.
 Desuden er der herved åbnet mulighed for, at ejeren kan gennemføre en  

 istandsættelse af en kondemneret ejendom efter udløbet af fristen for  

 fremsættelse af forbedringsforslag efter § 75, stk. 1. Forbuddet kan dog kun  

 ophæves, hvis istandsættelsen medfører, at ikke blot de kondemnable forhold  

 afhjælpes, men at ejendommens forhold bringes i overensstemmelse med  

 byggelovgivningen.
 § 75,  stk. 5, finder tillige anvendelse på ophævelse  

 af forbud, der er nedlagt i medfør af boligtilsynsloven, jfr. § 75, stk. 6.
 6.6. Forbuddets indhold og meddelelse.
 Forbuddet skal skriftligt meddeles til ejeren, lejerne og de  

panthavere, hvis rettigheder fremgår af tingbogen, jfr. § 73, stk. 3.
 Meddelelsen til lejerne kan eventuelt ske ved afgivelse til postvæsenet af  

 adresseløse forsendelser til omdeling, jfr. § 73, stk. 3.
Kondemneringens omfang skal klart angives, og der skal i forbuddet  

 være fastsat en frist for fraflytning og rydning af de kondemnerede  

 boliger og opholdsrum.
Se pkt. 6.1.-6.2.
 Forbudsskrivelsen til ejeren skal desuden indeholde en beskrivelse  

 af de forhold, der begrunder kondemneringen, jfr. § 73, stk. 4.
Endvidere skal forbuddet indeholde oplysninger om reglerne i § 73, stk.  

 7-9, om prioriteringsbegrænsninger.
Se pkt. 6.10.
Forbuddet skal ligeledes indeholde oplysning om reglerne i § 75 om ejerens  

 mulighed for at søge kondemneringen ophævet ved at fremsætte et  

forbedringsforslag.
Der skal samtidig fastsættes en frist for  

 ejeren til at fremsætte et forbedringsforslag.
Se i øvrigt afsnit 8.
Forbuddet skal efter § 73, stk. 3, indeholde oplysning om  

klageadgangen.
Se afsnit 10.
Ejerne og lejerne skal desuden have orientering om reglerne for at opnå  

erstatningsboliger og om økonomisk støtte til betaling af  

 husleje, boligindskud m.v.
Se pkt. 6.8.
I forbuddet bør der yderligere gives ejeren oplysning om reglerne i § 36  

 om opsigelse af lejligheder og lokaler, som skal rømmes ifølge  

 forbuddet.
Der henvises til boligstyrelsens cirkulære af 26. november 1985 om  

 erstatningsboliger m.v.
Der bør endvidere gives ejeren oplysning om, at ejendommen vil blive  

 omvurderet.
Se pkt. 6.11. Endelig skal ejeren have en genpart af det  

tinglyste forbud.
Se pkt. 6.9.
 6.7. Tilskud efter § 56 og saneringslovens § 64 c.
 Kondemnering medfører ifølge § 74, stk. 4, ikke adgang til erstatning.
 Kondemneringen kan dog undertiden medføre, at ejeren får ret til et  

 særligt tilskud.
Hvis kommunalbestyrelsen overtager den kondemnerede ejendom helt eller  

 delvis i forbindelse med gennemførelsen af en beslutning om byfornyelse eller  

 boligforbedring, kan ejeren efter § 56 få ret til et særligt tilskud i visse  

 tilfælde.
Se i øvrigt afsnit 7.
 I saneringslovens § 64 c findes tilsvarende bestemmelser om ejerens ret  

 til et særligt tilskud, hvis kondemnerede ejendomme helt eller delvis afstås  

 til eller overtages af den sanerende i forbindelse med gennemførelsen af en  

 saneringsplan eller en forsanering efter saneringslovens § 16. Se i øvrigt  

 boligstyrelsens cirkulære af 18. december 1984 om ændringer i saneringsloven  

 m.v., pkt. 3.h.
 6.8. Erstatningsboliger, økonomisk støtte til beboere og erhvervsdrivende.
 Husstande, der bebor lejligheder, som skal rømmes som følge af et forbud,  

 har ret til en erstatningsbolig efter § 38. Det samme gælder  

 husstande, der bebor lejligheder, som skal forbedres efter et godkendt  

 forbedringsforslag efter § 75, såfremt forbedringen medfører for lejerens  

 vedkomende en lejeforhøjelse der sammen med lejeforhøjelser for forbedringer  

 gennemført i de sidste 3 år udgør mere end 80 kr. pr. m2-bruttoetageareal og  

 for ejeres og andelshaveres vedkomende en tilsvarende forhøjelse af  

 nettoboligudgiften.
 Såfremt disse husstande rømmer den hidtidige beboelseslejlighed, har ret  

 til følgende former for økonomisk støtte efter byfornyelsesloven:
 Støtte til betaling af depositum, boligandel, boligindskud eller  

 forudbetalt leje (§ 45, stk. 2 (fra 1. januar 1987 gælder boligstøttelovens §  

 52 a) og § 14, stk. 9).
 Godtgørelse til husstande, der selv finder en anden bolig (§ 40, stk. 1).
 Godtgørelse af flytteudgifter (§ 45, stk. 1).
 Tilskud til forhøjede boligudgifter (§ 46. Fra 1. januar 1987 gælder  

 boligstøttelovens § 24 b).
Såfremt husstande har ret til erstatningsbolig efter § 38, men vælger at  

 blive boende, har de ret til tilskud til den forhøjede boligudgift efter §  

 46, hvis de er ejere eller andelshavere.
Hvis de er lejere, har  

 de ret til tilskud efter § 24 i lov om individuel boligstøtte uanset om  

 husstanden rømmer lejligheden eller vælger at blive boende.
 Erhvervsdrivende, der er lejere, eller er andelshavere i en privat  

 andelsboligforening og driver erhverv fra andelen, har adgang til at få  

 følgende former for økonomisk støtte, hvis deres erhvervslokaler skal rømmes  

 som følge af et forbud:
 Godtgørelse for tab m.v. (§ 37).
 Godtgørelse til erhvervslejere og andelshavere, der flytter inden  

 rømningstidspunktet (§ 40, stk. 2 og 3).
 Herudover har erhvervsdrivende, der er lejere, ret til tilskud til dækning  

 af evt. lejestigninger ved flytning til andre erhvervslokaler (§47).
 Bestemmelserne om erstatningsboliger og økonomisk støtte til beboere og  

 erhvervsdrivende er nærmere beskrevet i boligstyrelsens cirkulære af 26.  

 november 1985 om erstatningsboliger m.v.
 6.9. Tinglysning af forbud.
Kommunalbestyrelsen skal efter § 73, stk. 5, lade forbuddet  

tinglyse på ejendommen samtidig med meddelelsen herom til ejeren,  

 lejerne og de panthavere, hvis rettigheder fremgår af tingbogen.
Ejeren skal  

 have en genpart af det tinglyste forbud.
 Det tinglyste forbud skal indeholde oplysning om bestemmelserne om  

 prioriteringsbegrænsning i § 73, stk. 7-9. Se pkt. 6.10.
Hvis et forbud er begrænset efter § 73, stk. 2, 2. pkt., skal dette også  

 fremgå af det dokument, der tinglyses.
Se pkt. 6.2.
 Forbuddet skal respekteres af ejendommens ejere og indehavere af andre  

 rettigheder over ejendommen uden hensyn til, hvornår retten er stiftet, jfr.  

 § 73, stk. 6.
 6.10. Prioriteringsbegrænsning.
 Når der er tinglyst forbud på en ejendom, må den ikke prioriteres eller  

 omprioriteres ud over ejendommens grundværdi, jfr. § 73, stk. 7.
Dette kan efter § 73, stk. 8, fraviges med kommunalbestyrelsens samtykke Prioriteringsbegrænsningen finder ikke anvendelse på lån, der ydes efter  

 saneringsloven eller byfornyelsesloven, jfr. § 73, stk. 9.
 6.11. Omvurdering af kondemnerede ejendomme.
 Ved den førstkommende årsvurdering efter kondemneringsbeslutningen skal  

 der foretages ansættelse til ejendomsværdi og grundværdi under hensyn til den  

 indskrænkning i ejendommens udnyttelsesmulighed, der er sket ved  

 kondemneringen, jfr. § 73, stk. 10. Ansættelsen foretages uden udgift for  

 ejeren.
 Kommunalbestyrelsen skal derfor samtidig med eller snarest efter  

 meddelelsen af forbuddet underrette vurderingsmyndighederne om, at  

 ejendommen er blevet kondemneret, og at der af den grund skal foretages  

 omvurdering af ejendommen ved den førstkommende årsvurdering efter lov om  

 vurdering af landets faste ejendomme.
 6.12. Kommunalbestyrelsens rydning af kondemnerede lokaliteter.
Samtidig med nedlæggelse af forbud efter § 73, stk. 1, fastsætter  

 kommunalbestyrelsen en frist for fraflytning og rydning af kondemnerede  

 boliger og opholdsrum.
Hvis rydningen ikke finder sted i forbindelse med  

 fraflytningen inden for den fastsatte frist, kan der opstå behov for at  

 gennemtvinge en rydning bl.a. af hensyn til omgivelserne.
 I disse situationer kan kommunalbestyrelsen efter fristens udløb lade  

 rydningen udføre for ejerens regning, jfr. § 73, stk. 11.
 Når kommunalbestyrelsen har truffet beslutning om at lade rydningen  

 udføre, skal den lade tinglyse en meddelelse på ejendommen om, at den  

 har udpantningsret i ejendommen for de afholdte udgifter med samme  

 fortrinsret som for kommunale ejendomsskatter, jfr. § 87.
 6.13. Straf.
 Den, som undlader at efterkomme et forbud efter § 73, stk. 1, straffes med  

 bøde, jfr. § 88, stk. 1, nr. 9.
 Er overtrædelsen begået af et aktieselskab, anpartsselskab, andelsselskab  

 eller lignende, kan bødeansvar pålægges selskabet som sådant, jfr. § 88, stk.  

 2.
Tilskud efter § 56 7.1. Særligt tilskud for visse kondemnerede ejendomme.
 Selve kondemneringen af en ejendom medfører ikke adgang til erstatning,  

 jfr. § 74, stk. 4.
Dog kan en kondemnering medføre, at ejeren efterfølgende får ret til et  

særligt tilskud efter § 56 i visse tilfælde, hvor kommunalbestyrelsen Tilskuddet efter § 56 ydes ud over den ekspropriationserstatning, som ydes  

 efter § 55 som følge af overtagelsen eller den påbudte nedrivning af  

 ejendommen.
 Bestemmelserne om tilskud gælder, uanset om ejendommen er kondemneret i  

 medfør af boligtilsynsloven eller byfornyelsesloven.
 I saneringslovens § 64 c findes tilsvarende bestemmelser om ejeres ret til  

 et særligt tilskud, når kondemnerede ejendomme afstås helt eller delvis i  

 forbindelse med gennemførelsen af en saneringsplan eller en forsanering efter  

 saneringslovens § 16. Se i øvrigt boligstyrelsens cirkulære af 18. december  

 1984 om ændringer i saneringsloven m.v., pkt. 3. h.
 7.2. Tilskudsberettigelse.
 7.2.1. Ekspropriation i henhold til en byfornyelses- eller  

 boligforbedringsbeslutning.
 Ejeren af en kondemneret ejendom har ret til tilskud efter § 56, hvis  

 kommunalbestyrelsen overtager den kondemnerede ejendom helt eller  

 delvis i forbindelse med gennemførelsen af en beslutning om byfornyelse  

 eller boligforbedring.
Ejeren har dog efter § 56, stk. 2, kun ret til tilskuddet, hvis ejendommen  

 er kondemneret inden for 2 år før, Det er tidspunktet for kondemneringens meddelelse og ikke datoen for  

 forbuddets ikrafttræden, der er afgørende for beregningen af 2-års fristen.
 Der kan ikke ydes tilskud, såfremt grov misligholdelse af bygningen  

 har været af væsentlig betydning for kondemneringen, jfr. § 56, stk.  

 3.
 7.2.2. Påbud om nedrivning.
 Ejeren af en kondemneret bygning har ret til tilskud efter § 56, hvis  

 kommunalbestyrelsen efter § 74, stk. 2, påbyder bygningen eller en del  

 heraf nedrevet, jfr. § 74, stk. 4.
Ejeren har dog ikke ret til tilskud efter § 56 (og heller ikke til  

 ekspropriationserstatning efter § 55 eller dækning af nedrivningsudgifterne),  

 når nedrivning påbydes, fordi det kondemnerede efter forbuddets ikrafttræden  

forvolder ulempe for de omboende eller andre, der opholder sig eller  

 færdes i nærheden, jfr. § 74, stk. 4, 3. pkt.
Se pkt. 9.2.2.
 Ejeren har heller ikke ret til tilskuddet, såfremt grov  

 misligholdelse af bygningen har været af væsentlig betydning for  

 kondemneringen, jfr. § 56, stk. 3.
 Ved påbud om nedrivning efter § 74, stk. 2, kan tilskuddet ydes, selv om  

 kondemneringen er foretaget mere end 2 år før nedrivningspåbuddet.
 7.3. Udmåling af tilskuddet.
 Tilskuddet opgøres som forskellen mellem erstatningen efter § 55 og det  

 afståedes værdi opgjort efter reglerne i § 56, stk. 4-8, jfr. § 56, stk. 1.  

 Efter § 55 ydes der fuld erstatning ved ekspropriation, men erstatningens  

 størrelse kan være påvirket af den skete kondemnering.
 I tilfælde af delafståelser, hvor ejeren eksempelvis ikke afstår nogen del  

 af ejendommens grundareal, men kun bygningsdele, må værdien af det afståede  

 ansættes ud fra, hvad der rent faktisk afstås, idet der må tages hensyn til,  

 at der ved nedrivning af en del af bebyggelsen kan ske en værdiforøgelse af  

 hele ejendommen.
 Tilskud efter § 56 anses for et tillæg til den ekspropriationserstatning,  

 der udredes i forbindelse med afståelsen, og tilskuddet er derfor skattefrit,  

 jfr. § 11 i lov om beskatning af fortjeneste ved afståelse af fast ejendom.  

 Efter ligningslovens § 7 G er udlodning af beløb fra en andelsboligforening  

 til andelshaverne skattefri i det omfang, beløbet hidrører fra tilskud i  

 henhold til byfornyelseslovens § 56, stk. 1.
 7.4. Opgørelse af ejendommens værdi.
 Ved opgørelsen af værdien for ejendomme - bortset fra  

 andelsboligforeningers ejendomme, se pkt. 7.5. - ansættes værdien af det  

 afståede til ejendomsværdien (kontantejendomsværdien) eller det  

 afståedes forholdsmæssige værdi af ejendomsværdien ved den seneste  

almindelige vurdering, årsregulering eller omvurdering, før  

 kondemneringen er foretaget, jfr. § 56, stk. 7.
Ejendomsværdien reguleres, således at der i beløbet  

fradrages eventuelt indestående på udvendige vedligeholdelseskonti,  

 jfr. lov om midlertidig regulering af boligforholdene, og tillægges  

 værdien af lovlige forbedringer, der er udført på det afståede efter den  

 pågældende vurdering.
Endvidere forhøjes eller nedsættes  

 ejendomsværdien med et procenttillæg eller -fradrag for den ændring af  

 værdierne, der har fundet sted siden den seneste ansættelse før meddelelsen  

 om kondemnering.
Procenttillægget eller -fradraget fastsættes af  

 kommunalbestyrelsen på grundlag af statistiske oplysninger om salgsprisen for  

 ejendomme af den pågældende art og geografiske beliggenhed, jfr. § 56, stk.  

 7. I den forbindelse henvises til den salgsstatistik, som løbende udarbejdes  

 af statsskattedirektoratet.
Den regulerede ejendomsværdi skal dog ikke altid danne grundlag for  

 beregning af tilskuddet. § 56, stk. 8, indeholder særlige bestemmelser, når  

 ejendommen inden for de sidste 10 år er overdraget til en lavere pris end den  

 regulerede ejendomsværdi.
I sådanne tilfælde må der foretages en særskilt  

 beregning, herunder evt. omregning til kontantværdi.
Salgsprisen må - efter  

 samme principper som anvendes ved regulering af ejendomsværdien - reguleres  

 under hensyn til den udvikling i ejendomspriserne, der er sket i perioden fra  

 salgstidspunktet.
 Såfremt den således regulerede salgspris er lavere end den regulerede  

 ejendomsværdi, danner den regulerede salgspris udgangspunkt for beregning af  

 godtgørelse.
 Såfremt særlige forhold taler herfor, f.eks. hvis det ikke er muligt at  

 indfri private pantebreve til kursværdien, kan kommunalbestyrelsen dog lægge  

 ejendommens faktiske prioritering til grund ved udmåling af tilskuddet, jfr.  

 § 56, stk. 9.
 7.5. Opgørelse af værdien for private andelsboligforeningers ejendomme.
 Tilhører den afståede ejendom en privat andelsboligforening,  

 ansættes værdien af det afståede efter § 56, stk. 4, ved udmåling af  

 tilskuddet efter reglerne i § 5 i lov om andelsboligforeninger og andre  

 boligfællesskaber (andelsboligloven), idet der ses bort fra eventuelle  

 kondemneringer, der er foretaget inden for det tidsrum, der er nævnt i § 56,  

 stk. 2. Se pkt. 7.2.
 Reglerne i andelsboliglovens § 5 fastsætter maksimalpriser  

 for andelsboliger.
 Ved overdragelse af en andel i en andelsboligforening, hvor der til  

 andelen er knyttet retten til en bolig, må prisen efter § 5, stk. 1, ikke  

 overstige, hvad værdien af andelen i foreningens formue, forbedringer i  

 lejligheden og dens vedligeholdelsesstand med rimelighed kan betinge.
 Vedtægterne for andelsboligforeningen vil normalt indeholde regler for  

 beregning af andelenes værdi.
 At bestemmelserne i andelsboliglovens § 5 er maksimalprisbestemmelser  

 indebærer, at såfremt der er fastsat en anden prisfastsættelsesmetode i  

 vedtægterne for andelsboligforeningen, og denne beregning giver en  

lavere pris, end bestemmelsen i § 5 ville medføre, så er det denne  

 lavere pris, der skal lægges til grund.
 Medfører vedtægterne for andelsboligforeningen derimod en højere  

 pris end den, der kan opnås i medfør af § 5, så er det prisen beregnet efter  

 § 5, der skal lægges til grund.
 Udmålingen af tilskuddet begrænses til en lavere værdi, end  

 reglerne i § 56, stk. 1 og 4, ellers ville føre til, såfremt  

 andelsboligforeningens vedtægter fastsætter en lavere værdi af det afståede,  

 jfr. § 56, stk. 5.
Da andele i nogle tilfælde omsættes til priser, der ligger under værdien  

 opgjort efter § 5 i andelsboligloven, er det fundet rimeligt at  

begrænse den samlede sum af erstatning efter § 55 og tilskud efter §  

 56 til et beløb, der svarer til ejendommens værdi, beregnet på grundlag af  

 den lavere pris, der er opnået ved salg af andelslejligheder i det afståede,  

 der ikke er kondemneret.
Der må herved ses bort fra atypiske salg, hvor det  

 f.eks. har været nødvendigt at overdrage andele hurtigt eller til nært  

 beslægtede.
Reglen om, at det er den lavere værdi i handel og vandel, der  

 lægges til grund ved værdiansættelsen, er dog tidsmæssigt begrænset til, at  

 der i det seneste år før afståelsen er solgt ikke kondemnerede  

 andelslejligheder i det afståede til en lavere pris, end opgørelse efter  

 reglerne i § 56, stk. 4, fører til, jfr. § 56, stk. 5.
 Såfremt andelsboligforeningen ved indfrielse af gæld i forbindelse med  

 afståelse realiserer en kursgevinst, skal kursgevinsten med fradrag af  

 eventuelt kurstab og omkostninger ved indfrielsen fradrages i  

 tilskuddet efter § 56, stk. 1, jfr. § 56, stk. 6.
 7.6. Ansøgning, udbetaling, statsrefusion.
 Ansøgning om tilskud fremsendes til kommunalbestyrelsen, som træffer  

 beslutning i hvert enkelt tilfælde.
 I mangel af enighed fastsættes tilskuddet af de i lov om offentlige veje  

 nævnte taksationsmyndigheder, jfr. § 56, stk. 10.
Ifølge § 56 har ejeren ret til tilskuddet.
For at sikre panthavernes evt.  

 rettigheder, må kommunalbestyrelsen, forinden udbetaling sker, ligesom ved  

 ekspropriationserstatninger påse, at der foreligger samtykke fra panthaverne  

 og indehaverne af andre tinglyste rettigheder i ejendommen.
Kommunalbestyrelsen skal derfor inden udbetalingen undersøge, om  

 panthavere og andre rettighedshavere fremsætter krav om udbetaling af  

 tilskuddet.
Oplysninger om tinglyste panthavere, herunder panthavernes  

 adresser på tinglysningstidspunktet, kan indhentes på tinglysningskontoret.
Tilskuddet udbetales panthaverne i prioritetsorden.
Beløb, der tilkommer  

 en tinglyst panthaver, hvis adresse ikke kan oplyses, bør ikke udbetales.
I  

 stedet bør der ske deponering af den del af tilskuddet, der medgår til at  

 indfri pantehæftelsen, indtil ejeren godtgør, at panthavers samtykke til  

 udbetaling foreligger.
 Tilskuddet kan dog udbetales til ejeren uden samtykke fra panthaverne, når  

 kommunalbestyrelsen skønner, at det overtagne eller nedrevne er ubetydeligt i  

 forhold til ejendommens størrelse og værdi og ikke indebærer nogen fare for  

 pantesikkerheden.
 Om kommunens indberetning til boligstyrelsen om de forventede udgifter til  

 bl.a. tilskud efter § 56 og om tildeling af tilsagns- og udgiftsrammer til  

 kommunen henvises til boligstyrelsens cirkulære om offentlig støtte til  

 byfornyelse og boligforbedring m.v. afsnit 1.3.3.
Forbedringsforslag og ophævelse af forbud  

 (§ 75) 8.1. Forbedringsforslag.
Selv om kommunalbestyrelsen skønner, at det ud fra en samlet økonomisk,  

 bebyggelsesmæssig og brand- og sundhedsmæssig vurdering ikke er rimeligt at  

 give en ejer påbud om at afhjælpe faren, og derfor nedlægger forbud, er det  

 muligt, at ejeren selv ønsker at fjerne den farlige tilstand.
Efter §  

 75 kan en ejer søge kondemneringen ophævet ved at fremsætte et  

 forbedringsforslag overfor kommunalbestyrelsen.
 8.2. Frist for forbedringsforslag.
I forbudsskrivelsen til ejeren skal der være fastsat en frist for  

 fremsættelse af forbedringsforslag.
Fristen kan ikke være kortere end 2  

 månder og kan kun i særlige tilfælde overstige 12 måneder.
Selv om  

 kondemneringen af ejendommen først skal træde i kraft efter nogle år, vil der  

 normalt ikke af den grund kunne fastsættes en længere frist for fremsættelse  

 af forbedringsforslag end 12 måneder.
 Fremsættes forbedringsforslag først efter fristens udløb, har  

 kommunalbestyrelsen mulighed for at ophæve forbuddet efter § 75, stk. 5, hvis  

 den finder, at ejendommens forhold efter ombygningen er i overensstemmelse  

 med byggelovgivningen.
 8.3. Afvisning af forbedringsforslag.
Kommunalbestyrelsen kan nægte at godkende et forbedringsforslag,  

 hvis forslaget skønnes at ville komme i strid med en beslutning om  

 byfornyelse eller boligforbedring efter kap.
II eller III, jfr. § 75, stk. 2.
 Kommunalbestyrelsen kan ligeledes nægte at godkende et forbedringsforslag,  

 hvis ejendommen eller en del af denne også efter gennemførelse af forslaget  

 ville vedblive at være væsentligt ringere end ejendomme med boliger og  

 opholdsrum, som opfylder bestemmelserne i byggelovgivningen, jfr. § 75, stk.  

 2.
 Ved vurderingen heraf kan bl.a. de bebyggelsesmæssige forhold tages i  

 betragtning, f.eks. en høj bebyggelsesprocent eller beliggenhed nær skel.
 8.4. Godkendelse af forbedringsforslag.
 Hvis kommunalbestyrelsen kan godkende et forbedringsforslag, meddeler den  

 ejeren, at den vil ophæve kondemneringen, når forslaget er gennemført.
Kommunalbestyrelsen kan kun godkende forbedringsforslag, der har til  

 formål at få forbuddet ophævet helt.
Forbedringsforslag, der alene sigter på  

 at få udskudt fristen for kondemneringens ikrafttræden, kan derfor ikke  

 godkendes.
Godkendelsen af et forbedringsforslag kan gives med eller uden supplerende  

 krav.
Hjemlen hertil findes i § 75, stk. 2, hvoraf det fremgår, at  

 kommunalbestyrelsen bl.a. kan nægte at godkende forbedringsforslaget, hvis  

 ejendommen også efter gennemførelse af forslaget vil vedblive at være  

 væsentligt ringere end ejendomme med boliger og opholdsrum, som opfylder  

 bestemmelserne i byggelovgivningen.
 Som betingelse for at ophæve et forbud kan kommunalbestyrelsen således  

 også stille krav om gennemførelse af foranstaltninger, der afhjælper mangler,  

 som ikke medfører sundheds- eller brandfare.
Reglerne i kap.
VIII i byfornyelsesloven om kondemnering m.v. af sundheds-  

 eller brandfarlige boliger og opholdsrum henviser ikke til reglerne i lovens  

 §§ 19, stk. 5-6, og 19 a-19 b, om beboeres vetoret.
Derfor kan hverken et  

 forbedringsforslag eller en kommunalbestyrelses eventuelle supplerende krav  

 anses for omfattet af disse bestemmelser.
 Om klageadgangen henvises til afsnit 10.
 Kommunalbestyrelsen fastsætter samtidig med godkendelsen af  

 forbedringsforslaget en rimelig frist, der ikke må være kortere end 2  

 måneder, inden for hvilken forslaget skal være gennemført, jfr. § 75, stk. 3.
 Ejeren har ikke adgang til at få offentlig støtte efter  

 byfornyelsesloven til gennemførelse af forbedringsforslag.
Godkendelse af et forbedringsforslag indebærer, at reglerne i kap.
IV om  

 opsigelse, erstatningsboliger og økonomisk støtte til beboere og  

 erhvervsdrivende finder anvendelse i samme omfang som ved påbud.
Se pkt. 5.6.
 8.5. Ændring af forbud til påbud.
 Kommunalbestyrelsen har i begrænset omfang mulighed for at ophæve et  

 forbud og i stedet give påbud efter § 72, f.eks. hvis der skulle fremkomme  

 nye oplysninger eller ændrede forhold, som ville have medført en anden  

 afgørelse af sagen.
En sådan situation foreligger f.eks., hvis ejeren i et prissat  

 forbedringsprojekt dokumenterer, at der efter en samlet økonomisk,  

 bebyggelsesmæssig og brand- og sundhedsmæssig vurdering havde været grundlag  

 for at meddele påbud i stedet for forbud.
Dette kan være tilfældet, hvis  

 forbedringsprojektet viser, at afhjælpningen af de mangler ved ejendommen,  

 som var grundlaget for forbuddet, kan udføres væsentlig billigere end  

 forudsat af kommunalbestyrelsen.
 Kommunalbestyrelsen vil i sådanne tilfælde formentlig kunne ophæve  

 forbuddet og i stedet meddele påbud, i hvert fald hvis ejeren er indforstået  

 hermed.
 Påbuddet må være gennemført, inden forbuddet træder i kraft, idet der ikke  

 kan gives påbud om afhjælpning af mangler i bygninger, der ikke benyttes til  

 beboelse eller ophold.
 Hvis et forbedringsforslag går ud på en anden benyttelse af bygningen end  

 den hidtidige, f.eks. ændring fra beboelse til erhverv, vil forbuddet ikke  

 kunne ændres til et påbud, selv om der i øvrigt efter § 72 godt kan gives  

 påbud om afhjælpning af sundhedsfare eller brandfare også i rene  

 erhvervsejendomme.
 Om fremgangsmåden ved meddelelse af påbud henvises til afsnit 5.
 8.6. Meddelelse af beslutninger om forbedringsforslag.
 Ejeren skal have skriftlig meddelelse om kommunalbestyrelsens  

 beslutning om afvisning eller godkendelse af forbedringsforslag, jfr. § 75,  

 stk. 4.
Meddelelsen skal indeholde oplysning om klageadgangen.
Se afsnit  

 10.
Ved godkendelse af forbedringsforslag skal der samtidig gives meddelelse  

 om den fastsatte frist for gennemførelsen af forslaget.
Se pkt. 8.4.
Der bør endvidere orienteres om beboernes ret til erstatningsboliger efter  

 § 38, evt. midlertidig overtagelse af anden bolig efter §§ 44-44 a og  

 økonomisk støtte i de tilfælde, hvor det kan blive aktuelt som følge af det  

 godkendte forbedringsforslag.
Se pkt. 5.6.
Ligeledes bør der gives ejeren oplysning om reglerne om opsigelse efter §  

 36, hvis en lejlighed eller et lokale skal rømmes ifølge det godkendte  

 forbedringsforslag.
Se pkt. 6.6.
Lejerne skal have skriftlig meddelelse om godkendelse af et  

 forbedringsforslag og have den samme orientering om klagemulighederne som  

 ejeren.
Der er ikke noget til hinder for, at kommunalbestyrelsen orienterer  

 lejerne om en afvisning af et forbedringsforslag.
 Meddelelsen til lejerne kan evt. ske ved afgivelse til postvæsenet af  

 adresseløse forsendelser til omdeling.
 8.7. Ophævelse af forbud efter boligtilsynsloven.
 Bestemmelserne i § 75, stk. 1-4, om forbedringsforslag finder tillige  

 anvendelse på ophævelse af forbud, der er nedlagt efter boligtilsynsloven,  

 jfr. § 75, stk. 6. Dette gælder også, selv om forbuddet måtte være nedlagt  

 eller stadfæstet af boligtilsynsrådet.
 Begrænsningen i boligtilsynslovens § 14 af ejerens adgang til at fremsætte  

 forbedringsforslag ved forbud efter boligtilsynslovens § 12 gælder fortsat.
Efter boligtilsynslovens § 14 har ejeren ikke adgang til at fremsætte  

 forbedringsforslag for en bygning, som ligger inden for et område, hvor en  

 saneringsplan er godkendt, vedtaget eller under udarbejdelse, såfremt en  

 forbedring af bygningen vil eller må påregnes at ville komme i strid med  

 saneringsplanen.
Ejeren har dog adgang til at fremsætte forbedringsforslag,  

 hvis et saneringsplanforslag ikke er vedtaget og forelagt for boligstyrelsen  

 til godkendelse inden 2 år efter meddelelsen af forbuddet, eller hvis  

 saneringsplanen ikke er godkendt inden 2 år efter, at den er blevet forelagt  

 for boligstyrelsen til godkendelse.
I disse tilfælde skal kommunalbestyrelsen  

 tage stilling til forbedringsforslaget uden hensyntagen til saneringsplanen.
 Kommunalbestyrelsen kan i øvrigt efter § 75, stk. 6, ophæve forbud efter  

 boligtilsynsloven, hvis den finder, at ejendommens forhold er i  

 overensstemmelse med byggelovgivningen, jfr. § 75, stk. 5.
Påbud om afspærring eller nedrivning (§ 74)  

 og nedrivning af 9.1. Påbud om afspærring efter § 74, stk. 1.
 9.1.1. Afspærringspåbuddet.
 Kommunalbestyrelsen kan efter § 74, stk. 1, give en ejer påbud om  

 inden en fastsat frist at lade foretage forsvarlig afspærring af  

 kondemnerede lokaliteter, der ikke benyttes.
 Afspærringspåbuddet kan gives samtidig med eller efter, at der er nedlagt  

 forbud efter § 73 eller efter boligtilsynsloven.
Alle kondemnerede lokaliteter, der ikke benyttes, kan til enhver tid af  

 ordensmæssige grunde påbydes afspærret helt eller delvis.
Det er således  

 ingen betingelse for at meddele et afspærringspåbud, at det kondemnerede  

 forvolder ulempe.
 Et afspærringspåbud behøver ikke at blive fulgt op af et nedrivningspåbud  

 efter § 74, stk. 2.
Afspærringspåbud kan meddeles både før og efter kondemneringens  

 ikrafttræden.
Afspærringen kan dog ikke påbydes foretaget, før selve  

 forbuddet er trådt i kraft.
Afspærringsfristen skal derfor fastsættes  

 til et tidspunkt samtidig med eller efter kondemneringens ikrafttræden.
 Udgifterne til afspærring påhviler altid ejeren.
 9.1.2. Meddelelse af afspærringspåbud.
 Afspærringspåbud skal skriftligt meddeles ejeren og de  

lejere, hvis lejemål er omfattet af påbuddet.
Meddelelsen skal indeholde oplysning om klageadgangen.
Se afsnit  

 10.
 Der skal endvidere gives oplysning om den fastsatte frist for  

gennemførelsen af afspærringspåbuddet.
 Desuden bør opmærksomheden henledes på, at udgifterne ved gennemførelsen  

 af afspærring påhviler ejeren.
 9.2. Påbud om nedrivning efter § 74, stk. 2.
 9.2.1. Nedrivningspåbuddet.
 Samtidig med eller efter, at der er meddelt forbud efter § 73 eller efter  

 boligtilsynsloven, kan kommunalbestyrelsen give ejeren påbud om inden  

 en fastsat frist at lade bygningen eller en del af denne nedrive og  

 grunden ryddeliggøre, jfr. § 74, stk. 2.
Kondemnerede lokaliteter kan påbydes nedrevet alene af ordensmæssige  

 grunde.
Det er således ingen betingelse for et nedrivningspåbud, at det  

 kondemnerede forvolder ulempe.
Evt. ulempe efter forbuddets ikrafttræden kan  

 derimod få betydning for ejerens mulighed for erstatning og for at få dækket  

 nedrivningsudgifterne.
Se pkt. 9.2.2.
 Nedrivningspåbud kan meddeles, uden at der forinden er givet  

 afspærringspåbud.
 Ved større nedrivninger henledes opmærksomheden på kommuneplanlovens § 16,  

 stk. 3.
Nedrivningspåbud kan meddeles både før og efter kondemneringens  

 ikrafttræden.
Nedrivningen kan dog ikke påbydes foretaget, før selve  

 forbuddet er trådt i kraft.
Nedrivningsfristen skal derfor fastsættes  

 til et tidspunkt samtidig med eller efter kondemneringens ikrafttræden.
Ved fastsættelse af nedrivningsfristen skal kommunalbestyrelsen være  

 opmærksom på den frist for at fremsætte forbedringsforslag efter § 75, som  

 skal fastsættes ved meddelelsen af kondemneringen.
Kommunalbestyrelsen bør  

 derfor sørge for, at nedrivningsfristen ikke udløber før fristen efter § 75,  

 således at ejeren ikke afskæres fra et få kondemneringen ophævet i  

 forbindelse med gennemførelsen af et godkendt forbedringsforslag.
Se i øvrigt  

 afsnit 8.
Ved forbud alene mod beboelse, hvor anden benyttelse, f.eks. ophold  

 i forbindelse med erhverv, er lovlig eller ikke kan forhindres efter anden  

 lovgivning, er kommunalbestyrelsens adgang til at påbyde nedrivninger  

 indskrænket efter § 74, stk. 2, 2. pkt.
I disse tilfælde skal der samtidig  

 med meddelelsen af et nedrivningspåbud fastsættes en passende frist  

 for ejeren til at lade det kondemnerede overgå til anden lovlig anvendelse.  

 Kun hvis det kondemnerede ikke er overgået til anden lovlig anvendelse inden  

 fristens udløb, kan nedrivningspåbuddet få virkning.
 9.2.2. Offentlig støtte m.v.
 Kondemnering efter § 73 medfører ikke i sig selv adgang til erstatning,  

 jfr. § 74, stk. 4.
Ved nedrivningspåbud har ejeren imidlertid efter § 74, stk. 4, 2.  

 pkt., ret til Ejeren har dog ikke ret hertil, når nedrivning påbydes, fordi det  

 kondemnerede efter forbuddets ikrafttræden forvolder ulempe for de  

 omboende eller andre, der opholder sig eller færdes i nærheden, jfr. §  

 74, stk. 4, 3. pkt.
Denne bestemmelse tager specielt sigte på de tilfælde,  

 hvor ulempen opstår, efter at kondemneringen er trådt i kraft, f.eks. på  

 grund af manglende vedligeholdelse af det kondemnerede.
Se i øvrigt pkt.  

 7.2.2.
 Udgifterne til dækning af ekspropriationserstatning efter § 55, tilskud  

 efter § 56 og rimelige nedrivningsudgifter m.v. efter § 74, stk. 4, afholdes  

 af kommunen og refunderes af staten med 50 pct., jfr. §§ 56 og 66.
 Nedrivningsudgifterne kan omfatte udgifter til retablering af tilgrænsende  

 bygningsdele, hvis nedrivningen har nødvendiggjort retableringen.
 I de tilfælde, hvor ejeren har ret til ekspropriationserstatning, til  

 tilskud efter § 56 og til at få dækket rimelige nedrivningsudgifter m.v., kan  

 kommunalbestyrelsen kun give nedrivningspåbud, hvis udgifterne hertil kan  

 rummes indenfor de bindende tilsagns- og udgiftsrammer, som kommunen har fået  

 stillet til rådighed af boligstyrelsen.
 Om kommunens indberetning til boligstyrelsen om de forventede udgifter til  

 bl.a. nedrivningspåbud og om tildeling af tilsagns- og udgiftsrammer til  

 kommunen henvises til boligstyrelsens cirkulære om offentlig støtte til  

 byfornyelse og boligforbedring m.v., afsnit 1.3.3. og 2.7.1.23.
 9.2.3. Nedrivningspåbuds virkning efter § 75 a, stk. 2.
 Når der er meddelt nedrivningspåbud efter § 74, stk. 2, eller  

 boligtilsynsloven, må der efter § 75 a, stk. 2, ikke inden  

 nedrivningen retligt eller faktisk foretages ændringer på ejendommen,  

 medmindre kommunalbestyrelsen meddeler tilladelse hertil, eller der  

 foreligger et godkendt forbedringsforslag efter § 75.
 Dette forbud mod ændringer skal sikre mod, at der afholdes udgifter til  

 byggearbejder, som må forventes at have en kort levetid, og som evt. vil  

 blive omfattet af ejerens ret til erstatning, jfr. § 74, stk. 4.
 Kommunalbestyrelsen har adgang til at dispensere fra forbuddet og bør som  

 regel give dispensation i tilfælde, hvor et nedrivningspåbud først skal træde  

 i kraft i løbet af et par år, og hvor der samtidig er tale om mindre  

 byggearbejder med begrænsede investeringer, f.eks. installering af  

 brusekabine.
 9.2.4. Meddelelse af nedrivningspåbud.
 Nedrivningspåbud skal skriftligt meddeles ejeren, de lejere,  

 hvis lejemål er omfattet af påbuddet, samt de panthavere, hvis  

 rettigheder fremgår af tingbogen.
Meddelelsen skal indeholde oplysning om klageadgangen.
Se afsnit  

 10.
 Der skal endvidere gives oplysning om den fastsatte frist for  

gennemførelsen af nedrivningspåbuddet.
 Ved nedrivningspåbud i forbindelse med forbud alene mod beboelse skal der  

 yderligere gives oplysning om fristen for at lade det kondemnerede  

 overgå til anden lovlig anvendelse.
 Ved alle nedrivningspåbud bør der endvidere orienteres om, at der  

ikke  inden nedrivningen retligt eller faktisk må foretages  

 ændringer på ejendommen, medmindre kommunalbestyrelsen meddeler  

 tilladelse hertil, eller der foreligger et godkendt forbedringsforslag efter  

 § 75. Se pkt. 9.2.3.
 Der bør desuden i nedrivningspåbud orienteres om ejerens ret til at få  

 offentlig støtte, se pkt. 9.2.2. Ved nedrivningspåbud foranlediget af, at det  

 kondemnerede efter forbuddets ikrafttræden forvolder ulempe, bør  

 opmærksomheden dog i stedet henledes på, at udgifterne ved gennemførelsen af  

 nedrivning påhviler ejeren, samt at ejeren ikke har ret til erstatning efter  

 § 55 eller tilskud efter § 56.
 Endelig bør kommunalbestyrelsen i nedrivningspåbuddet gøre ejeren  

 opmærksom på, om den påbudte nedrivning efter byggelovgivningen kræver  

 nedrivningstilladelse eller skal anmeldes til kommunalbestyrelsen, inden  

 nedrivningen påbegyndes.
 9.3. Kommunalbestyrelsens gennemførelse af afspærrings- eller  

 nedrivningspåbud.
 Efterkommes et afspærrings- eller nedrivningspåbud ikke inden for den  

 fastsatte frist, kan kommunalbestyrelsen efter § 74, stk. 5, lade  

 foranstaltningerne udføre.
 Afspærringer  udføres altid for ejerens regning.
 Nedrivninger,  der påbydes, fordi det kondemnerede efter  

 forbuddets ikrafttræden forvolder ulempe for de omboende eller andre,  

 der opholder sig eller færdes i nærheden, udføres ligeledes for ejerens  

 regning.
 Når kommunalbestyrelsen har truffet beslutning om at lade en påbudt  

 afspærring eller nedrivning udføre for ejerens regning, skal den lade  

 tinglyse en kort meddelelse om, at den har udpantningsret i ejendommen for de  

 afholdte udgifter med samme fortrinsret som for kommunale ejendomsskatter,  

 jfr. § 87.
 9.4. Straf.
 Den, som undlader at efterkomme et påbud om nedrivning eller afspærring  

 efter § 74, stk. 1 og 2, straffes med bøde, jfr. § 88, stk. 1, nr. 9.
 Er overtrædelsen begået af et aktieselskab, anpartsselskab, andelsselskab  

 eller lignende, kan bødeansvar pålægges selskabet som sådant, jfr. § 88, stk.  

 2.
 9.5. Nedrivning af ikke-kondemnabel bebyggelse efter § 7 a.
Hvis betingelserne for nedrivning efter § 74 ikke er til stede, se pkt.  

 9.2., kan kommunalbestyrelsen efter § 7 a i visse tilfælde ekspropriere  

 bebyggelse med henblik på nedrivning, hvis nedrivningen vil afhjælpe  

 kondemnable forhold for anden bebyggelse.
Kommunalbestyrelsen kan ikke  

 delegere sin beføjelse til at træffe afgørelse efter § 7 a til  

 boligkommissionen.
§ 7  a kan f.eks. anvendes, hvis et baghus, der ikke  

 er kondemnabelt, skygger så meget for et forhus, at forhuset derfor er  

 kondemnabelt.
Baghuset vil i et sådant tilfælde kunne eksproprieres til  

 nedrivning, hvis de øvrige betingelser i § 7 a er opfyldt.
Klageadgang (§ 76) 10.1. Klageberettigede.
Kommunalbestyrelsens beslutninger efter kap.
VIII kan efter § 76  

 indbringes for byfornyelsesnævnet, som i sager efter kap.
VIII tiltrædes af  

 en brandmæssig sagkyndig og en læge med bolighygiejnisk sagkundskab.
Kondemneringer og påbud om nedrivning kan indbringes af a. ejere, b. lejere af erhvervslokaler, hvis lejemål omfattes af beslutningen, c. mindst 1/4 af ejendommens boliglejere, hvis lejemål omfattes af  

 beslutningen, d. panthavere i ejendommen.
Øvrige beslutninger efter kap.
VIII kan indbringes af de under a-c nævnte.
 10.2. Klagens indbringelse.
Indbringelse af sager for byfornyelsesnævnet skal ske  

skriftligt.
Indbringelsen skal ske inden 6 uger efter, at  

 klageren har fået meddelelse om den beslutning, der påklages.
Den nødvendige  

 dokumentation skal vedlægges, jfr. § 80, stk. 1. Klageren skal herunder  

 dokumentere at være klageberettiget.
 En ejers indbringelse bør vedlægges oplysning om navn og adresse på  

 brugerne af de lejemål (lokaliteter), afgørelsen vedrører, idet  

 byfornyelsesnævnets meddelelser til lejerne om sagens indbringelse og  

 afgørelse m.v. ikke kan ske ved afgivelse til postvæsenet af adresseløse  

 forsendelser.
 Efter klagefristens udløb er der ikke adgang til at påklage sager til  

 byfornyelsesnævnet.
 10.3. Klage har ikke opsættende virkning.
Indbringelse af en beslutning efter kap.
VIII har ifølge § 80, stk. 2,  

 ikke opsættende virkning.
 Efter begæring af klageren eller af kommunalbestyrelsen kan  

 byfornyelsesnævnet dog træffe beslutning om, at indbringelsen skal have  

 opsættende virkning.
 10.4. Klagevejledning.
Afgørelser efter kap.
VIII skal indeholde oplysning om klageadgangen, jfr.  

 § 72, stk. 3, § 73, stk. 3, § 74, stk. 3, § 75, stk. 4, og § 75 a, stk. 3.
 I klagevejledningen skal der gives oplysninger om:
 10.5. Klage over byfornyelsesnævnets afgørelse.
 Byfornyelsesnævnets afgørelse kan af parterne, herunder  

 kommunalbestyrelsen, indbringes for boligretten efter reglerne i  

 lejeloven senest 4 uger efter, at parterne har fået meddelelse om nævnets  

 afgørelse, jfr. § 84, stk. 1.
 Hvis byfornyelsesnævnet ikke har truffet afgørelse inden udløbet af  

 afgørelsesfristen i § 83, stk. 1, kan klageren efter § 84, stk. 4, indbringe  

 sagen for boligretten uden at afvente nævnets afgørelse.
 Indbringelsen har ikke opsættende virkning, med mindre boligretten efter  

 begæring af klageren eller kommunalbestyrelsen træffer bestemmelse derom,  

 jfr. § 84, stk. 5.
Overgangsbestemmelser 11.1. § 90.
 Samtidig med, at byfornyelsesloven trådte i kraft den 1. januar 1983, blev  

 lov om boligtilsyn, jfr. lovbekendtgørelse nr. 362 af 3. juli 1974, ophævet,  

 jfr. § 90, stk. 1.
For de beslutninger, der er truffet i medfør af denne og tidligere  

 boligtilsynslove, gælder dog disse love.
Det samme er tilfældet med de af  

 boligtilsynslovens bestemmelser, der gælder i medfør af brandsikringsloven.
 Kommunalbestyrelser, boligkommissioner og boligtilsynsråd færdigbehandler  

 efter boligtilsynslovens regler de sager, der er indbragt for dem i medfør af  

 boligtilsynsloven inden udgangen af 1982.
 De sager, der indbringes for eller rejses i kommunalbestyrelser eller  

 boligkommissioner efter 1. januar 1983, behandles efter byfornyelsesloven.
 Byfornyelsesnævnet behandler de sager, der påklages efter 1. januar 1983.  

 Sagerne behandles efter den lov, som den påklagede afgørelse er truffet i  

 henhold til.
 11.2. Byfornyelsesnævnets kompetence efter boligtilsynsloven.
 Hvor kompetencen i boligtilsynsloven tilkommer boligtilsynsrådet,  

 tilkommer den nu som hovedregel byfornyelsesnævnet.
 Det drejer sig bl.a. om påbud efter § 11 og forbud efter § 12, der  

 påklages efter 1. januar 1983, visse nye beslutninger efter § 18 og  

 prioriteringsbegrænsninger efter § 26.
 Klage over afgørelser truffet efter boligtilsynsloven skal derfor nu ske  

 til byfornyelsesnævnet efter bestemmelserne i boligtilsynslovens § 25.
 Bestemmelserne i byfornyelseslovens § 80 om, at indbringelse skal ske  

 inden en frist på 6 uger, at indbringelse ikke har opsættende virkning, og at  

 kommunalbestyrelsen og andre skal underrettes om indbringelsen, gælder  

 således ikke ved behandling af sager efter boligtilsynsloven.
 Boligtilsynsloven indeholder ikke bestemmelser om, at en afgørelse skal  

 være truffet inden en vis frist, således som det er tilfældet efter  

 byfornyelseslovens § 83.
 Byfornyelsesnævnets afgørelser efter boligtilsynsloven er endelige, jfr.  

 boligtilsynslovens § 25, stk. 5.
Byfornyelsesnævnet har derimod ikke afløst boligtilsynsrådet som  

 godkendelsesmyndighed for forbedringsforslag ved forbud, der efter  

 boligtilsynsloven er nedlagt eller stadfæstet af boligtilsynsrådet.
I disse  

 tilfælde behandler kommunalbestyrelsen sager om godkendelse af  

 forbedringsforslag efter byfornyelseslovens § 75, stk. 1-4, jfr. stk. 6. Se i  

 øvrigt pkt. 8.7.
 11.3. Boligtilsynslovens § 18.
Boligtilsynslovens § 18 vedrører optagelse af spørgsmålet om en bygnings  

 fortsatte benyttelse til beboelse eller ophold til ny beslutning, hvis der er  

 nedlagt et forbud på 6 år eller derover.
Bestemmelsen er ikke medtaget i  

 byfornyelsesloven, men gælder fortsat for forbud, nedlagt i medfør af  

 boligtilsynsloven.
Hvor kompetencen i boligtilsynslovens § 18 er tillagt  

 boligtilsynsrådet, vil den herefter være hos byfornyelsesnævnet.
 11.4. Prioriteringsbegrænsning for forbud efter boligtilsynsloven.
 For de forbud, der er nedlagt og tinglyst efter boligtilsynsloven, gælder  

 prioriteringsbegrænsningen i boligtilsynslovens § 26 fortsat.
 Efter § 26 må ejendomme, hvor der er tinglyst forbud, ikke prioriteres  

 eller omprioriteres ud over ejendommens grundværdi med stats-, kommune-,  

 overformynderi-, sparekasse-, forsikringsselskabs- eller legatmidler eller  

 midler hidrørende fra et institut, der er godkendt efter lov om realkredit.
 Med kommunalbestyrelsens samtykke vil prioriteringsbegrænsningen dog i  

 visse tilfælde kunne fraviges, jfr. boligtilsynslovens § 26, stk. 2.
 11.5. Ophævelse af forbud efter boligtilsynsloven.
Ophævelse af forbud efter boligtilsynsloven sker efter bestemmelserne i  

 byfornyelseslovens § 75, jfr. § 75, stk. 6, og behandles af  

 kommunalbestyrelsen.
Se i øvrigt pkt. 8.7.
