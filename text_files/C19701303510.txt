 I anledning af at U.S.A. under 3. oktober d.å. har udstedt nye  

 kødkontrolregler har veterinærdirektoratet modtaget en skrivelse fra U.S.A.s  

 ambassade i København, hvorved ambassaden oplyser, at den af Consumer and  

 Marketing Service, Ministry of Agriculture, Washington D.C. er blevet anmodet  

 om at henlede veterinærdirektoratets opmærksomhed på, at de nye regler  

 indebærer, at man fra dansk side må indstille sig på at opfylde disse.
 Udover ændring i mærkningsreglerne for varer til U.S.A., hvorom de  

 implicerede virksomheder og disses dyrlæger vil blive underrettet fra anden  

 side indebærer de nye amerikanske kødkontrolregler:
1) Stempling af kroppe eller større dele heraf, der kasseres ved  

 kontrollen.
Stempling skal ske med et stempel, der angiver, at varen er  

 kasseret.
Stemplerne vil blive fremstillet på veterinærdirektoratets  

 foranledning, og det fornødne antal (1 eller 2) kan rekvireres på sædvanlig  

 måde af dyrlægen gennem vedkommende veterinærinspektør eller  

 veterinærdirektoratets afd. for kødkontrol.
Stemplet skal påsættes i grøn  

 farve mindst 1 sted på hver halve krop eller adskilt større stykke.
Farven  

 kan rekvireres fra den sædvanlige leverandør af stempelfarver.
Denne  

 stenpling skal være iværksat senest 1.januar 1971.
 Det fremhæves i øvrigt, at kasserede kroppe og større dele heraf så  

 hurtigt som muligt skal bringes til destruktionsrummet, hvor de straks skal  

 sønderdeles ved tilstrækkelig mange dybe snit og overbruses med  

 kreolinopløsning (jf. i øvrigt § 18, stk. 1 i bek. af 15/10 1949 om indenrigs  

 kødkontrol). Fra amerikansk side er det påpeget, at ingen kasseret krop må  

 »hænge over« i slagtelokalerne i pauser, når kontrollen forlader  

 disse lokaler.
 2) Kontrolmærker på varer og inventar, som af kontrollen  tilbageholdes  

 med henblik på f.eks. renskæring, sortering eller rengøring, og som skal  

 efterses af kontrollen inden brug ved produktion.
 Sådanne mærkesedler vil blive fremstillet på veterinærdirektoratets  

 foranledning og kan rekvireres på sædvanlig måde af dyrlægen gennem  

 vedkommende veterinærinspektør eller veterinærdirektoratets afd. for  

 kødkontrol.
Mærkesedlerne vil blive nummereret såvel på selve mærkesedlen som på en  

 afrivningstalon, som skal forblive i kontrollens varetægt til frigivelse af  

 det tilbageholdte objekt er sket.
Mærkesedlen skal, før den anvendes, på  

 bagsiden forsynes med vedkommende dyrlæges embedsstempel.
 Denne mærkning skal være iværksat senest 1.januar 1971.
Det er veterinærdirektoratets indtryk, at sådan godkendelse fra  

 veterinærinspektørernes side for flertallet af virksomhederne ikke vil volde  

 særlige vanskeligheder, hvorimod virksomheder, der ikke endnu har bragt deres  

 forhold i orden og ikke får det gjort inden inspektionsbesøget i marts 1971,  

 ikke kan påregne den krævede attestation og dermed opretholdelse af  

 eksportautorisationen.
Der tænkes her i første række på de amerikanske krav  

 til inventar (hovedvask, sterilisationsudstyr, adskillelse af organer og  

 kroppe inden kontrol, afskylning af kroppe) samt manglende organisation af  

 arbejdsgangen i hygiejnisk henseende, herunder rengøring.
 Certifikatet vil blive trykt på veterinærdirektoratets foranledning, men  

 udkast skal først sendes til U.S.A. til godkendelse, hvorfor særlig  

 meddelelse om fra hvilken dato, det skal anvendes,vil blive udsendt herfra,  

 så fornødent antal eksemplarer kan rekvireres.
 P.V.V.
