Cirkulæreskrivelse om meddelelse om  

 beregning af orlovsydelsens størrelse.
Definition af begrebet  

 fuldtidsbeskæftigelse Kommentar m.v.:
 Et medlem blev ikke anset for fuldtidsbeskæftiget i  

 orlovslovens forstand, idet medlemmet ikke havde været  

 beskæftiget eller fået udbetalt løn svarende til  

 medlemmets ansættelse.
 Meddelelse om afgørelsen:
 Et fuldtidsforsikret medlem fik bevilget orlov til  

 børnepasning fra sit arbejde som folkeskolelærer i perioden fra  

 den 1. januar til den 31. december 1994. Orloven lå i direkte  

 forlængelse af en periode med forældreorlov fra den 24. april til  

 den 31. december 1993.
Medlemmet havde senest i skoleåret 1989/90 arbejdet  

 på fuld tid.
I skoleåret 1992/93 havde medlemmet frem til  

 begyndelsen af forældreorloven haft en arbejdstid svarende til 23,44  

 timer ugentligt.
Medlemmet oplyste på sin ansøgning om orlov  

 til børnepasning, at hun havde en ugentlig arbejdstid på 37  

 timer.
Medlemmets arbejdsgiver bekræftede, at medlemmet pr. 1 august  

 1993 - det vil sige mens medlemmet var på forældreorlov - var  

 overgået til en ugentlig arbejdstid på 37 timer i sin stilling  

 som lærer ved det kommunale skolevæsen.
 Arbejdsløshedskassen traf afgørelse  

 om, at medlemmet kun var berettiget til en orlovsydelse svarende til 80% af  

 arbejdsløshedsdagpengenes højeste beløb for  

 deltidsforsikrede, jf. § 70 i arbejdsløshedsforsikringsloven, idet  

 medlemmet var at anse som deltidsbeskæftiget.
 Medlemmet gjorde i sin klage gældende, at hun i de  

 sidste 10 uger forud for børnepasningorlovens påbegyndelse havde  

 været ansat på fuld tid, og at hun derfor i henhold til § 26,  

 stk. 1, i arbejdsministeriets dagældende bekendtgørelse om orlov  

 til uddannelse, sabbat og børnepasning, var at anse som  

 fuldtidsbeskæftiget.
 DfA var enig med arbejdsløshedskassen i, at  

 medlemmet skulle anses for at være deltidsbeskæftiget, og at  

 medlemmets orlovsydelse, jf. orlovsbekendtgørelsens § 26, stk. 4,  

 udgjorde et beløb svarende til 80% af arbejdsløshedsdagpengenes  

 højeste beløb for deltidsforsikrede, jf.  

 arbejdsløshedsforsikringslovens § 70. DfA lagde vægt på,  

 at medlemmet de sidste 10 uger forud for forældreorloven den 24. april  

 1993 var ansat på mindre end 24 timer ugentligt.
 DfA fandt ikke, at den pr. 1. august 1993 ændrede  

 ansættelse bevirkede, at medlemmet kunne anses for omfattet af begrebet  

 fuldtidsbeskæftiget i orlovsbekendtgørelsens § 26, stk. 1, idet  

 medlemmet ikke havde været beskæftiget eller fået udbetalt  

 løn svarende til en ansættelse på fuld tid.
 Ankenævnet tiltrådte afgørelsen  

 med den givne begrundelse.
