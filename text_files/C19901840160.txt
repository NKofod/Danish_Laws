Der står i registreringsafgiftsloven, at der skal betales afgift til  

 statskassen i forbindelse med et køretøjs første registrering efter  

 færdselsloven.
Og det vil i de fleste tilfælde sige, når køretøjet er nyt.
 Der skal endvidere betales afgift ved overgang til anden anvendelse af  

 køretøjer, som ved første registrering er fritaget for afgift eller som er  

 berigtiget med nedsat afgift.
 Vores ærinde med denne folder er imidlertid at gøre opmærksom på, at der i  

 nogle tilfælde også skal betales afgift i forbindelse med genopbygning eller  

 ombygning af et tidligere beskattet og registreret køretøj.
Skatteministeren har fastsat særlige regler for dette vanskelige  

 afgiftsområde, og det vil være en god ide at sætte sig ind i disse regler,  

 inden De går i gang med en større bilreparation.
Reparatøren eller køretøjets  

 ejer skal nemlig selv sikre sig, at de fastsatte regler er opfyldt, og har  

 pligt til - hvis reglerne ikke er opfyldt - at indgive anmeldelse herom til  

 told- og skattevæsenet.
Told- og skattevæsenet kommer normalt først ind i billedet, når køretøjet  

 efterfølgende bliver henvist til os af politiet eller af Statens  

 Bilinspektion.
Told- og skattevæsenet holder også selv øje med, at reglerne  

 bliver overholdt.
 Hvis der skal betales registreringsafgift af den genopbyggede eller  

 ombyggede bil, kan det let blive til mange penge, og regningen kommer måske  

 lang tid efter færdiggørelsen af bilen.
Ring til told- og skatteregionen, hvis De har spørgsmål.
Ring også, hvis  

 De er i tvivl i et konkret tilfælde.
Med venlig hilsen Told- og Skattevæsenet Identitetstab Hvornår er en bil ikke længere sig selv? Hvornår regnes den som en ny bil, der skal betales registreringsafgift af? MOTORSKIFT Motoren kan udskiftes, men udskiftningsmotoren må højst have 20% større  

 effekt (DIN-HK) en køretøjets originale motor.
Hvis effektforøgelsen  

 overstiger 20%, skal der betales afgift.
Beregningsgrundlaget er begge  

 motorers effekt som nye.
Det er fabrikkens angivelser om motoreffekt, der  

 bruges.
 Hvis man udskifter en benzinmotor med en dieselmotor, gælder 20% reglen  

 også.
Det er derimod tilladt at montere tuningssæt og turboladere uanset  

 effektforøgelsen.
Dog kun på den originale eller en senere ilagt tilsvarende  

 motor.
Hvis tuningen har karakter af en egentlig ombygning, gælder 20%  

 reglen.
 Hvis der samtidig med motorudskiftning også foretages udskiftning af  

 støddæmpere, bremser eller andre ændringer, kan det betyde modelskift, og så  

 skal der betales afgift, selv om effektforøgelen ikke overstiger 20%.
Vedligeholdelse/renovering Bekendtgørelsen om genopbygning efter tæring omfatter ikke den  

 »almindelige« vedligeholdelse.
Det vil sige reparationer, som  

 udføres i takt med skadernes opståen.
 Tæringsskadebekendtgørelsens regler retter sig mod de situationer, hvor  

 den almindelige løbende vedligeholdelse/reparation af køretøjet ikke er  

 foretaget, således at der er opstået en ophobning af skader, der må udbedres  

 på en gang.
 Når ophobede skader repareres på en gang, er der tale om renovering.  

 Renoveringen sker enten for ejerens regning eller erhvervsmæssigt med henblik  

 på salg.
 I begge tilfælde er der nogle krav, der skal opfyldes.
Fælleskrav Specielle krav A.
Privates biler Der er ikke fastsat nogen værdigrænse for reparationer i sådanne tilfælde.
B.
Biler til videresalg Reparationsgrænsen forhøjes med 10% for hvert hele år, bilens alder  

 overstiger 5 år, dog højst med 50%.
 Udgifterne til genopbygningen må dog højst udgøre 50 000 kr incl moms.
 Fælleskravene og de specielle krav for privates biler og for biler til  

 videresalg skal være opfyldt, hvis et renoveret køretøj skal fritages for  

 afgift.
Almindelige reservedele - hvad er det? En god tommelfingerregel er, at så længe de udskiftede dele er af samme  

 type som de gamle, og så længe delene kan købes som reservedele (dvs. at de  

 har et selvstændigt reservedelsnummer), så er renoveringen OK.
 Problemet opstår, når der bruges dele af en nyere type, eller dele til en  

 anden model, eller hvis der bruges større samlede dele, fx et tag med  

 stolper, fra en anden bil.
 Hvis man bruger et karrosseri, chassis eller stel fra et andet eller fra  

 et nyt køretøj, er identiteten altid mistet, og der skal betales afgift på  

 ny.
 Såvel bilejeren som reparatøren har pligt til at anmelde en afgiftspligtig  

 ombygning/reparation til told- og skattevæsenet.
 Før man går i gang med større renoveringer, er det en god ide at spørge  

 told- og skatteregionen.
Told- og skatteregionens afgørelser kan påklages til Told- og  

 Skattestyrelsen.
Styrelsens afgørelser om identitetstab kan påklages til  

 Nævnet vedrørende Registreringsafgift af Motorkøretøjer, som har den endelig  

 administrative afgørelse af sådanne spørgsmål.
Færdselsskader Genopbygningen efter færdselsskade betales normalt af  

 forsikringsselskabet.
 Er færdselsskaden meget omfattende, vil en genopbygning efter de  

 almindelige regler som oftest betyde fornyet afgiftsbetaling.  

 Skatteministeren har derfor i en bekendtgørelse fastsat retningslinier for,  

 hvordan en genopbygning vil kunne gennemføres uden afgiftsbetaling.
Taksatorens skadesopgørelse skal altid følges nøje ved genopbygningen.
Det  

 gælder også, hvis andre end forsikringsselskabet (fx modparten eller ejeren)  

 skal betale for skadens udbedring.
 Hvis der samtidig med genopbygningen efter færdselsskade foretages  

 udbedringer, fx tærings- eller rustskader, vil det normalt medføre, at der  

 skal betales afgift.
 Reglerne om genopbygning efter færdselsskade har til formål at fritage  

 køretøjet for afgiftsbetaling, når det bringes tilbage til den stand, det  

 havde umiddelbart før uheldet.
Ved genopbygning efter færdselsskade er det også vigtigt at bruge  

 almindelige reservedele, dvs. dele med selvstændigt reservedelsnummer af art  

 og beskaffenhed, som normalt findes på bilhandlernes og autoreparatørernes  

 reservedelslagre.
Der må ikke bruges større samlede dele som fx et forparti  

 fra en anden brugt bil.
 Når genopbygningen er fuldført, men før køretøjet bliver lakeret, skal  

 genopbygningen godkendes af forsikringsselskabets taksator.
Efter godkendelse vil taksator afgive en erklæring om, at genopbygningen  

 er udført i overensstemmelse med skadesrapporten.
Registreringsattesten vil  

 herefter blive udleveret.
Er genopbygningen ikke udført for  

 forsikringsselskabets regning, skal bilen forevises for told- og  

 skatteregionen inden registreringsattesten udleveres.
Hvis genopbygningsomkostningerne overstiger handelsværdien (evt med et  

 alders-tillæg) skal der altid betales registreringsafgift på ny.
Hvis  

 køretøjet er et tidligere dansk registreret, skal der betales afgift efter en  

 vurderingspris.
 Hvis det skadede køretøj ikke er omfattet af nogen skadesforsikring  

 (kaskoforsikring), skal der indsendes en anmeldelse om afgiftsfritagelse  

 bilagt en af ansvarsforsikringsselskabet udarbejdet skadesrapport, samt  

 registreringsattesten.
 Efter genopbygning - som kontrolleres af ansvarsforsikringsselskabet -  

 skal køretøjet fremstilles for told- og skattevæsenet.
Genihugning af stelnummer Ved reparation af tæringsskader og ved genopbygning efter færdselsskader  

 er det af og til nødvendigt at genihugge stelnummeret.
Færdselsskader Når genopbygning betales af forsikringsselskabet, er det taksatoren, der  

 kontrollerer, at stelnummeret hugges rigtigt i.
Told- og skattevæsenet skal  

 ikke underrettes.
 Hvis genopbygning betales af andre end forsikringsselskabet, skal told- og  

 skattevæsenet uderrettes inden genihugningen.
Tæringsskader Den, der som ejer eller reparatør foretager genihugning af et stelnummer,  

 har pligt til - før genihugningen foretages - at anmelde dette til told- og  

 skattevæsenet.
 Bliver det nødvendigt at genihugge stelnummeret, skal bilen forevises for  

 told- og skattevæsenet efter genopbygningen, og der skal gives oplysning om  

 reparationens omfang og pris.
 Told- og skattevæsenet udsteder en »genihugningstilladelse«, som  

 skal følge bilens registreringsattest.
 Nævnet vedrørende Registreringsafgift af Motorkøretøjer mv. har truffet en  

 række afgørelser i forbindelse med ombygning, genopbygning efter  

 færdselsskade og renovering af motorkøretøjer.
 Af nævnets afgørelser kan fx udledes, at selv om en motorudskiftning ikke  

 medfører effektforøgelse på mere end 20 pct, så kan den øvrige ombygning af  

 køretøjet godt medføre identitetstab, når den øvrige ombygning medfører, at  

 køretøjet efter ombygning i det store og hele svar til en anden (og oftest  

 dyrere) model.
Som et eksempel på en ombygning kan nævnes en bil, som blev repareret for  

 tæringsskader.
I stedet for at udskifte med modelsvarende dele, blev skærme  

 mv. udskiftet med glasfiberreservedele for at give køretøjet et  

 »Turbo-look«.
Herefter var identiteten mistet, og der skulle  

 betales registreringsafgift.
 Der er fx også truffet afgørelse om afgiftspligt af en bil genopbygget  

 efter færdselsskade, fordi reparatøren udover udbedring af færdselsskaden  

 samtidig havde udbedret visse rustskader.
I et andet tilfælde har nævnet tilladt udskiftning af en frontkasse med  

 forlygter og frontgitter samt baglygter fra en nyere årgang uden at anse  

 bilen for at have mistet sin afgiftsmæssige identitet.
Det er nemlig tilladt  

 at skifte enkelte mindre dele, hvis montering kun medfører mindre afvigelser  

 i forhold til »basisbilen«.
 Det betyder også, at man kan montere sæt af glasfiber eller plast beregnet  

 til pålimning eller montering ved hjælp af skruer og bolte, fx front- og  

 hækspoilers, så længe der ikke er tale om egentlige karrosseridele.
Vurdering Når der skal betales afgift.
Hvordan vurderes bilen? Når der efter genopbygning af en bil, der tidligere har været registreret  

 i Danmark, skal betales registreringsafgift, fastsættes afgiftsværdien ved en  

 vurdering.
 Ved vurderingen fastsættes bilens »almindelige pris«, incl.  

 moms, excl. registreringsafgift, ved salg til bruger her i landet i den  

 stand, hvori den skal registreres.
 Registreringsafgiftens størrelse for biler er 105 pct. af de første 19.750  

 kr og 180 pct. af resten af værdien.
 Hvis bilen vurderes til 30.000 kr, udgør registreringsafgiften:
105 pct. af 19.750 kr = 20.737 kr 180 pct. af 10.250 kr.= 18.187 kr ------------ 39.187 kr Afgiften beregnes altså af hele bilens værdi (uden afgift), og ikke kun af  

 reparationsprisen.
Ved anmeldelse til vurdering fastsætter told- og skatteregionen i første  

 omgang et depositum for afgiften.
Depositumsfastsættelsen er statskassens  

 sikkerhed for afgiften, og den endelige vurdering, som finder sted på et  

 senere tidspunkt, kan afvige fra det stillede depositum.
Der kan således  

 blive tale om såvel en tilbagebetaling som en efterbetaling af  

 registreringsafgift.
 Hvad kan der ske ? .
Overtrædelser af registreringsafgiftsloven kan straffes.
Endvidere kan der  

 som nævnt rejses krav om betaling af registreringsafgift.
Mindre  

 overtrædelser afgøres af told- og skattevæsenet med et bødeforlæg.
Grovere  

 overtrædelser behandles som politisager og indbringes for domstolene.
 Strafferammen er bøde, hæfte eller fængsel i indtil 2 år.
 Afgiftskravet kan gøres gældende over for køretøjets ejer og eventuelt de,  

 der her forestået reparationen eller ombygningen.
Her kan De finde reglerne 1. Lov om registreringsafgift af motorkøretøjer mv.
 2. Bekendtgørelse nr. 622 af 14. oktober 1988 om  

 genopbygning efter færdselsskade mm.
 3. Bekendtgørelse nr. 59 af 20. februar 1985 om  

 genopbygning eftertæringsskade, slitage mm.
4. Toldvæsenets afgiftsvejledning  

 »Motorkøretøjer« (K59) 5. Toldvæsenets meddelelse »Genopbygning efter  

 tæring, slitage mm. »(F 847/85).
 Materialet kan fås ved told- og skatteregionen.
