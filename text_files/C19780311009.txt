Arbejdsformidlingskontorerne De statsanerkendte arbejdsløshedskasser I arbejdsløshedslovens § 75 c er det fastsat, at det er en betingelse for  

 at bevare ret til efterløn, at medlemmet i efterlønsperioden ikke har haft  

 erhvervsarbejde, herunder ikke-indtægtsgivende arbejde, i større omfang end  

 sammenlagt 200 timer inden for de sidste 12 måneder.
 Reglen gælder for hele gruppen af efterlønsmodtagere, hvad enten medlemmet  

 er overgået til efterløn fra fuldtidsforsikring eller deltidsforsikring.
 Efter bestemmelsen fastsætter arbejdsdirektøren de nærmere regler herom  

 efter forhandling med landsarbejdsnævnet.
 Herefter fastsættes følgende:
 1. Erhvervsarbejde.
A.
Almindelige retningslinier.
 Med hensyn til bedømmelsen af, hvad der forstås ved erhvervsarbejde,  

 følges i princippet de retningslinier, der gælder ved afgørelsen af retten  

 til arbejdsløshedsdagpenge.
 Erhvervsarbejde foreligger således, når der er tale om en aktivitet -  

 indtægtsgivende eller ikke-indtægtsgivende - der normalt udføres i  

 erhvervsmæssig sammenhæng.
 Det følger heraf, ar der ved afgørelsen af spørgsmål af denne art ikke  

 lægges vægt på, om der i det enkelte tilfælde har været tale om indtægt, men  

 på, om den virksomhed, der er tale om, almindeligvis medfører indtægt.
 Erhvervsarbejde i denne forstand foreligger, hvad enten arbejdet udføres  

 for andre eller der er tale om selvstændig virksomhed, og hvad enten arbejdet  

 udføres inden for eller uden for normal arbejdstid.
 Arbejde på søn- og helligdage medregnes også.
 Arbejde, der udføres i udlandet, medregnes ved opgørelsen.
 Endvidere medregnes arbejde, der udføres i perioder hvor medlemmet måtte  

 være udelukket fra ret til efterløn, f.eks. på grund af forseelser mod kassen  

 eller ved ophold i udlandet ud over den tilladte tid, jfr. direktoratets  

 cirkulære af 13. december 1978.
B.
Nogle typiske forhold, der normalt må betragtes som erhvervsarbejde i henhold til § 75 c.
 1. Arbejde for andre mod eller uden vederlag.
 2. Arbejde i egen eller ægtefælles (samlevers)  

 selvstændige virksomhed.
 3. Arbejde som selvbygger.
C.
Nogle typiske forhold, der normalt ikke betragtes som erhvervsarb  i  

 henhold til § 75 c.
 1. Mindre vedligeholdelses- og reparationsarbejder i  

 eget hjem.
 2. Mindre vedligeholdelses- og reparationsarbejde for  

 den nærmeste familie.
 3. Almindelige fritidsaktiviteter.
 4. Organisations- og foreningsarbejde, medmindre dette  

 har et sådant omfang, at det almindeligvis udbydes som lønarbejde.
 5. Borgerligt ombud som kommunalbestyrelsesmedlem  

 eller lignende.
II.
Beregning af det tilladte timetal.
 Ved beregningen af udført erhvervsarbejde anvendes reglerne for opgørelse  

 af beskæftigelse i forhold til dagpengereglerne, jfr. direktoratets cirkulære  

 af 15. november 1974 om nedsættelse af dagpengene i henhold til  

 arbejdsløshedslovens § 59.
 Det følger heraf, at der som hovedregel skal tages hensyn til det antal  

 timer, beskæftigelsen har varet, uanset indtægtens størrelse, men at der i de  

 tilfælde, hvor der er udført indtægtsgivende beskæftigelse, og hvor den  

 faktiske arbejdstid ikke eller kun vanskeligt lader sig kontrollere, skal  

 finde en omregning sted af den opnåede indtægt efter de for ledige gældende  

 regler.
 Det bemærkes, at et medlem, der er beskæftiget som selvbygger, normalt  

 betragtes som fuldt beskæftiget fra begyndelsen, og indtil byggeriet endelig  

 er færdiggjort.
 P.D.V.
 E.B.
