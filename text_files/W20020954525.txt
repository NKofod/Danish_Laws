Af samme grund som i j. nr. 2002-4-0059 fandt nævnet, at  

 arbejdsgiver skulle betale 2 hele dagpengegodtgørelser, men kun efter  

 2001-satsen.
De formelle betingelser for at træffe afgørelse om  

 et større beløb, 2002-satsen, var ikke til stede.
G-dage i 2002 efter 2001-satsen Xxx Arbejdsløshedskasse har ved brev af 30. maj 2002 bedt  

 Arbejdsmarkedets Ankenævn om at træffe afgørelse i sagen  

 om, hvorvidt Xxx er forpligtet til at betale dagpengegodtgørelse for  

 1. og 2. ledighedsdag i forbindelse med afskedigelsen af Xxx, cpr. nr. .
 Sagen blev behandlet på møde den 12. september 2002.
Nævnet traf følgende A F G Ø R E L S E Ankenævnet finder, at Xxx er forpligtet til at betale Xxx  

 dagpengegodtgørelse for 1. og 2. ledighedsdag for dagene efter  

 ansættelsen som snedker i forbindelse med afskedigelse pr. den 31.  

 december 2001.
 Ankenævnet har ved afgørelsen lagt vægt på, at  

 forpligtigelsen til at betale dagpengegodtgørelse er indtrådt  

 ved afskedigelsen, da medlemmet indenfor de sidste 4 uger har været  

 beskæftiget hos arbejdsgiveren mindst svarende til fuld  

 overenskomstmæssig arbejdstid i 2 uger.
 Endvidere har Ankenævnet lagt vægt på, at der ikke  

 foreligger bortfaldsgrunde efter § 6, stk. 1 i bekendtgørelsen om  

 dagpengegodtgørelse for 1. og 2. ledighedsdag.
 Det er oplyst, at A-kassen har udbetalt dagpengegodtgørelse for 1.  

 og 2. ledighedsdag til Xxx for den 2. og 3. januar 2002.
 Afgørelsen er truffet med hjemmel i § 84 i  

 arbejdsløshedsforsikringsloven, jf. lovbekendtgørelse nr. 603  

 af 25. juni 2001 om arbejdsløshedsforsikring m.v. og §§ 1, 6 og 11 i  

 Direktoratet for Arbejdsløshedsforsikringens bekendtgørelse nr.  

 669 af 11. juli 2000 om dagpengegodtgørelse for 1. og 2. ledighedsdag.
 Dagpengegodtgørelsen for den 2. og 3. januar 2002 udgør  

 normalt kr. 1208,00, men da A-kassen i brev af 13. februar 2002 til  

 arbejdsgiver kun har anmodet Xxx om betaling af i alt kr. 1.176,00, er det  

 alene dette beløb, som skal indbetales af Xxx til Arbejdsdirektoratet  

 inden 4 uger efter modtagelsen af afgørelsen.
På ankenævnets vegne Anders Levy fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
·  

 	Xxx Arbejdsløshedskasse ·  

 	Xxx 1. Sagsforløb Det fremgår af sagen, at Xxx efter sin fratræden rettede  

 henvendelse til Xxx Arbejdsløshedskasse om, at der ikke er udbetalt  

 dagpengegodtgørelse for 1. og 2. ledighedsdag ved  

 arbejdsophøret den 31. december 2001.
A-kassen har ved brev af 13. februar 2002 anmodet Xxx om at udbetale  

 G-dage til medlemmet.
Der blev anmodet om 588,00 kr. for hver af de to  

 dage.
 Arbejdsgiver svarede ikke A-kassen, og A-kassens forsøg på at  

 få kontakt med arbejdsgiver telefonisk var forgæves.
Derfor har A-kassen ved brev af 30. maj 2002 anmodet Arbejdsmarkedets  

 Ankenævn om at træffe afgørelse om, hvorvidt Xxx er  

 forpligtet til at betale dagpengegodtgørelse for 1. og 2. ledighedsdag  

 til Xxx.
Henvendelsen til nævnet fra A-kassen var blandt andet vedlagt  

 kopi af ledighedserklæring, lønafregning for december 2001,  

 hvorefter der har været arbejdet 111 normaltimer i måneden, samt  

 dagpengekort.
Der var endvidere vedlagt en opsigelse/fyreseddel af 31.  

 december 2001, udstedt af Yyy, der dog ifølge A-kassen er ejet af  

 Xxx.
 Det fremgår af sagen, at A-kassen har lagt ud for den manglende  

 betaling af dagpengegodtgørelse for 1. og 2. ledighedsdag.
Sekretariatet har hørt arbejdsgiveren vedrørende klagen samt  

 bedt denne udfylde et spørgeskema.
Arbejdsgiver har hverken reageret  

 herpå eller på en senere rykker fra sekretariatet.
2.  Regler Lovbekendtgørelse nr. 603 af 25. juni 2001 om  

 arbejdsløshedsforsikring m.v.
Bidrag fra arbejdsgivere § 84. Til et medlem betaler arbejdsgiveren ved afskedigelse,  

 hjemsendelse, ophør af opgave- og tidsbestemt akkord og lignende  

 dagpengegodtgørelse for 1. og 2. ledighedsdag.  

 Dagpengegodtgørelsen udgør pr. dag et beløb svarende til  

 7,4/37 af det højeste dagpengebeløb for en uge, jf. § 47, stk.  

 1, afrundet til nærmeste hele kronebeløb.
Ved ledighed på  

 4 timer eller derunder betaler arbejdsgiveren en dagpengegodtgørelse  

 svarende til halvdelen af det i 2. punktum omhandlede beløb.
Ved  

 ledighed på over 4 timer betaler arbejdsgiveren fuld  

 dagpengegodtgørelse.
 Stk. 2. Arbejdsgiverens forpligtelse indtræder kun, når  

 medlemmet inden for de sidste 4 uger har været beskæftiget hos  

 arbejdsgiveren svarende til fuld overenskomstmæssig arbejdstid i 2  

 uger.
Stk. 3. Arbejdsgiverens forpligtelse til at udbetale  

 dagpengegodtgørelse bortfalder, Stk. 4. Arbejdsgiverens forpligtelse til at udbetale  

 dagpengegodtgørelse til samme person kan højst indtræde  

 16 gange i løbet af et kalenderår.
 Stk. 5. Dagpengegodtgørelsen udbetales snarest muligt, dog  

 senest ved virksomhedens 2. lønudbetaling efter medlemmets  

 arbejdsophør, hjemsendelse m.v., eller efter medlemmets afgivelse af  

 en erklæring på tro og love om kravet i stk. 3, nr. 1.  

 Arbejdsgiveren kan senest 14 dage efter medlemmets afskedigelse, hjemsendelse  

 m.v., anmode medlemmet om at afgive en erklæring efter 1. pkt.  

 Medlemmets ret til dagpengegodtgørelse bortfalder, hvis  

 erklæringen på tro og love ikke er afgivet til arbejdsgiveren  

 senest 14 dage efter arbejdsgiverens anmodning.
Stk. 6. Hvis dagpengegodtgørelsen ikke betales rettidigt,  

 jf. stk. 5, har arbejdsløshedskassen efter anmodning fra medlemmet  

 pligt til at hjælpe med at få beløbet udbetalt hos  

 arbejdsgiveren, hvis kassen finder, at medlemmet utvivlsomt har krav på  

 dagpengegodtgørelsen.
Arbejdsløshedskassen sender med henblik  

 herpå en skriftlig begrundet anmodning til arbejdsgiveren om betaling  

 af dagpengegodtgørelse inden 14 dage.
Udbetaler arbejdsgiveren ikke  

 dagpengegodtgørelsen inden udløbet af den anførte frist,  

 og finder kassen fortsat, at kravet er berettiget, lægger kassen  

 godtgørelsen ud til medlemmet. § 86 finder tilsvarende anvendelse  

 på udlagt godtgørelse efter 3. pkt.
 Stk. 7. Samtidig med udbetaling efter stk. 6, 3. pkt., fremsender  

 arbejdsløshedskassen sagen med en begrundet indstilling til  

 Arbejdsmarkedets Ankenævn, der træffer afgørelse i sagen,  

 jf. stk. 8. Finder ankenævnet, at medlemmet er berettiget til  

 dagpengegodtgørelse, skal arbejdsgiveren indbetale godtgørelsen  

 til Direktoratet for Arbejdsløshedsforsikringen inden for en  

 nærmere angivet frist, som fastsættes af ankenævnet.
 ...
Stk. 9. Krav mod arbejdsgiveren om betaling af  

 dagpengegodtgørelse, jf. stk. 7, kan med tillæg af omkostninger  

 inddrives af Finansstyrelsen, hvis kravet ikke betales inden for den  

 fastsatte frist.
Finansstyrelsen kan inddrive det skyldige beløb ved  

 udpantning, når kravet er fastslået af Arbejdsmarkedets  

 Ankenævn.
 Stk. 10. Finansstyrelsen kan indhente oplysninger hos  

 skattemyndigheder og andre myndigheder om arbejdsgiveren, som er  

 nødvendige for at varetage inddrivelsen af det skyldige beløb  

 efter stk. 7.
Stk. 11. Direktøren for Arbejdsløshedsforsikringen  

 fastsætter efter forhandling med Landsarbejdsrådet regler om  

 anvendelse af bestemmelserne i stk. 1-7 og kan herunder fastsætte  

 regler om, at dagpengegodtgørelsen kan bortfalde i særlige  

 tilfælde ud over de i stk. 3 nævnte.
Arbejdsministeren  

 fastsætter regler om betaling af gebyr for Arbejdsmarkedets  

 Ankenævns og Direktoratet for Arbejdsløshedsforsikringens  

 behandling af sager efter stk. 7 og 8.' .
Direktoratet for Arbejdsløshedsforsikringens  

 bekendtgørelse nr. 669 af 11. juli 2000 om dagpengegodtgørelse  

 for 1. og 2. ledighedsdag § 1. En arbejdsgiver skal betale et medlem af en a-kasse  

 dagpengegodtgørelse for 1. og 2. ledighedsdag, hvis medlemmet Stk. 2. Ved "G-dage" forstås i denne bekendtgørelse 1.  

 og 2. ledighedsdag. Én "G-dag" er én ledighedsdag.
Stk. 3. En arbejdsgiver skal betale for G-dage, hvis medlemmet  

 inden for de sidste 4 uger i alt har været beskæftiget hos  

 arbejdsgiveren i et omfang, der svarer til fuld overenskomstmæssig  

 arbejdstid i 2 uger.
Hvis et medlems arbejdstid ikke kan anses som  

 kontrollabel, beregnes arbejdstiden i ugen efter reglerne herom i  

 bekendtgørelse om supplerende dagpenge.
 Stk. 4. Den periode, som beskæftigelsen skal ligge i, jf.  

 stk. 3, forlænges bagud, hvis der i perioden er fravær f.eks.  

 på grund af sygdom, ferie, overenskomstmæssige fridage,  

 søgnehelligdage, konflikt eller deltagelse i kursus som led i  

 ansættelsen.
Stk. 5. En arbejdsgiver skal højst betale for en G-dag 16  

 gange til det samme medlem i et kalenderår.
Heri medregnes betalinger  

 for de gange, hvor arbejdsgiveren kun skal betale for en halv G-dag.
Stk. 6. Betaling for en G-dag er A-indkomst.
Der skal ikke beregnes  

 feriegodtgørelse, trækkes arbejdsmarkedsbidrag, ATP eller  

 beløb til Den Særlige Pensionsopsparing af betalingen for en  

 G-dag.
 § 2. Et medlems G-dage er de 2 første ordinære  

 arbejdsdage, efter at medlemmet er fratrådt, hvis medlemmet har  

 været i fuld beskæftigelse på dagen for fratrædelsen.  

 Hvis medlemmet ikke har været i fuld beskæftigelse på denne  

 dag og ikke har haft fuld overenskomstmæssig arbejdstid i kalenderugen,  

 er dagen for fratrædelsen 1. ledighedsdag.
 Bortfaldsgrunde m.v.
§ 6. En arbejdsgiver skal ikke betale for G-dage til et medlem,  

 når ...
Manglende betaling § 11. Et medlems a-kasse skal hjælpe medlemmet med at få  

 en arbejdsgiver til at betale for G-dage, hvis Stk. 2. A-kassen sender herefter en begrundet anmodning til  

 arbejdsgiveren om at betale til medlemmet inden 14 dage efter modtagelsen af  

 anmodningen.
Hvis arbejdsgiveren ikke betaler til tiden, og a-kassen fortsat  

 mener, at kravet er berettiget, lægger a-kassen beløbet ud til  

 medlemmet.
Stk. 3. Samtidig med at a-kassen lægger beløbet ud,  

 sender a-kassen sagen med en begrundet indstilling til Arbejdsmarkedets  

 Ankenævn, der træffer afgørelse i sagen.
Ankenævnets  

 afgørelse skal sendes til arbejdsgiveren, medlemmet, Direktoratet for  

 Arbejdsløshedsforsikringen og a-kassen.
 Stk. 4. Hvis en arbejdsgiver indbringer et  

 tvivlsspørgsmål, jf. § 10, efter at a-kassen har lagt et  

 beløb ud, skal klagen behandles sammen med Arbejdsmarkedets  

 Ankenævns behandling af a-kassens indstilling.
Stk. 5. Finder Arbejdsmarkedets Ankenævn, at medlemmet har  

 ret til betaling for G-dage, skal arbejdsgiveren betale beløbet til  

 Direktoratet for Arbejdsløshedsforsikringen inden 4 uger efter  

 modtagelsen af afgørelsen.
Har direktoratet ikke fået  

 beløbet til tiden, kan kravet sendes til Finansstyrelsen, der  

 inddriver beløbet med tillæg af et gebyr til direktoratet og  

 Finansstyrelsens omkostninger ved inddrivelsen.
