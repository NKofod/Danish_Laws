Bekendtgørelse om ph.d.-uddannelsen og ph.d.-graden I medfør af § 2, stk. 1, og § 11,  

 stk. 2, i lov om universiteter m.fl. (universitetsloven), jf.  

 lovbekendtgørelse nr. 1177 af 22. december 1999, og § 2 i lov nr. 483 af  

 31. maj 2000 om Danmarks Pædagogiske Universitet, fastsættes:
Kapitel 1 Formål og struktur m.v.
 § 1.  

  

 Ph.d.-uddannelsen  

 er en forskeruddannelse, der har til formål i samspil med den internationale  

 forskningsverden at uddanne forskere på internationalt niveau.  

 Ph.d.-uddannelsen gennemføres hovedsageligt gennem udøvelse af aktivt  

 forskningsarbejde under vejledning.
 Stk. 2.  

  

 Ph.d.-uddannelsen  

 tager sigte på at opfylde nuværende og fremtidige behov for kvalificeret  

 arbejdskraft til forsknings-, udviklings- og undervisningsopgaver i relation  

 til universiteter, andre institutioner, virksomheder og organisationer samt  

 til  

 andre offentlige og private funktioner, hvor der forudsættes et bredt  

 kendskab  

 til forskning.
 § 2.  

  

 De  

 uddannelsesinstitutioner, der er omfattet af universitetsloven eller af lov  

 om  

 Danmarks Pædagogiske Universitet, kan tildele ph.d.-graden inden for de  

 fagområder, hvor den enkelte institution driver forskning.
 Stk. 2.  

  

 Den enkelte  

 institution fastsætter formålet med ph.d.-uddannelsen inden for  

 bekendtgørelsens rammer.
 § 3.  

  

 Ph.d.-graden tildeles som anerkendelse af, at den, der får graden tildelt,  

 tilfredsstillende har gennemført en ph.d.-uddannelse, jf. dog § 15,  

 stk. 2, og ved en afhandling, som er forsvaret ved en offentlig  

 forsvarshandling, har dokumenteret at være i stand til at gennemføre et  

 videnskabeligt projekt ved selvstændig anvendelse af fagets videnskabelige  

 metoder og derved har ydet en forskningsindsats svarende til international  

 standard for ph.d.-grader inden for fagområdet.
 Stk. 2.  

  

 Tildelt  

 ph.d.-grad giver ret til at anvende betegnelsen ph.d.
 § 4.  

  

 Ph.d.-uddannelsen  

 er normeret til tre års heltidsstudier, jf. dog stk. 3, ud over niveauet  

 for et gennemført kandidatstudium, men kan efter regler fastsat af  

 institutionen tilrettelægges som deltidsuddannelse.
 Stk. 2.  

  

 Et års  

 heltidsstudier svarer til 60 point i European Credit Transfer System  

 (ECTS-point).
 Stk. 3.  

  

 Institutionen  

 kan godkende, at ph.d.-uddannelsen har et mindre omfang for studerende, der  

 på  

 anden måde har erhvervet tilsvarende kvalifikationer.
Kapitel 2 Adgang til ph.d.-uddannelsen m.v.
 § 5.  

  

 Adgang  

 til ph.d.-uddannelsen skal niveaumæssigt baseres på et gennemført forudgående  

 kandidatstudium.
 Stk. 2.  

  

 Efter  

 regler fastsat af institutionen kan studerende, der endnu ikke har afsluttet  

 en  

 uddannelse svarende til en kandidatuddannelse,  

 indskrives  

 som ph.d.-studerende, men det skal sikres, at det samlede uddannelsesforløb  

 er  

 af samme omfang og på samme niveau som beskrevet i §§ 1 og 4.
 Stk. 3.  

  

 Studerende,  

 der er optaget i henhold til stk. 2, har ret til samtidigt med  

 indskrivning  

 på en ph.d.-uddannelse tillige  


  

 at  


  

 være indskrevet på en  

 kandidatuddannelse og skal i så fald have mulighed for at afslutte denne.
§ 6.  

  

 Institutionen  

 træffer selv afgørelse om, hvem der kan indskrives som ph.d.-studerende.
Det  

 skal fremgå af de af institutionen fastsatte regler, jf. § 30, hvilke  

 kriterier institutionen lægger til grund for indskrivning.
 Stk. 2.  

  

 Institutionen skal sikre, at der er de nødvendige ressourcer til rådighed  

 for,  

 at den enkelte ph.d.-studerende kan gennemføre ph.d.-uddannelsen som fastlagt  

 i  

 den enkeltes ph.d.-plan, jf. § 10.
Kapitel 3 Ph.d-uddannelsens indhold m.v.
 § 7.  

  

 Ph.d.-uddannelsen tilrettelægges efter regler fastsat af institutionen inden  

 for ph.d.-programmer, som kan være:
 1)  

 	  

    

 Generelle programmer,  

 der er knyttet til større enheder, f.eks. fakulteter.
 2)  

 	  

    

 Mere specifikke  

 programmer, f.eks. knyttet til forskerskoler eller forskeruddannelsesnetværk.
 Stk. 2.  

  

 Programmer  

 kan etableres i nationalt eller internationalt samarbejde med offentlige og  

 private institutioner og virksomheder m.v.
 § 8.  

  

 Uddannelsen  

 omfatter:
 1)  

 	  

    

 Gennemførelse af et  

 selvstændigt forskningsarbejde under vejledning (ph.d.-projektet).
 2)  

 	  

    

 Udarbejdelse af  

 ph.d.-afhandling på grundlag af ph.d.-projektet.
3)  

 	  

    

 Gennemførelse med  

 tilfredsstillende resultat af forskerkurser (ph.d.-kurser), der er godkendt  

 af  

 institutionen.
Kursernes samlede omfang skal svare til ca. 30 ECTS-point.
 4)  

 	  

    

 Deltagelse i aktive  

 forskermiljøer, herunder ved ophold på andre, primært udenlandske,  

 forskningsinstitutioner eller på anden måde.
 5)  

 	  

    

 Opnåelse af erfaring  

 med undervisningsvirksomhed eller anden form for vidensformidling, der så  

 vidt  

 muligt er direkte relateret til den pågældendes ph.d.-projekt.
 Stk. 2.  

  

 Institutionen kan træffe aftale med nationale og internationale  

 samarbejdsparter om oprettelse af ph.d.-kurser, som pointsættes med  

 ECTS-point.
 § 9.  

  

 For  

 hver ph.d.-studerende udpeger institutionen efter regler fastsat af  

 institutionen:
 1)  

 	  

    

 En hovedvejleder, der  

 har ansvaret for den samlede ph.d.-uddannelse, og som skal være ansat ved  

 institutionen, jf. dog stk. 2.
2)  

 	  

    

 En projektvejleder,  

 der er ansvarlig for vejledning i ph.d.-projektet.
Projektvejlederen kan være  

 identisk med hovedvejlederen.
Gennemføres ph.d.-projektet uden for  

 institutionen, skal projektvejlederen normalt være ansat ved den institution  

 m.v., hvor projektet gennemføres.
 3)  

 	  

    

 Eventuelt en eller  

 flere andre vejledere, der kan være ansat ved eller uden for institutionen.
Stk. 2.  

  

 Institutionen kan i særlige tilfælde udpege en person, der ikke er ansat på  

 institutionen, til hovedvejleder.
I dette tilfælde skal der indgås en  

 skriftlig  

 aftale mellem den indskrivende institution og hovedvejlederens  

 ansættelsessted,  

 der sikrer,  

 at den indskrivende institution i forhold  

 til det pågældende vejlederhverv kan udøve de samme beføjelser over for  

 hovedvejlederen, som hvis denne var ansat på institutionen.
 Stk. 3.  

  

 Vejledere  

 skal af institutionen godkendes som kvalificerede vejledere inden for  

 vedkommende område, og hovedvejlederen og projektvejlederen skal have  

 kvalifikationer svarende til professor-, lektor- eller seniorforskerniveau.  

 Kriterierne for godkendelse af vejledere skal fremgå af institutionens  

 regler,  

 jf. § 30.
 Stk. 4.  

  

 Institutionen kan efter ansøgning fra den ph.d.-studerende udskifte eller  

 udpege yderligere vejledere under ph.d.-uddannelsen.
Kapitel 4 Gennemførelse af ph.d.-uddannelsen § 10.  

  

 For  

 hver ph.d.-studerende fastsætter institutionen krav med hensyn til  

 tilfredsstillende gennemførelse af ph.d.-uddannelsen i en forsknings- og  

 uddannelsesplan (ph.d.-planen), indeholdende mindst:
 1)  

 	  

    

 Tidsplan.
 2)  

 	  

    

 Aftale om  

 vejledningens form.
 3)  

 	  

    

 Plan for  

 ph.d.-projektet.
 4)  

 	  

    

 Plan for  

 ph.d.-kurser.
 5)  

 	  

    

 Plan for evt. ophold  

 ved andre, herunder udenlandske, forskningsinstitutioner.
 6)  

 	  

    

 Plan for  

 undervisningsvirksomhed eller anden form for vidensformidling.
 7)  

 	  

    

 Aftaler om ophavsret,  

 hvis ph.d.-uddannelsen gennemføres i samarbejde mellem flere parter.
 8)  

 	  

    

 En finansieringsplan  

 (budget).
 Stk. 2.  

  

 Tidsplanen  

 efter stk. 1, nr. 1, skal sikre, at der er afsat den fornødne tid til at  

 gennemføre ph.d.-planens enkelte dele, herunder udarbejdelse af afhandlingen,  

 og til evt. at afslutte en kandidatuddannelse, jf. § 5, stk. 3.
 Stk. 3.  

  

 Planen skal  

 fastsættes snarest efter og  


  

 senest 6  

 måneder efter, at ph.d.-uddannelsen er påbegyndt.
 § 11.  

  

 Institutionen  

 vurderer hvert halve år, om den ph.d.-studerende opfylder de krav, der er  

 fastsat i ph.d.-planen, og justerer i fornødent omfang planen.
 Stk. 2.  

  

 Vurderingen  

 foretages på baggrund af en udtalelse fra hovedvejlederen, der efter  

 drøftelser  

 med den ph.d.-studerende og øvrige vejledere ved sin underskrift bekræfter,  

 at  

 ph.d.-uddannelsen gennemføres i henhold til ph.d.-planen, eller skriftligt  

 redegør for foretagne justeringer heri.  

 Ved  

 vurderingen af, om forløbet er tilfredsstillende, skal der tages hensyn til  

 dokumenteret sygdom, til barselsperioder og til anden godkendt orlov.  

  

 Den  

 ph.d.-studerende skal have mulighed for inden for en frist af mindst to uger  

 at  

 fremkomme med bemærkninger til udtalelsen.
Stk. 3.  

  

 Lever den  

 ph.d.-studerende ikke op til kravene i ph.d.-planen, skal den pågældende  


  

 gives et tilbud om inden for tre  

 måneder at rette op på forholdet.
Den ph.d.-studerendes svarfrist på dette  

 tilbud skal være mindst en uge.  


  

 Har  

 den ph.d.-studerende taget imod tilbuddet, skal der ved udløbet af de tre  

 måneder foretages en bedømmelse inden for en måned.
 Stk. 4.  

  

 Er  

 bedømmelsen efter stk. 1 eller den ny bedømmelse efter stk. 3  

 negativ, kan den ph.d.-studerende inden for en frist på mindst en uge  

 forlange,  

 at sagen forelægges det organ på institutionen, der træffer beslutning om  

 tildeling  

 af ph.d.-graden, til endelig afgørelse.
 Stk. 5.  

  

 Tilbud  

 efter stk. 3 om at rette op på forholdet i forbindelse med en  

 halvårsvurdering kan kun gives en ph.d.-studerende én gang under den samlede  

 ph.d.-uddannelse.
 § 12.  

  

 Den  

 ph.d.-studerende udskrives ved månedens udgang i følgende tilfælde:
 1)  

 	  

    

 Institutionen  

 vurderer, jf. § 11, stk. 3, at den ph.d.-studerende ikke opfylder  

 de  

 krav, der er fastsat i ph.d.-planen, og den ph.d.-studerende tager ikke inden  

 for fristen imod tilbuddet om at rette op på forholdet.
 2)  

 	  

    

 Institutionen  

 vurderer efter udløbet af de tre måneder, jf. § 11, stk. 3, at den  

 ph.d.-studerende fortsat ikke opfylder kravene, og den ph.d.-studerende  

 anmoder  

 ikke inden for fristen om, at den negative bedømmelse forelægges det organ,  

 der  

 træffer beslutning om tildeling af ph.d.-graden, jf. § 11, stk. 4.
 3)  

 	  

    

 Det organ, der  

 træffer beslutning om tildeling af ph.d.-graden, vurderer, at den  

 ph.d.-studerende fortsat ikke opfylder kravene.
 Stk. 2.  

  

 Institutionen  

 underretter et eventuelt andet ansættelsessted om udskrivningen.
 § 13.  

  

 Hovedvejlederen  

 afgiver senest samtidig med indlevering af afhandlingen en udtalelse om det  

 samlede ph.d.-forløb, herunder om gennemførelse af ph.d.-planens enkelte  

 dele,  

 jf. § 10. Hovedvejlederen inddrager en eventuel projektvejleder og andre  

 vejledere i udformningen af udtalelsen.
Stk. 2.  

  

 Institutionen  

 vurderer på grundlag af hovedvejlederens udtalelse, jf. stk. 1, om den  

 samlede ph.d.-uddannelse er tilfredsstillende gennemført.
Finder  

 institutionen,  

 at dette ikke er tilfælde, kan den ph.d.-studerende inden for en frist af  

 mindst en uge forlange sagen forelagt for det organ, der træffer afgørelse om  

 tildeling af ph.d.-graden.
Kapitel 5 Ph.d.-afhandlingen § 14.  

  

 Institutionen fastsætter regler om udarbejdelse og indlevering af  

 ph.d.-afhandlingen, herunder om på hvilke sprog, afhandlingen og et resumé  

 heraf kan være affattet.
 Stk. 2.  

  

 En  

 afhandling kan ikke indleveres til bedømmelse af flere i fællesskab.
Stk. 3.  

  

 Institutionen kan godkende, at der i en afhandling kan indgå manuskripter til  

 eller allerede publicerede artikler.
Er sådanne dele af afhandlingen  

 udarbejdet  

 i samarbejde med andre, skal der følge erklæringer med fra hver af  

 forfatterne  

 om den ph.d.-studerendes andel i arbejdet.
 § 15.  

  

 Afhandlingen  

 kan kun tages under bedømmelse, hvis institutionen, jf. § 13, vurderer  

 det  

 samlede ph.d.-forløb som tilfredsstillende gennemført, jf. dog stk. 2.
 Stk. 2.  

  

 Institutionen  

 kan i særlige tilfælde beslutte, at en afhandling tages under bedømmelse,  

 uden  

 at forfatteren har gennemført en ph.d.-uddannelse, hvis forfatteren på anden  

 måde har erhvervet kvalifikationer, der kan sidestilles hermed.
Kapitel 6 Bedømmelsesudvalget § 16.  

  

 Senest  

 umiddelbart efter indlevering af afhandlingen nedsætter institutionen et  

 sagkyndigt bedømmelsesudvalg bestående af tre medlemmer.
Samtidig udpeger  

 institutionen udvalgets formand, og der fastsættes en frist på højst to  

 måneder  

 for udvalgets foreløbige indstilling.
 Stk. 2.  

  

 Udvalgets  

 medlemmer skal være professorer, fuldtidsansatte lektorer eller have  

 tilsvarende faglige kvalifikationer  

 . Mindst to af  

 medlemmerne skal være udefrakommende, gerne fra udlandet.  

  

 Den  

 ph.d.-studerendes vejledere kan ikke være medlemmer af udvalget, men  

 hovedvejleder og projektvejleder er tilforordnede udvalget uden stemmeret.
 § 17.  

  

 Bedømmelsesudvalgets  

 sammensætning meddeles forfatteren, som inden for en frist af mindst en uge  

 kan  

 gøre indsigelse mod medlemmerne.
 Stk. 2.  

  

 Udvalgets  

 endelige sammensætning meddeles forfatteren, som herefter inden for en frist  

 på  

 mindst en uge har mulighed for at trække afhandlingen tilbage fra den  

 foreløbige bedømmelse.
Kapitel 7 Den foreløbige bedømmelse af ph.d.-afhandlingen § 18.  

  

 Bedømmelsesudvalget afgiver en foreløbig, begrundet enig indstilling eller  

 flertalsindstilling, om afhandlingen i den foreliggende form er egnet som  

 baggrund for tildeling af ph.d.-graden.
 § 19.  

  

 Er  

 afhandlingen efter indstillingen i § 18 egnet, meddeles dette  

 forfatteren,  

 der tilsendes en kopi af indstillingen.
 Stk. 2.  

  

 Bedømmelsesudvalgets formand kan, hvis det ikke medfører forsinkelse af  

 forsvaret, i begrænset omfang tillade ændringer eller suppleringer af  

 afhandlingen forud for eller i forbindelse med forsvaret.
 § 20.  

  

 Er  

 afhandlingen efter indstillingen i § 18 ikke egnet, skal indstillingen  

 tillige omfatte en enig indstilling eller en flertalsindstilling, der kan  

 danne  

 baggrund for institutionens afgørelse, om afhandlingen kan indleveres igen i  

 revideret form inden for en frist, der skal være på mindst tre måneder.
 Stk. 2.  

  

 Institutionen  

 meddeler snarest forfatteren, at afhandlingen ikke i den foreliggende form  

 kan  

 danne baggrund for et forsvar, og hvilken afgørelse, institutionen har  

 truffet  

 i henhold til stk. 1. Afhandlingen returneres til forfatteren.
 Stk. 3.  

  

 Såfremt  

 afhandlingen indleveres igen i revideret form, bedømmes den af det tidligere  

 nedsatte bedømmelsesudvalg, medmindre særlige forhold gør sig gældende.
Kapitel 8 Forsvar af ph.d.-afhandlingen § 21.  

  

 Ph.d.-afhandlingen  

 forsvares efter regler fastsat af institutionen ved et offentligt forsvar.  

 Institutionen skal sørge for, at afhandlingen er tilgængelig for  

 interesserede  

 i rimelig tid før forsvaret.
 § 22.  

  

 Institutionen  

 fastsætter tid og sted for det offentlige forsvar.
 Stk. 2.  

  

 Forsvaret  

 finder sted efter bedømmelsesudvalgets afgivelse af den foreløbige  

 indstilling  

 og senest fire måneder efter indleveringen af afhandlingen, jf. dog  

 stk. 3.
Stk. 3.  

  

 Hvis det er  

 nødvendigt af hensyn til overholdelse af reglerne om offentliggørelse i lov  

 om  

 opfindelser ved offentlige forskningsinstitutioner eller i lov om  

 arbejdstageres opfindelser eller særlige forhold gør sig gældende, kan  

 institutionen beslutte, at forsvaret udskydes.
En udskydelse af forsvaret  

 forudsætter en gensidig aftale mellem parterne, herunder om, hvornår  

 forsvaret  

 kan finde sted.
§ 23.  

  

 Ved  

 forsvaret skal forfatteren have lejlighed til at redegøre for sit arbejde og  

 skal forsvare sin afhandling over for bedømmelsesudvalgets medlemmer.
Den,  

 der  

 leder forsvarshandlingen, kan give andre tilladelse til at komme med indlæg  

 under forsvaret.
Kapitel 9 Tildeling af ph.d.-graden § 24.  

  

 Bedømmelsesudvalget  

 skal umiddelbart efter forsvaret afgive indstilling om, hvorvidt ph.d.-graden  

 bør tildeles, jf. § 3, stk. 1.
 § 25.  

  

 Er  

 udvalgets medlemmer ikke enige om at afgive indstilling om, at ph.d.-graden  

 bør  

 tildeles, underretter institutionen straks forfatteren herom.
 Stk. 2.  

  

 Udvalget  

 afgiver herefter snarest en foreløbig indstilling, som forfatteren skal have  

 lejlighed til at kommentere inden for en frist af mindst en uge, hvorefter  

 udvalget afgiver endelig indstilling.
 § 26.  

  

 Ph.d.-graden tildeles, hvis der foreligger indstilling om tildeling af  

 ph.d.-graden fra mindst to af bedømmelsesudvalgets medlemmer.
 Stk. 2.  

  

 Indstiller  

 kun et af medlemmerne, at ph.d.-graden tildeles, kan det organ, der træffer  

 afgørelse om tildeling af ph.d.-graden, med et flertal på 2/3 af de  

 stemmeberettigede medlemmer beslutte, at afhandlingen tages under bedømmelse  

 af  

 nyt bedømmelsesudvalg, hvis forfatteren anmoder herom inden for en frist af  

 mindst en uge.
 Stk. 3.  

  

 Foreligger  

 der ikke indstilling herom fra nogen af bedømmelsesudvalgets medlemmer, kan  

 afhandlingen ikke tages under bedømmelse af et nyt bedømmelsesudvalg.
 § 27.  

  

 Afgørelse  

 om tildeling af ph.d.-graden træffes snarest muligt, efter at  

 bedømmelsesudvalget har indgivet endelig indstilling.
 § 28.  

  

 Institutionen udsteder bevis for ph.d.-graden.
 Stk. 2.  

  

 Beviset  

 udfærdiges på dansk og engelsk og skal indeholde oplysninger om fagområdet og  

 emnet for afhandlingen, samt oplysninger om gennemført ph.d.-uddannelse.
 § 29.  

  

 Til  

 ph.d.-studerende, som ikke får tildelt ph.d.-graden, udsteder institutionen  

 efter anmodning fra den ph.d.-studerende dokumentation på både dansk og  

 engelsk  

 for de dele af ph.d.-uddannelsen, som er tilfredsstillende gennemført.
Kapitel 10 Institutionens regler § 30.  

  

 Institutionen  

 fastsætter nærmere regler om:
 1)  

 	  

    

 Adgang til  

 ph.d.-uddannelsen, jf. § 5, stk. 2, og § 6, stk. 1.
 2)  

 	  

    

 Formålet og de  

 enkelte ph.d.-programmer, jf. § 2, stk. 2, og § 7.
 3)  

 	  

    

 Ph.d.-uddannelsens  

 indhold og tilrettelæggelse, jf. § 10, herunder regler for deltid og  

 orlov, jf. § 4, stk. 1, og § 11, stk. 2.
 4)  

 	  

    

 Godkendelse af og  

 retningslinier for vejledere, jf. § 9.
 5)  

 	  

    

 Udarbejdelse og  

 indlevering af ph.d.-afhandlingen, jf. § 14, stk. 1.
 6)  

 	  

    

 Forsvar af  

 ph.d.-afhandlingen, jf. § 21.
 7)  

 	  

    

 Overgangsordninger,  

 jf. § 34, stk. 5.
 Stk. 2.  

  

 Det skal af  

 reglerne fremgå, at institutionen, når det er begrundet i særlige forhold,  

 kan  

 dispensere fra de regler, der alene er fastsat af institutionen.
 Stk. 3.  

  

 Reglerne og  

 væsentlige ændringer heraf skal indeholde de fornødne overgangsordninger.
 Stk. 4.  

  

 Gældende regler  

 samt ph.d.-programmer skal være offentligt tilgængelige på institutionens  

 hjemmeside.
Kapitel 11 Andre regler § 31.  

  

 Ministeriet for Videnskab, Teknologi og Udvikling kan tillade fravigelse af  

 denne bekendtgørelse, når det er begrundet i usædvanlige forhold eller er som  

 led i forsøg.
I sidstnævnte tilfælde fastsætter ministeriet forsøgets  

 varighed  

 og rapporteringsform.
 § 32.  

  

 Rektor kan, hvis der i enkelttilfælde foreligger ganske særlige forhold,  

 godkende fravigelser fra bekendtgørelsen efter forslag fra det organ, der  

 tildeler ph.d.-graden.
§ 33.  

  

 Institutionens afgørelser i henhold til denne bekendtgørelse kan indbringes  

 for  

 Ministeriet for Videnskab, Teknologi og Udvikling, når klagen vedrører  

 retlige  

 spørgsmål.
Klagen indgives til institutionen, der afgiver en udtalelse, som  

 klageren skal have lejlighed til at kommentere inden for en frist af mindst  

 to  

 uger.
Institutionen sender klagen til ministeriet vedlagt udtalelsen og  

 klagerens eventuelle kommentarer hertil.
 Stk. 2.  

  

 Fristen for  

 at indgive klage efter stk. 1 er to uger fra den dag, afgørelsen er  

 meddelt klageren.
Kapitel 12 Ikrafttræden og overgangsregler § 34.  

  

 Bekendtgørelsen træder i kraft den 1. maj 2002.
 Stk. 2.  

  

 Samtidig  

 ophæves bekendtgørelse nr. 989 af 11. december 1992 om Ph.D.-graden, jf. dog  

 stk. 3 og 4.
 Stk. 3.  

  

 Ph.d.-studerende,  

 der er begyndt på ph.d.-uddannelsen før 1. maj 2002, har ret til at fuldføre  

 ph.d.-uddannelsen efter bekendtgørelse nr. 989 af 11. december 1992, men  

 indlevering, bedømmelse og forsvar af afhandlingen samt afgørelse om  

 tildeling  

 af ph.d.-graden sker efter reglerne i denne bekendtgørelse.
 Stk. 4.  

  

 Forfattere,  

 der har indleveret afhandling før 1. maj 2002, har ret til at få bedømmelse,  

 forsvar og tildeling af ph.d.-graden foretaget efter bekendtgørelse nr. 989  

 af  

 11. december 1992.
 Stk. 5.  

  

 Institutionen  

 fastsætter overgangsregler for ph.d.-studerende og forfattere, der er  

 omfattet  

 af stk. 3 og 4, men som ønsker at fuldføre ph.d.-uddannelsen henholdsvis  

 at få afhandlingen bedømt m.v. efter reglerne i denne bekendtgørelse.
