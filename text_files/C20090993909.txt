Bilag Cirkulære om indberetning af oplysninger om fravær samt afholdelse af særlige feriedage (Til samtlige ministerier mv.) 1. Indledning Oplysninger om fravær mv. benyttes til fremstilling af sygefraværsstatistik for staten.
Desuden anvendes oplysningerne af Danmarks Statistik til beregning af omkostninger pr. arbejdstime.
 1. januar 2010 udvides indberetningspligten til også at omfatte indberetninger af omsorgsdage, jf. barselsaftalens cirkulære om barsel, adoption og omsorgsdage af 9. juni 2008.
Fra 1. januar 2010 udvides indberetningspligten til også at omfatte indberetning af Personalekategori 553 Ph.d.
Studerende.
Med undtagelse af klasse 0052 Ph.D.-stipendiater indskrevet i udlandet.
Samt Stillingskode 03636 og 03637 Ph.d.-studerende.
2. Indberetning via Økonomistyrelsen Virksomheder i staten, der anviser løn via Økonomistyrelsen, skal indberette oplysninger om sygefravær mv. samt fravær i forbindelse med særlige feriedage og omsorgsdage via fraværsregistreringssystemet SLS Ferie og Fravær.
3. Større områder med egne fraværsregistreringssystemer Større områder med fraværsregistrering på personniveau kan træffe aftale om særskilt levering af oplysningerne med Personalestyrelsen.
Nærmere definerede retningslinier mht. datastruktur og betingelser for leveringen vil fremgå af aftalen med Personalestyrelsen.
4. Indberetningspligtige oplysninger Indberetning af oplysninger om fravær skal foretages for samtlige ansatte med angivelse af følgende typer fravær:
1) fravær pga. egen sygdom samt graviditet uden for den egentlige barselsorlov 2) fravær pga. arbejdsskade 3) fravær pga. barns første og anden sygedag.
4) fravær pga. barsel 5) fravær pga. adoption 6) fravær i forbindelse med afholdelse af særlige feriedage 7) delvis sygemelding i form af nedsat tid 8) delvis sygemelding i form af fritagelse for visse opgaver 9) fravær pga. omsorgsdage Fravær indberettes med angivelse af start- og slutdato for en given type fravær.
En dag opgøres til 7 timer og 24 minutter, medmindre der indrapporteres et andet antal timer og minutter.
Indrapportering af et andet antal timer og minutter foretages for fraværshændelser af kortere varighed end 7 timer og 24 minutter.
 Ved delvis sygemelding i form af nedsat tid indberettes den periode, medarbejderen er delvis sygemeldt i form af nedsat tid, og det antal timer den pågældende er fraværende pr. dag i perioden.
5. Indberetningernes hyppighed Indberetning af oplysninger om fravær mv. sker kvartalsvis via SLS Ferie og Fravær efter de af Økonomistyrelsen angivne frister.
6. Virksomheder omfattet af indberetningspligt Statslige virksomheder og selvejende institutioner, hvor staten dækker halvdelen af driftsudgifterne eller mere, er omfattet af indberetningspligt for oplysningerne om fravær anført under 4.
7. Ansatte omfattet af indberetningspligten Indberetningspligten omfatter samtlige ansatte med fravær i virksomheder omfattet af indberetningspligten.
Efter aftale med Personalestyrelsen kan særlige personalegrupper, eksempelvis personer, der får udbetalt ydelser uden at have et egentligt ansættelsesforhold, eller hvor ansættelsesforholdene er sådan, at der normalt ikke sker registrering af sygefravær, undtages fra indberetningspligten.
Personalegrupper, der ikke er omfattet af indberetningspligten, fremgår af cirkulærets bilag.
8. Overførsel af oplysninger mellem tjenestesteder De indberetningspligtige oplysninger om fravær skal følge den ansatte i forbindelse med flytning mellem tjenestesteder.
9. Ikrafttræden Cirkulæret har virkning fra 1. januar 2010. Samtidig ophæves cirkulære af 29. september 2008 (Perst. nr. 057-08) om indberetning af oplysninger om fravær samt afholdelse af særlige feriefridage.
Personalestyrelsen, den 2. december 2009 Mary-Ann Sanderson Bilag Personalegrupper der ikke er omfattet af indberetningspligten Samt PKAT 0553 KL 0052 Ph.D.-stipendiater indskrevet i udlandet, er ikke omfattet af indberetningspligten.
