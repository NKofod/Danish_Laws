Skattepligt Reference:
KSL § 1, stk. 1 A's klage til Landsskatteretten skyldes, at hans fulde skattepligt til  

 Danmark efter kildeskattelovens § 1, stk. 1, nr. 1, er anset for  

 ophørt ved fraflytning den 15. april 1998, hvorfor der ikke er  

 opnået personfradrag for perioden fra den 15. april til den 31.  

 december 1998.
 Det fremgår af sagen, at den lejlighed klageren boede i  blev opsagt  

 pr. 15. april 1998. Herefter rejste klageren til USA, med indrejse den 27.  

 april 1998, hvor han opholdt sig indtil medio 1999.
 Klageren har ifølge folkeregistret været tilmeldt  

 følgende adresser:
01.04.1995 - 15.04.1998 X 15.04.1998 - 11.07.1999 USA 11.07.1999 - 13.10.1999 Y Fra 13.10.1999 Z Skatteankenævnet har anset klagerens skattepligt for ophørt  

 den 15. april 1998, hvorfor der ikke er opnået personfradrag for  

 perioden fra den 15. april til den 31. december 1998.
 Som begrundelse har nævnet henvist til folkeregisteroplysningerne,  

 samt bl.a. anført, at klageren ikke har haft fast bopæl eller en  

 dispositionsret over en bolig i Danmark i perioden fra den 15. april 1998 til  

 den 11. juli 1999, og at han dermed ikke opfylder kildeskattelovens § 1, stk.  

 1, om fuld skattepligt, personskattelovens § 10 om fuldt personfradrag, samt  

 betingelserne i LV 1998, afsnit D.A. 1.1.2.1, om rådighed over  

 helårsbolig.
Klagerens repræsentant har nedlagt påstand om, at  

 skattepligten ikke er ophørt.
Som begrundelse har repræsentanten  

 bl.a. anført, at klageren ikke har opgivet sin bopæl ved sin  

 afrejse på ferie.
Han har bevaret disposition over bolig hos sine  

 forældre på adressen Y.
Dette kan dokumenteres ved kontoudtog fra  

 banken af 21. oktober 1998 og 24. marts 1999, samt kopi af medlemskartotek  

 for et forbund.
Begge er adresseret til c/o Y.
Endvidere har repræsentanten bl.a. anført, at  

 adresseændringen den 15. april 1998 i folkeregistret er foretaget  

 uopfordret af kommunen.
Klageren rejste på ferie i USA den 26. april  

 1998 sammen med sin kæreste.
Han var ikke bekendt med, at der skulle  

 meddeles adresseændring til folkeregistret.
Inden afrejsen var klageren  

 flyttet til sine forældres adresse, som også var hans adresse, da  

 han vendte tilbage fra USA.
Klageren boede i kælderetagen i  

 forældrenes hus, hvor der er en selvstændig lejlighed med  

 værelse, køkken, bad og gildesal.
Hans møbler m.v. blev  

 også opbevaret der under ferien i USA.
Endvidere har klageren ikke haft  

 til hensigt at fraflytte Danmark.
Det var inden afrejsen afklaret, at han  

 ikke kunne få arbejdstilladelse i USA, hvorfor klageren alene havde til  

 hensigt at holde ferie derovre.
Dette sandsynliggøres også ved,  

 at klageren havde sin bil, sine møbler m.v. i Danmark, samt at han  

 fortsat havde bank, forsikringer, a-kassemedlemsskab, m.v. i Danmark.
 Landsskatteretten udtalte:
 Retten lægger ved sin afgørelse til grund, at klageren efter  

 fraflytning midlertidigt flyttede til og opholdt sig på  

 forældrenes adresse Y samt at klageren efter afrejsen til USA fortsat  

 har haft boligmulighed på denne adresse.
 Retten finder herefter, og under hensyn til, at klageren ifølge det  

 oplyste har haft til hensigt igen at tage ophold i Danmark efter  

 udlandsopholdets afslutning, samt at klageren rent faktisk har taget ophold i  

 Danmark medio 1999, at klageren ikke kan anses at have opgivet sin  

 bopæl i Danmark i skattemæssig henseende.
 Under disse omstændigheder, og under hensyn til varigheden og  

 omfanget af klagerens ophold i udlandet, som må anses for at være  

 af midlertidig art, samt under hensyn til at klageren ikke har etableret fast  

 bopæl i udlandet, eller haft til hensigt at bosætte sig varigt i  

 udlandet, finder retten i det af skatteankenævnet anførte ikke  

 grundlag for at anse klagerens fulde skattepligt i henhold til  

 kildeskattelovens § 1, stk. 1, nr. 1, for ophørt.
 Retten finder herefter, at klageren i det omhandlede indkomstår  

 må anses for berettiget til fuldt personfradrag.
 Den påklagede ansættelse for indkomståret 1998  

 ændres derfor i overensstemmelse hermed.
