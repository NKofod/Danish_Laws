(Til alle amtsråd, kommunalbestyrelser  

 og ungdomsskoler) I ungdomsskolen kan der gives undervisning i færdselsreglerne og kørsel  

 med knallert (knallertundervisning), jfr. § 2, stk. 1. nr. 5, i  

 bekendtgørelse nr. 329 af 11. juli 1983 af lov om fritidsundervisning m.v.
 Knallertundervisning skal sigte mod erhvervelse af knallertbevis, jfr.  

 cirkulære af 11. februar 1980 samt den hertil knyttede vejledning.
Anden færdselsundervisning end knallertundervisning må ikke forberede til førerbevis til bil eller motorcykel, da ungdomsskolen dermed  

 påfører de private kørelærere konkurrence.
 Undervisning, som forbereder til erhvervelse af kørekort til traktor  

 (motorredskab), må ikke tilbydes, såfremt sådan undervisning findes i  

 kommunen i privat regi.
 Denne cirkulæreskrivelse afløser cirkulæreskrivelse af 2. marts 1983  

 undervisning i kørsel med knallert og anden færdselsundervisning i  

 ungdomsskolen.
UNDERVISNINGSMINISTERIET, Direktoratet for folkeoplysning, frie grundskoler m.v., den 8. november 1983 P.d.v.
