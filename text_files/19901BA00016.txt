Nr BSF 16 Forslag til folketingsbeslutning om lovliggørelse af visse væksthormoner Fremsat af Annette Just (FP) Køpke Christensen (FP) Glistrup (FP) Tove  

 Niemann (FP) Ernst B.
Schmidt (FP) den 7. november 1990 Folketinget opfordrer regeringen til at fremsætte forslag i EF om lovliggørelse af de såkaldte sikre hormoner til brug for animalsk produktion.
Bemærkninger til forslaget Rådets direktiv nr. 88/146/EØF af 7. marts 1988 forbyder i dag bl.a. brug  

 af de nævnte hormonpræparater.
Ifølge den videnskabelige undersøgelse  

 udfærdiget af EF-arbejdsgruppen med professor George Lamming som formand  

 konkluderedes det, at testosteron, progesteron, østradiol 17 beta,  

 trenbolonacetat og zeranol ikke har nogen skadelig virkning på helbredet.
 Verdenssundhedsorganisationen har anbefalet alle disse stoffer, og de er  

 godkendt i FN's levnedsmiddelkodeks.
Det sorte marked florerer pr. definition kun, hvor produkter er gjort  

 ulovlige.
Forbudet har sat skub i det sorte marked, og forbrugernes tillid  

 til kødprodukter er faldet.
 Hormonbehandlling i kvægproduktionen er tilladt i så at sige alle de lande  

 uden for EF, som vi handler med.
 Ved lovliggørelse af kontrolleret brug af de sikre hormoner vil man kunne  

 komme den illegale brug af væksthormoner til livs.
