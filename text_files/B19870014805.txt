 I henhold til § 12, stk. 3, i lov om offentlig sygesikring, jfr.  

 lovbekendtgørelse nr. 490 af 21. juli 1986, som ændret ved § 5 i lov nr. 948  

 af 23. december 1986, fastsættes følgende:
 § 1.  I stedet for §§ 5-6 og § 7, stk. 3, 1. pkt. i  

 bekendtgørelse nr. 319 af 17 juni 1977 om adgang til lægehjælp efter  

 sygesikringsloven finder følgende bestemmelser anvendelse for gruppe 1- og  

 gruppe 2-sikrede, der søger en speciallæge, som ikke praktiserer for den  

 offentlige sygesikring i henhold til overenskomst:
 § 2.  Til gruppe 1- og gruppe 2-sikrede med bopæl i  

 Københavns, Frederiksberg, Dragør og Tårnby kommuner yder den offentlige  

 sygesikring endvidere tilskud til delvis dækning af udgifter til  

 speciallægehjælp m.v. ved røntgenundersøgelser og -behandling.
 Stk. 2.  Gruppe 1-sikrede med bopæl i Københavns,  

 Frederiksberg, Dragør og Tårnby kommuner er ved ophold uden for de nævnte  

 kommuner omfattet af reglerne om tilskud efter denne bekendtgørelse for så  

 vidt angår specialerne ørelægehjælp, øjenlægehjælp, klinisk kemi og klinisk  

 fysiologi ved akut opstået eller forværret sygdom.
 Stk. 3.  Gruppe 1-sikrede med bopæl i Københavns og  

 Frederiksberg kommuner er ved ophold uden for de nævnte kommuner omfattet af  

 reglerne om tilskud efter denne bekendtgørelse for så vidt angår specialet  

 fysiurgi og rehabilitering ved akut opstået eller forværret sygdom.
§ 3.  Gruppe 1-sikrede har kun ret til tilskud fra den  

 offentlige sygesikring til speciallægehjælp, der ydes efter henvisning fra  

 alment praktiserende læge.
Ved anmodningen om tilskud vedlægges henvisningen.
 Stk. 2.  Tilskud til gruppe 1-sikrede ydes kun ved  

 behandling m.v. ved speciallæge, der pr. 31. marts 1987 havde tiltrådt  

 overenskomst af 20. april 1983 med den offentlige sygesikring vedrørende  

 øjen- og ørelægehjælp uden for Københavns, Frederiksberg, Tårnby og Dragør  

 kommuner eller overenskomst af 20. april 1983 om anden speciallægehjælp end  

 øjen- og ørelægehjælp, eller efterfølgende har fået amtskommunens tilladelse  

 til at nedsætte sig som praktiserende speciallæge.
 § 4.  Ved beregning af tilskud til de almindeligst  

 forekommende operationer og gipsbandager anvendes den i bilag 2 til denne  

 bekendtgørelse anførte gruppering.
 Stk. 2.  Til operationer, der ikke er anført i bilag 2,  

 kan der ydes tilskud på grundlag af en af social- og sundhedsforvaltningen  

 foretaget analogisering af den pågældende operations omfang med de i bilag 2  

 anførte.
 Stk. 3.  Speciallægen skal på regningen anføre, hvilken  

 operation eller gipsbandage der er udført.
 § 5.  Den offentlige sygesikring betaler for  

 speciallægens rekvisition af nødvendige undersøgelser på Statens  

 Seruminstitut i samme omfang, som i henhold til indtil 31. marts 1987  

 gældende overenskomster af 20. april 1983 om øjen- og ørelægehjælp uden for  

 Københavns, Frederiksberg, Tårnby og Dragør kommuner og overenskomst af 20.  

 april 1983 om anden speciallægehjælp end øjen- og ørelægehjælp.
 Stk. 2.  Den offentlige sygesikring betaler i samme  

 omfang som indtil 31. marts 1987 i henhold til overenskomster af 20. april  

 1983 om øjen- og ørelægehjælp uden for Københavns, Frederiksberg, Tårnby og  

 Dragør kommuner og overenskomst af 20. april 1983 om anden speciallægehjælp  

 end øjen- og ørelægehjælp for speciallægens foretagelse af undersøgelser på  

 private laboratorier, hvormed den offentlige sygesikring har særlig  

 overenskomst.
 § 6.  Bekendtgørelsen træder i kraft ved  

 bekendtgørelsen i Lovtidende og har virkning fra den 1. april 1987.
