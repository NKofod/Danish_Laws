Nr LSF 40 Forslag til Lov om ændring af lov om skibes sikkerhed m.v. og lov om  

 beskyttelse af havmiljøet (* 1) Fremsat af erhvervsministeren (Mimi Jakobsen) den 11. oktober 1995 Vedtaget ved tredjebehandling den 23. november 1995 Lov nr. 902 af 29/11/1995 § 1 I lov om skibes sikkerhed m.v., jf. lovbekendtgørelse nr. 283 af 2. maj  

 1995, foretages følgende ændringer:
 1. I § 2, stk. 5, tilføjes efter »20 BRT«:  

 »eller med en bruttotonnage på under 20 og for bevaringsværdige  

 skibe«.
 2. Efter § 16 a indsættes som ny paragraf:
» § 16 b.
I tilslutning til en tilbageholdelse efter § 16 kan  

 Søfartsstyrelsen udstede forbud mod, at et skib anløber danske havne, såfremt 1) skibet afsejler eller fortsætter sin sejlads trods tilbageholdelsen  

 eller 2) skibet undlader at anløbe et reparationsværft, som udpeges efter aftale  

 med Søfartsstyrelsen, med henblik på at udbedre de forhold, som førte til  

 tilbageholdelsen.
 Stk. 2. Ligeledes kan Søfartsstyrelsen efter anmodning fra et  

 andet EU/EØS-land udstede forbud mod anløb af danske havne, når et skib har  

 overtrådt bestemmelser for en tilbageholdelse, som er meddelt af dette  

 EU/EØS-land.
 Stk. 3. Når der er udstedt et anløbsforbud over for et skib, kan  

 Søfartsstyrelsen give tilladelse til anløb af en bestemt dansk havn, hvis  

 skibets fortsatte sejlads indebærer risiko for tab af menneskeliv, skade på  

 havmiljøet, bydende nødvendige sikkerhedshensyn gør det påkrævet eller med  

 henblik på at afhjælpe fejl og mangler.
 Stk. 4. Søfartsstyrelsen ophæver et anløbsforbud, når de forhold,  

 som førte til anløbsforbudet, er bragt i orden, jf. dog § 21, stk. 2.
Stk. 5. Søfartsstyrelsen informerer straks de øvrige EU/EØS-lande  

 om udstedelse og ophævelse af forbud mod anløb af danske havne med henblik på  

 iværksættelse af tilsvarende tiltag i disse lande.« 3. I § 18, stk. 3, indsættes efter »denne lov«:  

 »og forbud mod anløb af dansk havn efter § 16 b, stk. 1 eller 2«.
 4. I § 19 indsættes som stk. 3:
»Stk. 3. Når der udstedes autorisation i medfør af stk. 1 eller 2,  

 kan Søfartsstyrelsen, såfremt den, der autoriseres, ønsker det, indgå aftale  

 om begrænsning af den autoriseredes ansvar for skader, der indtræffer på  

 grund af simpel uagtsomhed under udførelse af de opgaver, som autorisationen  

 omfatter.« 5. I § 20, stk. 1, ændres »stk. 2 og 3 samt § 21«  

 til: »stk. 2 og § 21«.
 6. I § 20 ophæves stk. 2 og 3, og i stedet  

 indsættes som nyt stykke:
»Stk. 2. Har et aftalt syn ikke kunnet påbegyndes, eller har  

 det ikke kunnet afsluttes inden for en fastsat normtid på grund af værftets,  

 rederiets eller dettes befuldmægtigedes forhold, betales de udgifter, som  

 derved er blevet påført Søfartsstyrelsen, af den, som har begæret synet  

 afholdt.
Søfartsstyrelsen fastsætter efter forudgående høring af  

 Skibstilsynsrådet regler om udregning af normtider for syn på skibe.« 7. I § 21 indsættes efter stk. 1 som nyt stykke:
»Stk. 2. Søfartsstyrelsens udgifter i forbindelse med en  

 inspektion af et udenlandsk skib, der fører til en tilbageholdelse af skibet,  

 jf. § 16, betales af skibets reder.
Tilbageholdelsen ophæves ikke, før der er  

 sket fuldstændig betaling eller stillet sikkerhed herfor.« Stk. 2 bliver herefter stk. 3.
 8. I § 28, stk. 1, indsættes efter »§ 16, stk. 1 eller  

 stk. 2«: »eller forbud mod anløb af dansk havn efter § 16 b, stk. 1  

 eller stk. 2«.
§ 2 I lov nr. 476 af 30. juni 1993 om beskyttelse af havmiljøet, som ændret  

 ved lov nr. 207 af 29. marts 1995, foretages følgende ændringer:
 1. Efter § 43 indsættes som ny paragraf:
» § 43 a.
Miljø- og energiministeren kan udstede forbud mod,  

 at et skib anløber danske havne, såfremt 1) skibet afsejler eller fortsætter sin sejlads trods et sejladsforbud  

 efter § 43 eller 2) skibet undlader at anløbe et reparationsværft, som udpeges efter aftale  

 med miljø- og energiministeren, med henblik på at udbedre de forhold, som  

 førte til tilbageholdelsen.
 Stk. 2. Ligeledes kan miljø- og energiministeren efter anmodning  

 fra et andet EU/EØS-land udstede forbud mod anløb af danske havne, når et  

 skib har overtrådt bestemmelserne for en tilbageholdelse meddelt af dette  

 EU/EØS-land.
 Stk. 3. Når der er udstedt et anløbsforbud over for et skib, kan  

 miljø- og energiministeren give tilladelse til anløb af en bestemt dansk  

 havn, hvis skibets fortsatte sejlads indebærer risiko for tab af menneskeliv,  

 skade på havmiljøet, bydende nødvendige sikkerhedshensyn gør det påkrævet  

 eller med henblik på at afhjælpe fejl og mangler.
 Stk. 4. Miljø- og energiministeren ophæver et anløbsforbud, når de  

 forhold, som førte til anløbsforbudet, er bragt i orden.
Stk. 5. Miljø- og energiministeren informerer straks de øvrige  

 EU/EØS-lande om udstedelse og ophævelse af forbud mod anløb af danske havne  

 med henblik på iværksættelse af tilsvarende tiltag i disse lande.« 2. I § 51, stk. 4, indsættes efter »§ 43«:  

 »eller § 43 a, stk. 1 eller 2«.
 3. I § 59, stk. 1, nr. 5, indsættes efter »§ 43, stk.  

 1-3«: »eller forbud efter § 43 a, stk. 1 og 2«.
§ 3 Loven træder i kraft den 1. januar 1996.
§ 4 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Oprindeligt fremsat forslag § 1 I lov om skibes sikkerhed m.v., jf. lovbekendtgørelse nr. 283 af 2. maj  

 1995 foretages følgende ændringer:
 1. I § 2, stk. 5, tilføjes efter »20 BRT«:  

 »eller med en bruttotonnage under 20 og for bevaringsværdige  

 skibe«.
 2. Efter § 16 a indsættes som § 16 b:
» § 16 b.
I tilslutning til en tilbageholdelse efter § 16 kan  

 Søfartsstyrelsen udstede forbud mod, at et skib anløber danske havne, såfremt 1) skibet afsejler eller fortsætter sin sejlads trods tilbageholdelsen,  

 eller 2) skibet undlader at anløbe et reparationsværft, som udpeges efter aftale  

 med Søfartsstyrelsen, med henblik på at udbedre de forhold, som førte til  

 tilbageholdelsen.
 Stk. 2. Ligeledes kan Søfartsstyrelsen efter anmodning fra et  

 andet EU/EØS-land udstede forbud mod anløb af danske havne, når et skib har  

 overtrådt bestemmelser for en tilbageholdelse, som er meddelt af dette  

 EU/EØS-land.
 Stk. 3. Når der er udstedt et anløbsforbud over for et skib, kan  

 Søfartsstyrelsen give tilladelse til anløb af en bestemt dansk havn, hvis  

 skibets fortsatte sejlads indebærer risiko for tab af menneskeliv, skade på  

 havmiljøet, bydende nødvendige sikkerhedshensyn gør det påkrævet eller med  

 henblik på at afhjælpe fejl og mangler.
 Stk. 4. Søfartsstyrelsen ophæver et anløbsforbud, når de forhold,  

 som førte til anløbsforbudet, er bragt i orden, jf. dog § 21, stk. 2.
 Stk. 5. Søfartsstyrelsen informerer straks de øvrige EU/EØS-lande  

 om udstedelse og ophævelse af forbud mod anløb af danske havne med henblik på  

 iværksættelse af tilsvarende tiltag i disse lande.«.
 3. I § 18, stk. 3, tilføjes efter »denne lov«:  

 »og forbud mod anløb af dansk havn efter § 16 b, stk. 1 eller stk.  

 2«.
 4. I § 19 indsættes som stk. 3:
 » Stk. 3. Når der udstedes autorisation i medfør af stk. 1  

 eller stk. 2, kan Søfartsstyrelsen, såfremt den, der autoriseres, ønsker det,  

 indgå aftale om begrænsning af den autoriseredes ansvar for skader, der  

 indtræffer på grund af simpel uagtsomhed under udførelse af de opgaver, som  

 autorisationen omfatter.«.
 5. I § 20, stk. 1, ændres »stk. 2 og 3 samt § 21«  

 til: »stk. 2 og § 21«.
 6. I § 20 indsættes som nyt stk. 2:
» Stk. 2. Har et aftalt syn ikke kunnet påbegyndes, eller har  

 det ikke kunnet afsluttes inden for en fastsat normtid på grund af værftets,  

 rederiets eller dettes befuldmægtigedes forhold, betales de udgifter, som  

 derved er blevet påført Søfartsstyrelsen, af den, som har begæret synet  

 afholdt.
Søfartsstyrelsen fastsætter efter forudgående høring af  

 Skibstilsynsrådet regler om udregning af normtider for syn på skibe.«.
 Stk. 3 ophæves.
 7. I § 21 indsættes som nyt stk. 2:
» Stk. 2. Søfartsstyrelsens udgifter i forbindelse med en  

 inspektion af et udenlandsk skib, der fører til en tilbageholdelse af skibet,  

 jf. § 16, betales af skibets reder.
Tilbageholdelsen ophæves ikke, før der er  

 sket fuldstændig betaling eller stillet sikkerhed herfor.«.
 Stk. 2 bliver herefter stk. 3.
 8. I § 28, stk. 1, indsættes efter »§ 16, stk. 1 eller  

 stk. 2«: »eller forbud mod anløb af dansk havn efter § 16 b, stk. 1  

 eller stk. 2«.
§ 2 I lov nr. 476 af 30. juni 1993 om beskyttelse af havmiljøet, som ændret  

 ved lov nr. 207 af 29. marts 1995 foretages følgende ændringer:
 1. Efter § 43 indsættes som § 43 a:
» § 43 a.
Miljø- og energiministeren kan udstede forbud mod,  

 at et skib anløber danske havne, såfremt 1) skibet afsejler eller fortsætter sin sejlads trods et sejladsforbud  

 efter § 43, eller 2) skibet undlader at anløbe et reparationsværft, som udpeges efter aftale  

 med miljø- og energiministeren, med henblik på at udbedre de forhold, som  

 førte til tilbageholdelsen.
 Stk. 2. Ligeledes kan miljø- og energiministeren efter anmodning  

 fra et andet EU/EØS-land udstede forbud mod anløb af danske havne, når et  

 skib har overtrådt bestemmelserne for en tilbageholdelse meddelt af dette  

 EU/EØS-land.
 Stk. 3. Når der er udstedt et anløbsforbud over for et skib, kan  

 miljø- og energiministeren give tilladelse til anløb af en bestemt dansk  

 havn, hvis skibets fortsatte sejlads indebærer risiko for tab af menneskeliv,  

 skade på havmiljøet, bydende nødvendige sikkerhedshensyn gør det påkrævet  

 eller med henblik på at afhjælpe fejl og mangler.
 Stk. 4. Miljø- og energiministeren ophæver et anløbsforbud, når de  

 forhold, som førte til anløbsforbudet er bragt i orden.
 Stk. 5. Miljø- og energiministeren informerer straks de øvrige  

 EU/EØS-lande om udstedelse og ophævelse af forbud mod anløb af danske havne  

 med henblik på iværksættelse af tilsvarende tiltag i disse lande.«.
 2. I § 51, stk. 4, indsættes efter »§ 43«:  

 »eller § 43 a, stk. 1 eller stk. 2«.
 3. I § 59, nr. 5, indsættes efter »§ 43, stk.  

 1-3«: »eller forbud efter § 43 a, stk. 1 og 2«.
§ 3 Loven træder i kraft den 1. januar 1996.
§ 4 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 og grønlandske forhold tilsiger.
Bemærkninger til lovforslaget Almindelige bemærkninger Forslaget gennemfører bestemmelser om anløbsforbud og betaling for syn af  

 skibe i havnestatskontroldirektivet. (Direktivet om håndhævelse over for  

 skibe, der anløber Fællesskabets havne og sejler i internationale farvande  

 under medlemsstaternes jurisdiktion, af internationale standarder for skibes  

 sikkerhed, for forureningsforebyggelse samt leve- og arbejdsvilkår om bord  

 (95/21/EF)). Hensigten er at sikre, at alle skibe, som anløber en havn i  

 Fællesskabet, lever op til de internationale standarder.
Direktivet afspejler  

 det samarbejde om havnestatskontrol, som Danmark deltager i efter »Paris  

 Memorandum of Understanding«.
Det skal dog efter direktivet yderligere  

 forbydes at skibe, som overtræder en tilbageholdelse enten i Danmark eller et  

 andet EU-land, anløber en havn i Fællesskabet.
Det foreslås derfor at  

 overtrædelse af en tilbageholdelse efter lov om skibes sikkerhed m.v. eller  

 lov om beskyttelse af havmiljøet kan føre til anløbsforbud.
Et anløbsforbud  

 nedlagt i Danmark kan få virkning i alle de øvrige medlemslande, og omvendt.  

 Bestemmelsen er et led i EU-landenes bestræbelser på effektivt at nedbringe  

 antallet af substandard skibe i EU-farvande.
I overensstemmelse med  

 direktivet foreslås det endvidere, at der skal opkræves betaling for  

 inspektion af udenlandske skibe, som fører til en tilbageholdelse.
Formålet  

 med betalingen er adfærdsregulerende, og den forventes alene at få begrænsede  

 økonomiske konsekvenser.
 Direktivet om fælles regler og standarder for organisationer, der udfører  

 inspektion og syn af skibe, og for søfartsmyndighedernes aktiviteter i  

 forbindelse dermed (94/57/EF), der træder i kraft 1. januar 1996, kræver, at  

 der indgås en skriftlig aftale mellem en medlemsstats myndighed (i Danmark  

 Søfartsstyrelsen) og de klassifikationsselskaber, der bemyndiges til at  

 udføres opgaver på styrelsens vegne.
FN's internationale søfartsorganisation (IMO) har udarbejdet et forslag  

 til en sådan aftale.
Efter denne skal der på den ene side være mulighed for,  

 at den statslige myndighed, hvis den ifalder et erstatningsansvar på grund  

 af, at klassifikationsselskabet har handlet på statens vegne, kan gøre regres  

 mod klassifikationsselskabet.
På den anden side skal regresansvaret efter den  

 af IMO foreslåede model, være begrænset til beløb, som måtte være fastsat i  

 det enkelte klassifikationsselskabs standardvilkår eller et i aftalen fastsat  

 højeste beløb.
Der er i dag i lovens § 19 hjemmel for Søfartsstyrelsen til at autorisere  

 f.eks. klassifikationsselskaber til at udføre visse tekniske undersøgelser på  

 styrelsens vegne, men ikke til at aftale en øvre grænse for de autoriseredes  

 økonomiske ansvar over for staten.
Derfor er der behov for at skabe hjemmel  

 til, at styrelsen kan indgå aftaler med et sådant indhold.
Søfartsstyrelsens udførelse af syn på skibe sker som udgangspunkt uden  

 betaling.
Det er dog et problem, at nogle redere ikke på hensigtsmæssig måde  

 klargør deres skibe til syn.
Derved forlænges den tid og de udgifter, som er  

 forbundet med et syn, ganske betragteligt.
Det foreslås derfor, at der skal  

 betales for de yderligere udgifter, som et større tidsforbrug påfører  

 Søfartsstyrelsen.
Formålet med betalingen er adfærdsregulerende, og forslaget  

 ventes alene at få begrænsede økonomiske konsekvenser.
 Endelig foreslås det, at indføre de nye måleenheder, jf. det samtidig  

 hermed fremsatte forslag til lov om ændring af lov om skoleskibsafgift, lov  

 om skibsregistrering lov om danske skibes forsikring mod krigsfare og lov om  

 Statens Istjeneste og at skabe hjemmel til at fastsætte lempeligere krav til  

 visse gamle, bevaringsværdige skibe med en bruttotonnage på 20 og derover.
De administrative, økonomiske og miljømæssige konsekvenser for  

 staten Der vil kun være mindre administrative konsekvenser forbundet med de  

 foreslåede ændringer.
 Forslaget vil have begrænsede økonomiske konsekvenser.
 Forslaget vil medvirke i bestræbelserne på, at forbedre miljøet i havene  

 omkring Danmark og resten af fællesskabet.
Forholdet til EU-retten Der henvises til de indledende bemærkninger.
Høring Forslaget har været sendt i høring hos:
 Danmarks Rederiforening, Rederiforeningen for Mindre Skibe,  

 Rederiforeningen af 1895, Bilfærgernes Rederiforening, Danmarks  

 Fiskeriforening, Fiskernes Forbund, Hotel-, Restaurant- og Fritidserhvervenes  

 Arbejdsgiverforening, DSB-Rederi A/S, Dansk Navigatørforening, Metal Søfart,  

 Radiotelegrafistforeningen af 1917, Specialarbejderforbundet i Danmark, SID,  

 Hanstholm Afdeling, SID Afdeling, Sømændenes forbund i Danmark,  

 Maskinmestrenes Forening, Dansk Sø- Restaurantionsforening, Restaurations- og  

 Bryggeriarbejderforbundet i Danmark, Funktionærernes og Tjenestemændenes  

 Fællesråd, Dansk Arbejdsgiverforening, Landsorganisationen i Danmark,  

 Amtsrådsforeningen i Danmark, Kommunernes Landsforening, Københavns Kommune,  

 Erhvervenes Transportudvalg, Foreningen af Danske Privathavne,  

 Sammenslutningen af Danske Havne, Københavns Havn, Århus Havn, Aalborg Havn,  

 Statshavnsadministrationen i Frederikshavn, Danmarks Skibsmæglerforening,  

 Trafikministeriet, Udenrigsministeriet, Miljø- og Energiministeriet,  

 Kulturministeriet, Forsvarsministeriet, Finansministeriet, Skatteministeriet,  

 Justitsministeriet, Statsministeriet, Landbrugs- og Fiskeriministeriet,  

 Skibs- og Bådebyggeriernes Arbejdsgiverforening, Foreningen af Skibs- og  

 Bådebyggere i Danmark, Søsportens Brancheforening, ABS Europe Ltd., Bureau  

 Veritas, Germanischer Lloyd, Lloyd's Register of shipping, Nippon Kaiji  

 Kyokai, Det Norske Veritas, Skibsbevaringsfonden, Foreningen af Danske  

 Søassurandører og Assurandør-Societetet.
Bemærkninger til lovforslagets enkelte bestemmelser § 1 Til nr. 1 Efter de gældende regler kan der fastsættes lempeligere regler for mindre  

 skibe med en bruttoregistertonntage under 20 tons.
Det foreslås, at skibe,  

 der er målt efter de nye målingsregler, og som har en bruttotonnage under 20,  

 tillige skal omfattes.
Der er et generelt ønske om, at visse gamle bevaringsværdige skibe kan  

 forblive i dansk eje, og dermed den kulturarv og fortælleværdi, de  

 repræsenterer.
Sådanne traditionelt byggede skibes konstruktion og  

 anvendelsesform er ikke sammenlignelige med nutidens last- og passagerskibe,  

 og de vil således ikke i alle tilfælde opfylde nutidens krav.
Efter forslaget kan der fastsættes krav, som tager hensyn til skibenes  

 specielle forhold.
Hensigten er at tilgodese de særlige forhold ved disse  

 skibe, samtidig med at sejlads fortsat kan ske på betryggende vis og således,  

 at de ikke indebærer en unødig risiko for sikkerheden og miljøet.
Reglerne  

 vil kun omfatte skibe, som af Skibsbevaringsfonden er erklæret  

 bevaringsværdige.
Til nr. 2 Efter direktivet om havnestatskontrol artikel 11 skal havnestaten nedlægge  

 anløbsforbud mod skibe, som overtræder en tilbageholdelse, der er meddelt som  

 følge af fejl og mangler, der gør skibet usødygtigt.
Direktivet skal være  

 gennemført den 30. juni 1996, og vil i medfør af EØS-aftalen også gælde de  

 lande, som deltager heri.
Der kan være tale om overtrædelse af en  

 tilbageholdelse meddelt af danske myndigheder eller af en tilbageholdelse  

 meddelt af et andet EU/EØS-land.
Når manglerne, som førte til tilbageholdelsen, ikke kan afhjælpes, der  

 hvor skibet er tilbageholdt, kan det mellem de tilbageholdende myndigheder og  

 skibet aftales, at der kan sejles til et bestemt reparationsværft for at få  

 manglerne udbedret.
Aftalen om at sejle til et reparationsværft skal  

 indeholde nødvendige betingelser for, at sejladsen til værftet ikke udgør en  

 trussel for passagerer og besætningsmedlemmers sikkerhed eller sundhed, samt  

 at sejladsen kan ske uden risiko for andre skibe og uden at skibet udgør en  

 urimelig trussel om skade på havmiljøet.
Når reparationsværftet er beliggende  

 i et EU/EØS-land, skal myndighederne i det land tiltræde betingelserne for  

 sejladsen til reparationsværftet.
Med henblik på udstedelsen af anløbsforbud,  

 hvis skibet ikke opfylder aftalen, påhviler det myndighederne i det  

 EU/EØS-land, hvor værftet er beliggende, at underrette øvrige EU/EØS-lande  

 herom, hvorefter der skal nedlægges anløbsforbud.
 Anløbsforbudet skal ophæves i alle EU/EØS-lande, når rederen over for  

 myndighederne i det land, som oprindelig tilbageholdt skibet, har  

 dokumenteret, at skibet nu opfylder de internationale krav, og der enten er  

 betalt eller stillet sikkerhed for betalingen af omkostningerne ved synene.
Der kan dispenseres fra et anløbsforbud, hvis sikkerhedsmæssige hensyn gør  

 det påkrævet, og skibet træffer forsvarlige foranstaltninger, så skibet kan  

 anløbe havnen sikkert.
Søfartsstyrelsen afgør, hvilke foranstaltninger der er  

 påkrævet til et sikkert havneanløb.
Skibet vil som hidtil have lov at søge  

 nødhavn.
Til nr. 3 Ligesom en tilbageholdelse af skib efter lovens § 16 kan indbringes for  

 Tilbageholdelsesnævnet, der besidder den nødvendige juridiske, tekniske og  

 nautiske sagkundskab, foreslås det, at der gives tilsvarende mulighed for  

 hurtigt at kunne få taget stilling til klager over et forbud mod anløb af  

 dansk havn, på baggrund af de store økonomiske interesser, der kan være  

 involveret i et sådant forbud.
Til nr. 4 Søfartsstyrelsen fører kontrol med det arbejde, som  

 klassifikationsselskaberne udfører på styrelsens vegne med henblik på at  

 sikre kvaliteten.
FN's internationale søfartsorganisation (IMO) har  

 udarbejdet et forslag til aftale mellem de ansvarlige statslige myndigheder  

 og klassifikationsselskaberne.
Forslaget til aftale, som er godkendt af  

 søsikkerhedskommiteen i IMO (MSC), forventes vedtaget på IMO's  

 generalforsamling i november 1995. Denne aftale vil blive udgangspunktet for  

 Søfartsstyrelsens aftale med klassifikationsselskaberne.
I tilfælde hvor den  

 delegerende statslige myndighed måtte ifalde erstatningspligt for handlinger,  

 udført af klassifikationsselskabet på dennes vegne, skal myndigheden efter  

 den af IMO foreslåede ansvarsbestemmelse kunne gøre regres gældende mod  

 klassifikationsselskabet.
Regresansvaret skal dog efter IMO-anbefalingen ikke  

 overstige beløb, som måtte være fastsat i det enkelte klassifikationsselskabs  

 standardvilkår eller et i aftalen fastsat højeste beløb.
Til nr. 5 Der er tale om en konsekvensændring.
Til nr. 6 Den foreslåede bestemmelse giver som noget nyt Søfartsstyrelsen hjemmel  

 til at kræve betaling for ekstra omkostninger forbundet med syn, fordi synet  

 ikke har kunnet påbegyndes som aftalt eller udføres inden for en nærmere  

 fastsat normtid.
Inden for normtiden sker syn fortsat uden udgift for  

 rederen.
Betaling for syn uden for normtiden skal under hensyntagen til  

 skibets størrelse og type dække de ekstra udgifter, som skyldes, at synet  

 ikke udføres inden for normtiden eller på det aftalte tidspunkt.
Der tænkes  

 f.eks. på Søfartsstyrelsens udgifter i forbindelse med en skibsinspektørs  

 forgæves fremmøde til et ikke klargjort skib, eller et uforholdsmæssigt stort  

 tidsforbrug på grund af skibets meget dårlige stand.
Hensigten med at kræve betaling i disse situationer er adfærdsregulerende,  

 således at alle skibe forud for synet bringes i lovlig stand og klargøres til  

 syn.
Herved bidrages til en effektivisering af Søfartsstyrelsens synsarbejde.
Søfartsstyrelsen bemyndiges til at fastsætte regler om beregning af  

 normtider for udførelsen af syn efter forudgående høring af  

 Skibstilsynsrådet, hvor erhvervets parter er repræsenteret.
Betalingen tænkes  

 beregnet ud fra Søfartsstyrelsens erfaringsmæssige tidsforbrug (normtiden)  

 til gennemførelse af syn på forskellige skibstyper, arbejdslønnen, samt  

 omkostninger, som i øvrigt er forbundet med gennemførelse af et syn.
 Søfartsstyrelsen kan efter forslaget til nyt stk. 2, som hidtil efter det  

 ophævede stk. 3, opkræve betaling for de ekstraudgifter ved syn på skibe, som  

 af værftet eller rederen ønskes foretaget uden for sædvanlig arbejds- eller  

 kontortid.
Til nr. 7 Forslaget gennemfører artikel 16 i ovennævnte direktiv 95/21/EF om  

 havnestatskontrol, som kræver, at der hos rederen opkræves betaling for  

 udgifter, som er forbundet med en inspektion af et udenlandsk skib, hvor der  

 konstateres så alvorlige mangler, at skibet tilbageholdes.
Der er tale om  

 såvel det indledende, som opfølgende syn, hvor det kontrolleres, at de  

 påpegede mangler et udbedret.
Tilbageholdelsen ophæves ikke, før de nævnte  

 udgifter er betalt, eller der er stillet sikkerhed for deres betaling.  

 Kravet, om at der skal betales for alle udgifter i forbindelse med et syn,  

 tilsigter, at der ikke skabes konkurrenceforvridning mellem EU-landenes  

 havne.
Til nr. 8 Det foreslås, at en overtrædelse af et forbud mod havneanløb skal kunne  

 straffes efter lovens § 28.
§ 2 Til nr. 1 Miljø- og energiministeren kan i medfør af lov om beskyttelse af  

 havmiljøloven § 43 forbyde et skib at fortsætte sin sejlads for derved at  

 forhindre eller bekæmpe forurening af havet.
Formålet med disse forbud er en  

 del af formålet med havnestatskontroldirektivet.
Det foreslås derfor, at  

 overtrædelse af en tilbageholdelse i medfør af § 43 også skal kunne suppleres  

 af et anløbsforbud.
 Søfartsstyrelsen er i dag bemyndiget til at foretage tilbageholdelser i  

 medfør af lov om beskyttelse af havmiljøet, og tænkes ligeledes bemyndiget  

 til at udstede eventuelle anløbsforbud i fortsættelse af sådanne  

 tilbageholdelser.
 Der henvises iøvrigt til bemærkningerne til § 1, ad nr. 2.
Til nr. 2 Både forbud mod anløb af dansk havn i medfør af lov om skibes sikkerhed og  

 i medfør af lov om beskyttelse af havmiljøet bør kunne indbringes for  

 Tilbageholdelsesnævnet, se bemærkningerne til § 1, nr. 3.
Til nr. 3 Det foreslås, at en overtrædelse af et forbud mod havneanløb skal kunne  

 straffes efter lovens § 59.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om skibes sikkerhed m.v., jf. lovbekendtgørelse nr. 283 af 2. maj  

 1995 foretages følgende ændringer:
 1. I § 2, stk. 5, tilføjes efter »20 BRT«:  

 »eller med en bruttotonnage under 20 og for bevaringsværdige  

 skibe«.
§ 2. Ethvert skib skal være bygget og udstyret således, at  

 menneskeliv på søen er sikret fuldt betryggende, og således, at det er egnet  

 til det formål, det til enhver tid er bestemt for.
Der skal tillige tages  

 mest muligt hensyn til beskyttelse af havet mod forurening.
 Stk. 2. Skibet skal være forsynet med navigeringsmidler,  

 maskinanlæg, radioanlæg, redningsmateriel, lægemidler samt brandsikrings- og  

 brandslukningsmidler i et sådant omfang, at de ombordværende, skibet og  

 ladningen er sikret bedst muligt.
 Stk. 3. Skibets arbejdssteder og opholdsrum m.v. skal være  

 indrettet således, at der tages mest muligt hensyn til sikkerheden og  

 sundhedstilstanden om bord, de ombordværendes velbefindende og deres  

 beskyttelse mod støj og andre skadelige påvirkninger.
 Stk. 4. Skibet skal være forsynet med konstruktionsmæssige og  

 tekniske indretninger til beskyttelse af havet mod forurening.
Stk. 5. Erhvervsministeren fastsætter nærmere regler om skibets  

 bygning og udstyr m.v.
For skibe under 20 BRT kan der fastsættes lempeligere  

 regler, der helt eller delvis fraviger bestemmelserne i stk. 2-4.
 Stk. 6. Erhvervsministeren kan af hensyn til sikkerheden,  

 sundheden og miljøet endvidere fastsætte regler om levering, markedsføring og  

 fremstilling af fritidsfartøjer og komponenter hertil samt om markedsføring  

 af personlige værnemidler m.v.
 2. Efter § 16 a indsættes som § 16 b:
» § 16 b.
I tilslutning til en tilbageholdelse efter § 16 kan  

 Søfartsstyrelsen udstede forbud mod, at et skib anløber danske havne, såfremt 1) skibet afsejler eller fortsætter sin sejlads trods tilbageholdelsen,  

 eller 2) skibet undlader at anløbe et reparationsværft, som udpeges efter aftale  

 med Søfartsstyrelsen, med henblik på at udbedre de forhold, som førte til  

 tilbageholdelsen.
 Stk. 2. Ligeledes kan Søfartsstyrelsen efter anmodning fra et  

 andet EU/EØS-land udstede forbud mod anløb af danske havne, når et skib har  

 overtrådt bestemmelser for en tilbageholdelse, som er meddelt af dette  

 EU/EØS-land.
 Stk. 3. Når der er udstedt et anløbsforbud over for et skib, kan  

 Søfartsstyrelsen give tilladelse til anløb af en bestemt dansk havn, hvis  

 skibets fortsatte sejlads indebærer risiko for tab af menneskeliv, skade på  

 havmiljøet, bydende nødvendige sikkerhedshensyn gør det påkrævet eller med  

 henblik på at afhjælpe fejl og mangler.
 Stk. 4. Søfartsstyrelsen ophæver et anløbsforbud, når de forhold,  

 som førte til anløbsforbudet, er bragt i orden, jf. dog § 21, stk. 2.
 Stk. 5. Søfartsstyrelsen informerer straks de øvrige EU/EØS-lande  

 om udstedelse og ophævelse af forbud mod anløb af danske havne med henblik på  

 iværksættelse af tilsvarende tiltag i disse lande.«.
 3. I § 18, stk. 3, tilføjes efter »denne lov«:  

 »og forbud mod anløb af dansk havn efter § 16 b, stk. 1 eller stk.  

 2«.
§ 18. Erhvervsministeren nedsætter et tilbageholdelsesnævn, der  

 består af en formand, der skal opfylde de almindelige betingelser for  

 udnævnelse til dommer, samt af 4 andre medlemmer med teknisk eller nautisk  

 sagkundskab.
For hvert af medlemmerne kan udpeges stedfortrædere.
 Stk. 2. Erhvervsministeren fastsætter nævnets forretningsorden.
 Stk. 3. Søfartsstyrelsens beslutning om tilbageholdelse af et skib  

 efter denne lov, kan af vedkommende rederi indbringes for  

 tilbageholdelsesnævnet.
 Stk. 4. Tilbageholdelsesnævnets afgørelser kan ikke indbringes for  

 anden administrativ myndighed.
 4. I § 19 indsættes som stk. 3:
 » Stk. 3. Når der udstedes autorisation i medfør af stk. 1  

 eller stk. 2, kan Søfartsstyrelsen, såfremt den, der autoriseres, ønsker det,  

 indgå aftale om begrænsning af den autoriseredes ansvar for skader, der  

 indtræffer på grund af simpel uagtsomhed under udførelse af de opgaver, som  

 autorisationen omfatter.«.
 § 19. Erhvervsministeren kan bemyndige Søfartsstyrelsen til på  

 nærmere angivne vilkår at autorisere klassifikationsselskaber, andre  

 virksomheder eller enkeltpersoner til på Søfartsstyrelsens vegne og med  

 ansvar over for denne at udføre tekniske undersøgelser og opmålinger, der  

 kræves til foretagelse af de syn, som er nævnt i § 12, samt til at udstede  

 cerfikater i forbindelse hermed.
 Stk. 2. Erhvervsministeren kan bemyndige Søfartsstyrelsen til på  

 nærmere angivne vilkår at autorisere virksomheder eller enkeltpersoner til  

 med ansvar over for Søfartsstyrelsen at foretage godkendelsesarbejde samt  

 undersøgelser af og prøver med skibe, skibsudstyr og andre komponenter, der  

 skal være godkendt af Søfartsstyrelsen.
 5. I § 20, stk. 1, ændres »stk. 2 og 3 samt § 21«  

 til: »stk. 2 og § 21«.
 6. I § 20 efter stk. 1 indsættes som nyt stk. 2:
» Stk. 2. Har et aftalt syn ikke kunnet påbegyndes, eller har  

 det ikke kunnet afsluttes inden for en fastsat normtid på grund af værftets,  

 rederiets eller dettes befuldmægtigedes forhold, betales de udgifter, som  

 derved er blevet påført Søfartsstyrelsen, af den, som har begæret synet  

 afholdt.
Søfartsstyrelsen fastsætter efter forudgående høring af  

 Skibstilsynsrådet regler om udregning af normtider for syn på skibe.«.
 Stk. 3 ophæves.
 § 20. Syn af skibe er gratis, jf. dog stk. 2 og 3 samt § 21.
 Stk. 2. Har et aftalt syn ikke kunnet afholdes eller afsluttes på  

 grund af værftets, rederiets eller dettes befuldmægtigedes forhold, betales  

 de udgifter, som derved et påført Søfartsstyrelsen, af den, der har begæret  

 synet afholdt.
 Stk. 3. Såfremt et værft eller en reder ønsker afholdt et syn uden  

 for sædvanlig arbejdstid eller kontortid, betales de hermed forbundne  

 ekstraudgifter af den, der har begæret synet afholdt.
 7. I § 21 indsættes som nyt stk. 2:
» Stk. 2. Søfartsstyrelsens udgifter i forbindelse med en  

 inspektion af et udenlandsk skib, der fører til en tilbageholdelse af skibet,  

 jf. § 16, betales af skibets reder.
Tilbageholdelsen ophæves ikke, før der er  

 sket fuldstændig betaling eller stillet sikkerhed herfor.«.
 Stk. 2 bliver herefter stk. 3.
 § 21. Udgifterne ved første fuldstændige syn af skibe, der bygges  

 i udlandet eller indkøbes fra udlandet, og som foretages i udlandet, samt ved  

 andre syn, der efter rederens anmodning foretages i udlandet, betales af  

 rederen.
 Stk. 2. Erhvervsministeren kan fastsætte, at der for udførelse af  

 syn på udenlandske skibe samt syn i forbindelse med godkendelse af  

 skibsudstyr eller af fartøjer skal ydes Søfartsstyrelsen hel eller delvis  

 dækning for de med den pågældende forretning forbundne udgifter.
 8. I § 28, stk. 1, indsættes efter »§ 16, stk. 1 eller  

 stk. 2«: »eller forbud mod anløb af dansk havn efter § 16 b, stk. 1  

 eller stk. 2«.
 § 28. Med bøde, hæfte eller fængsel i indtil 1 år straffes den,  

 der overtræder § 13, stk. 4, § 23 og §§ 24-27, og den, der ikke efterkommer  

 påbud i henhold til § 15 eller forbud mod sejlads efter § 16, stk. 1 eller  

 stk. 2.
Stk. 2. Straffen kan stige til hæfte eller fængsel i indtil 2 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) voldt skade på unge mennesker under 18 år eller fremkaldt fare herfor  

 eller 2) opnået eller tilsigtet en økonomisk fordel for den pågældende selv  

 eller andre, herunder ved besparelse.
 Stk. 3. Sker der ikke konfiskation af udbytte, som er opnået ved  

 overtrædelsen, skal der ved udmåling af bøde, herunder tillægsbøde, tages  

 særligt hensyn til størrelsen af en opnået eller tilsigtet økonomisk fordel,  

 jf. stk. 2, nr. 2.
Stk. 4. I forskrifter, der udstedes i medfør af loven, kan der  

 fastsættes straf af bøde, hæfte eller fængsel i indtil 1 år.
Det kan  

 endvidere bestemmes, at straffen kan stige til hæfte eller fængsel i indtil 2  

 år under tilsvarende omstændigheder som anført under stk. 2.
Stk. 5. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
§ 2 I lov nr. 476 af 30. juni 1993 om beskyttelse af havmiljøet, som ændret  

 ved lov nr. 207 af 29. marts 1995 foretages følgende ændringer:
 1. Efter § 43 indsættes som § 43 a:
»§ 43 a.
Miljø- og energiministeren kan udstede forbud mod,  

 at et skib anløber danske havne, såfremt 1) skibet afsejler eller fortsætter sin sejlads trods et sejladsforbud  

 efter § 43, eller 2) skibet undlader at anløbe et reparationsværft, som udpeges efter aftale  

 med miljø- og energiministeren, med henblik på at udbedre de forhold, som  

 førte til tilbageholdelsen.
 Stk. 2. Ligeledes kan miljø- og energiministeren efter anmodning  

 fra et andet EU/EØS-land udstede forbud mod anløb af danske havne, når et  

 skib har overtrådt bestemmelserne for en tilbageholdelse meddelt af dette  

 EU/EØS-land.
 Stk. 3. Når der er udstedt et anløbsforbud over for et skib, kan  

 miljø- og energiministeren give tilladelse til anløb af en bestemt dansk  

 havn, hvis skibets fortsatte sejlads indebærer risiko for tab af menneskeliv,  

 skade på havmiljøet, bydende nødvendige sikkerhedshensyn gør det påkrævet  

 eller med henblik på at afhjælpe fejl og mangler.
 Stk. 4. Miljø- og energiministeren ophæver et anløbsforbud, når de  

 forhold, som førte til anløbsforbudet er bragt i orden.
 Stk. 5. Miljø- og energiministeren informerer straks de øvrige  

 EU/EØS-lande om udstedelse og ophævelse af forbud mod anløb af danske havne  

 med henblik på iværksættelse af tilsvarende tiltag i disse lande.«.
 2. I § 51, stk. 4, indsættes efter »§ 43«:  

 »eller § 43 a, stk. 1 eller stk. 2«.
 § 51. Amtsrådets eller i Københavns Kommune kommunalbestyrelsens  

 afgørelser om dumpning af optaget havbundsmateriale, jf. § 26, stk. 1, kan  

 påklages til miljøministeren, jf. dog stk. 2.
 Stk. 2. Amtsrådets eller i Københavns Kommune kommunalbestyrelsens  

 afgørelse om dumpning af optaget havbundsmateriale inden for de områder, der  

 er nævnt i § 26, stk. 5, kan påklages til de miljøklagenævn, der er nedsat i  

 henhold til lov om miljøbeskyttelse. §§ 102, 104, 105, stk. 1, 105, stk. 2,  

 1. pkt., 106 og 109 i lov om miljøbeskyttelse finder tilsvarende anvendelse.  

 I stedet for de beskikkede sagkyndige medlemmer, der er angivet i § 105, stk.  

 2, i lov om miljøbeskyttelse, medvirker ved behandling af klagesager efter  

 denne lov sagkyndige medlemmer, der beskikkes af miljøministeren for 4 år ad  

 gangen efter indstilling fra:
 1) Sammenslutningen af Danske Havne, Foreningen af Danske Privathavne,  

 Københavns Havnebestyrelse, Århus og Ålborg Kommunalbestyrelser,  

 Trafikministeriet, Danmarks Havfiskeriforening, Danmarks Fiskeriforening,  

 Foreningen af Ral- og Sandsugere og Arbejderbevægelsens Erhvervsråd i  

 forening.
 2) Miljøbestyrelsen og Skov- og Naturstyrelsen i forening.
Stk. 3. Klage efter stk. 1 sendes til den myndighed, der har  

 truffet afgørelsen.
Denne myndighed sender klagen til klagemyndigheden.
Stk. 4. Forbud eller påbud efter § 43 over for skibe og platforme  

 kan påklages til det Tilbageholdelsesnævn, der er nedsat i henhold til lov om  

 skibes sikkerhed m.v.
Tilbageholdelsesnævnets afgørelser kan ikke indbringes  

 for anden administrativ myndighed.
 Stk. 5. I forbindelse med behandling af en klagesag efter stk. 4  

 indhenter Tilbageholdelsesnævnet en udtalelse om sagen fra en af  

 miljøministeren udpeget sagkyndig.
 Stk. 6. Klage efter stk. 2 og 4 indsendes til henholdsvis  

 Miljøklagenævnet og Tilbageholdelsesnævnet.
Stk. 7. Klager efter stk. 1, 2 og 4 skal være indgivet inden 4  

 uger fra afgørelsens meddelelse.
Når offentlig annoncering finder sted, jf. §  

 49, stk. 2, regnes klagefristen dog altid fra annonceringens dato.
 Stk. 8. Hvis klagefristen udløber på en lørdag eller en helligdag,  

 forlænges klagefristen til den følgende hverdag.
 3. I § 59, nr. 5, indsættes efter »§ 43, stk.  

 1-3«: »eller forbud efter § 43 a, stk. 1 og 2«.
§ 59. Medmindre højere straf er forskyldt efter den øvrige  

 lovgivning, straffes med bøde den, der 1) overtræder § 10, stk. 1 og 3, § 11, stk. 1 og 2, § 13, § 16, stk. 1 og  

 3, § 20, stk. 1, § 21, § 22, stk. 1, § 23, stk. 1, § 25, § 31, stk. 1 og 2, §  

 37, stk. 1, § 53, stk. 1, og § 54, stk. 1.
2) undlader at indhente klassifikation efter § 15, 3) tilsidesætter vilkår efter § 27 og § 54, stk. 1, 4) undlader at foretage indberetning efter § 38, stk. 1-3, eller undlader  

 at meddele oplysninger efter § 38, stk. 4, 5) undlader at efterkomme et forbud eller påbud efter § 43, stk. 1-3, 6) modvirker undersøgelser efter § 42 eller tilsyn efter § 45, stk. 2 og  

 3, og 7) modvirker tilbageholdelse efter § 44 stk. 2.
Stk. 2. Straffen kan stige til hæfte eller fængsel i indtil 2 år,  

 hvis overtrædelsen er begået forsætligt eller ved grov uagtsomhed, og hvis  

 der ved overtrædelsen er 1) voldt skade på miljøet eller fremkaldt fare herfor eller 2) opnået eller tilsigtet en økonomisk fordel for den pågældende selv  

 eller andre, herunder ved besparelser.
 (* 1) Loven indeholder bestemmelser, der gennemfører Rådets direktiv nr.  

 95/21/EF, EF-Tidende 1995 L 157, s. 1, samt Rådets direktiv 94/57/EF  

 EF-Tidende 1994 L 319, s. 20.
