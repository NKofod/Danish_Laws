Skriftlig fremsættelse (15. november 2006) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
Forslag til lov om  

 ændring af lov om social pension og lov om individuel boligstøtte (Forhøjelse  

 af den supplerende pensionsydelse og undtagelse heraf i beregningsgrundlaget  

 for boligstøtte) (Lovforslag nr.
L 78) Lovforslaget er en del af finanslovsaftalen mellem regeringen og  

 Dansk Folkeparti.
 Formålet med lovforslaget er at forbedre de økonomiske forhold  

 for modtagere af den supplerende pensionsydelse.
 Forslaget indebærer, at maksimumbeløbet for den supplerende  

 pensionsydelse hæves til 7.600 kr. i 2007 svarende til en stigning på 1.300  

 kr.  

 i forhold til 2006. Forslaget indebærer desuden, at boligstøtteloven ændres,  

 så  

 den supplerende pensionsydelse ikke længere indgår i grundlaget for  

 indkomstregulering af boligstøtte.
 Forslaget om forbedring af den supplerende pensionsydelse  

 skønnes at medføre merudgifter til supplerende pensionsydelse på 235 mio. kr.  

 i  

 2007 stigende til 256 mio. kr. i 2010.
Forslaget om at lade den supplerende pensionsydelse udgå af  

 beregningsgrundlaget for boligstøtte medfører merudgifter til boligydelse på  

 100 mio. kr. i 2007 svarende til en reel forbedring for pensionisterne på 165  

 mio. kr. før skat.
Forbedringerne svarer således samlet til 400 mio. kr. i  

 2007. Merudgifterne til boligydelse stiger til 109 mio. kr. i 2010.
 De økonomiske konsekvenser af forslaget skal forhandles med  

 kommunerne.
 Det foreslås, at loven træder i kraft den 1. januar 2007.
 Med disse bemærkninger skal jeg indstille lovforslaget til  

 Folketingets velvillige behandling.
