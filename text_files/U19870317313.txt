 På en vognmandsvirksomhed strejkede samtlige ca. 60 chauffører den 1.
 april 1985 som protest mod lovindgrebet i overenskomstsituationen.
Dagen efter mødte hele arbejdsstyrken, men kun 36 kom i arbejde, mens  

 de øvrige blev hjemsendt.
Den 3. april mødte arbejdsstyrken igen, og 25 kom i  

 arbejde.
De meget sparsomme og usikre oplysninger om virksomhedens muligheder  

 for at beskæftige chaufførerne, efter at disse havde besluttet at genoptage  

 arbejdet, gjorde det betænkeligt at anse det for bevist, at hensynet til  

 virksomhedens drift med rimelighed kunne begrunde de skete hjemsendelser, som  

 derfor blev anset som overenskomststridige.
 Under denne sag har Landsorganisationen i Danmark for  

 Specialarbejderforbundet i Danmark indklaget Dansk Arbejdsgiverforening for  

 Vognmandsfagets Arbejdsgiverforening for A/S Renovadan Systemtransport (Fa.  

 Børge Jacobsen, Rødovre) for Arbejdsretten for at have handlet  

 overenskomststridigt ved den 2. april 1985 at have hjemsendt de i  

 virksomheden ansatte medlemmer af forbundet.
Klagerne har nedlagt påstand om, at indklagede A/S Renovadan  

 Systemtransport (Fa.
Børge Jacobsen, Rødovre) har handlet  

 overenskomststridigt ved den 2. april 1985 at have hjemsendt de ansatte, at  

 indklagede til Specialarbejderforbundet i Danmark tilpligtes at betale en  

 efter rettens skøn fastsat bod, og at spørgsmålet om betaling til de ansatte  

 henskydes til afgørelse ad sædvanlig fagretlig vej.
 De indklagede har påstået frifindelse.
 På et fællesmøde den 11. april 1985 bestred man fra arbejdsgiverside, at  

 virksomheden havde etableret en overenskomststridig lockout, idet man  

 oplyste, at de pågældende medarbejdere havde været i strejke.
 I de indklagedes svarskrift af 25. juni 1986 er anført, at virksomheden  

 havde tilbudt chaufførerne arbejde i takt med de kørselsbehov, som  

 virksomheden fik efter konflikten, og at 20 chauffører var i arbejde den 2.  

 april 1985, ligesom yderligere kunnne være blevet beskæftiget, hvis de ikke  

 havde nægtet at køre på grund af blokade foran virksomhedens port.
For Arbejdsretten har tillidsrepræsentant Karl Christensen som vidne  

 forklaret, at virksomheden, der er en alsidig transportvirksomhed i 1985  

 beskæftigede ca. 60 chauffører.
Den 1. april 1985 holdt folkene møde og  

 besluttede at nedlægge arbejdet i protest mod regeringsindgrebet.
Den 2.  

 april mødte folkene imidlertid kl. 5 om morgenen og besluttede at gå i  

 arbejde.
De fik da besked om, at ikke alle kunne komme i arbejde, og at de  

 skulle blive hjemme, indtil der blev ringet efter dem.
Vidnet var ikke til  

 stede på arbejdspladsen den 3. april.
Man kunne efter vidnets mening godt  

 have fået flere i arbejde før påske. 14 mand blev hjemsendt straks efter  

 påske den 9. april.
Underdirektør Ole W?rtz har som vidne forklaret, at chaufførerne strejkede  

 den 1. april 1985. Den 2. april meddelte tillidsrepræsentanten, at der var  

 flertal blandt chaufførerne for at gå i arbejde.
Vidnet sagde hertil, at der  

 ikke var arbejde til alle.
De beskæftigede dengang ca. 60 chauffører, og 36  

 af disse kom i arbejde den 2. april, medens de øvrige blev hjemsendt.
Det  

 blev ikke sagt til dem, at de ville blive kontaktet, når der igen var brug  

 for dem.
Den 3. april mødte folkene igen.
Der var da etableret blokade uden  

 for porten, og tillidsrepræsentanten sagde, at de så ikke ville køre.
Der var  

 dog 25 i arbejde den dag.
Fra den 9. april kørte man normalt.
 Arbejdsretten skal udtale:
De meget sparsomme og usikre oplysninger om virksomhedens muligheder for  

 at beskæftige chaufførerne, efter at disse den 2. april 1985 havde besluttet  

 at genoptage arbejdet, gør det betænkeligt at anse det for bevist, at  

 hensynet til virksomhedens drift med rimelighed har kunnet begrunde de skete  

 hjemsendelser.
Disse må således anses for at have været overenskomststridige,  

 og klagernes første påstand tages derfor til følge.
 For de overenskomststridige hjemsendelser findes virksomheden at burde  

 betale en bod på 25.000 kr. til Specialarbejderforbundet i Danmark.
 Spørgsmålet om betaling til de ansatte må afgøres ad sædvanlig fagretlig  

 vej.
 T h i k e n d e s f o r r e t :
A/S Renovadan Systemtransport (Fa.
Børge Jacobsen, Rødovre) har handlet  

 overenskomststridigt ved den 2. april 1985 at have hjemsendt de ansatte  

 medlemmer af Specialarbejderforbundet i Danmark.
Til Specialarbejderforbundet i Danmark skal A/S Renovadan Systemtransport  

 (Fa.
Børge Jacobsen, Rødovre) betale en bod på 25.000 kr.
 Spørgsmålet om betaling til de ansatte henskydes til afgørelse ad  

 sædvanlig fagretlig vej.
 De indklagede skal betale sagens omkostninger med 2.000 kr. til  

 Arbejdsretten.
 (* 1) Henvisninger: Per Jacobsen, s.351 (note 241), K 10.851 og de  

 herunder anførte henvisninger.
