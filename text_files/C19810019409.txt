Efter skattestyrelseslovens § 14, stk. 1, påhviler det  

 statsskattedirektoratet at varetage tilsynet med, at ligningen sker på  

 behørig og ensartet måde over hele landet.
Endvidere skal  

 statsskattedirektoratet og ligningsrådet udarbejde en årlig plan for  

 ligningens foretagelse og tilsynet hermed.
Kommunerne og ligningskommissionerne skal i henhold til forretningsorden  

 for ligningskommissionerne udarbejde en plan for ligningen i den enkelte  

 kommune.
Denne plan skal udarbejdes under behørig hensyntagen til  

 ligningsrådets og statsskattedirektoratets retningslinjer.
 Ligningsrådet har besluttet, at ligningsarbejdet for indkomståret 1981  

 skal tilrettelægges og afvikles efter følgende retningslinjer:
 1.
Kommunernes ligningsplaner for 1981 1.1.
 Ligningsplanen skal indeholde ligningskommissionens beslutninger om  

 delegation efter § 11 i bekendtgørelse af forretningsorden for  

 ligningskommissioner.
 1.2.
 Ligningsplanen skal indeholde en bestemmelse om planens ajourføring eller  

 optagelse til revision, f.eks. pr. 1. november 1982.
 1.3.
 Ligningsplanen skal indeholde en oversigt over de udsøgningskriterier,  

 ligningskommissionen har valgt. "Oversigt over udsøgningskriterier for  

 1981" kan optages som bilag til ligningsplanen.
 1.4.
Ligningsplanen bør indeholde oplysning om de personaleressourcer, der vil  

 være til rådighed for ligningsarbejdet frem til den 31. marts 1983. Det vil  

 endvidere være hensigtsmæssigt i ligningsplanen at opstille forslag til  

 fordeling af disse ressourcer i hovedarbejdsopgaver, f.eks. ligning af - almindelige lønmodtagere - "tunge" lønmodtagere og repræsentanter - lettere regnskaber - almindelige regnskaber - landbrugsregnskaber - selskaber m.v.
- dødsboer Det bør fremgå af ligningsplanen, om kommunen deltager i indberetningen af  

 regnskabsoplysninger på virksomhedsskemaer til statens ligningssystem for  

 erhvervsdrivende (SLS-E-systemet), jf. 2.4.1.
 Endvidere må kommunerne være indforstået med at skulle afsætte ressourcer  

 til gennemførelse af de særlige kontrolforanstaltninger, der er nævnt  

 nedenfor under 2.3.2. og 2.5.6.
 2.
Ligningens foretagelse for indkomståret 1981 2.1.
Ligningen for skatteydere med ukomplicerede skattemæssige forhold Ligningsarbejdet skal tilrettelægges og afvikles, så det tilstræbes, at  

 alle skatteydere med ukomplicerede skattemæssige forhold (almindelige  

 lønmodtagere og pensionister m.v.) er færdigbehandlet, inden første  

 slutopgørelse udsendes.
 2.2.
Skatteydere der har anvendt erklæringen på selvangivelserne S 13 eller S  

 14 2.2.1.
Skatteydere, der har underskrevet erklæring, modtager normalt først ved  

 slutopgørelsen oplysning om de A-indkomster og renteindtægter, der er lagt  

 til grund for skatteberegningen.
Disse skatteydere har efter § 10 i  

 bekendtgørelse nr. 532 af 29. oktober 1981 vedrørende slutligning for 1981  

 adgang til senest 4 uger efter modtagelsen af slutopgørelsen at klage til  

 ligningskommissionen.
 2.2.2.
 Skatteydere, der har underskrevet erklæringen og samtidig har udfyldt  

 enkelte punkter på selvangivelsens side 3 og 4, anses for at have selvangivet  

 både A-indkomst og renteindtægter ifølge indberetningerne og de særlige  

 oplysninger, der er anført på side 3 og 4. Selvangivelsen anses for behørig.
Foreligger der særlige forhold, der gør, at det ikke klart fremgår,  

 hvorledes indkomstansættelsen skal foretages, fordi skatteyderen har  

 misforstået erklæringsordningen, retter skattevæsenet henvendelse til  

 skatteyderen, jf. bekendtgørelse nr. 473 af 29. oktober 1980 om en særlig  

 erklæring i stedet for selvangivelsen.
Der beregnes ikke tillæg efter  

 skattekontrolloven i disse tilfælde.
 2.2.3.
Selvangivelserne for skatteyderne, der nøjes med at underskrive  

 erklæringen, gennemgår de samme kontroller m.v. i udsøgningssystemet og  

 kontrolbilagssystemet som de øvrige selvangivelser.
Særlige  

 kontroloplysninger og udsøgningsblanketter vedrørende skatteydere, der har  

 anvendt erklæringen, udskrives efter samme regler, som gælder for de øvrige  

 skatteydere.
 2.3.
Anvendelse af udsøgningssystem og kontrolbilagssystem Disse edb-systemer er opbygget med henblik på i størst muligt omfang at  

 gøre lønmodtagerligningen maskinel og, hvor det ikke er muligt, at danne  

 grundlag for en systematisk udvælgelse af de selvangivelser, der skal  

 kontrolleres nærmere.
 2.3.1.
Udsøgningssystemet Udsøgningssystemet er opbygget og fungerer på samme måde som hidtil med  

 sorteringsgrupper og kriterier, der fastlægges af den enkelte kommune.  

 Kommunerne har således mulighed for at udsøge selvangivelser til nærmere  

 ligningsmæssig kontrol efter en lang række kriterier.
 Systemet bygger på en maskinel registrering og sammenligning af  

 forskellige skatteregistres indhold.
 I samtlige kommuner udsøges automatisk for følgende forhold:
- A-indkomstdifferencer - B-indkomstdifferencer - Renteindkomstdifferencer - Ejendomssalg - Fejl ved beregning af ejendomsoverskud eller -underskud - Skatteyderen eller dennes ægtefælle er død i 1981 - Fejl i mandtalskoder.
 Herudover kan den enkelte kommune - i det omfang der vil være ressourcer  

 til rådighed herfor - selv fastsætte yderligere kriterier.
Deltagelse i 3. udsøgningskørsel er obligatorisk for at sikre, at  

 udsøgningen også omfatter tilfælde, hvor oplysningssedlerne er indgået med  

 forsinkelse.
Dette har endvidere betydning for skatteydere, der har  

 underskrevet erklæringen på selvangivelsen.
 2.3.2.
Kontrolbilagssystem og blanketterne R 75 og R 75 S Som led i lignings- og kontrolarbejdet opsamles en række oplysninger i  

 kontrolbilagssystemet, der danner grundlag for udskrivning af oplysninger  

 vedrørende skattepligtige personers indkomst- og formueforhold på blanket R  

 75 og vedrørende aktie- og anpartsselskaber m.v. på blanket R 75 S.
 På R 75 og R 75 S udskrives renteoplysninger fra pengeinstitutter og  

 realkreditinstiturioner m.fl.
I midten af marts 1982 udskrives kontrolbilaget - R 75 - med samtlige  

 kontroloplysninger for alle personer med ligningsartkode (erhvervsdrivende og  

 "tungere" lønmodtagere m.v.), således at regnskabsligningen kan  

 påbegyndes.
I begyndelsen af april 1982 - samtidig med udsøgningsblanketten -  

 udskrives R 75 for øvrige personer.
 I tiden juli - december 1982 udskrives på særskilt blanket oplysninger om  

 renter af private pantebreve, som er indberettet til statsskattedirektoratet  

 som led i den stikprøvevise kontrol af pantebrevsrenter.
 I august 1982 udskrives på særskilt blanket oplysninger om visse  

 byggeudgifter til brug ved kontrolarbejdet, jf. lov nr. 224 af 8. juni 1979  

 om kontrol med visse byggearbejder m.v.
 Kontrolbilaget for selskaber m.v. udskrives første gang i april 1982.
 Systemernes nærmere indhold fremgår af de pågældende afsnit i  

 statsskattedirektoratets "Vejledning om slutopgørelsen m.v. for  

 1981" samt "Vejledning om selskabsskat m.v.", som vil blive  

 udsendt til kommunerne.
 2.4.
Statens ligningssystem for erhvervsdrivende (SLS-E-systemet) 2.4.1.
 Ligningssystemet for erhvervsdrivende er en videreførelse af det  

 edb-system, som med virkning for indkomståret 1978 blev indført til støtte  

 for sagsstyringen og -fordelingen.
 For indkomståret 1981 udvides systemet væsentligt.
 Stamoplysningerne udvides med oplysninger fra toldvæsenets VIRK-register,  

 herunder VIRKNR.
Med henblik på for senere indkomstår at etablere et egentligt  

 udsøgningssystem for erhvervsdrivendes selvangivelser og regnskaber  

 påbegyndes for indkomståret 1981 indberetning til SLS-E-systemet af  

 regnskabsloplysninger for et statistisk udsnit af de erhvervsdrivende.
På  

 grundlag heraf beregnes nøgletal og foretages branchesammenligninger.  

 Oplysningerne udskrives til brug ved ligningen for de virksomheder, der er  

 indberettet regnskabsoplysninger for.
Indberetningen af regnskabsoplysninger foretages via  

 amtsskatteinspektoraterne på virksomhedsskemaer, der udskrives fra  

 statsskattedirektoratet.
Skemaerne udfyldes efter nærmere aftale mellem den  

 enkelte kommune og amtsskatteinspektoratet.
For kommuner, der ikke ser sig i  

 stand til at udføre arbejdet, foretages indberetningerne af  

 amtsskatteinspektoratet.
Kommunen stiller lokaler til rådighed for arbejdet.
 Der er adgang for ligningsmyndighederne til at foretage supplerende  

 indberetninger, f.eks. for selvangivelser der udtages til nærmere kontrol.
 Systemet vil gøre det muligt at indvinde erfaringer for, hvilke nøgletal  

 og tilsvarende sammenhænge af regnskabstal der for den enkelte  

 erhvervsvirksomhed og for branchen kan benyttes i ligningsog kontrolarbejde.  

 Der vil senere kunne gennemføres sammenligninger år for år.
 Det forventes, at der, efterhånden som SLS-E-systemet udvikles og  

 indarbejdes, kan frigøres personaleressourcer til styrkelse af  

 kontrolindsatsen.
 2.4.2.
 For indkomståret 1981 indeholder systemet herefter følgende:
 SLS-E-systemet - herunder resultatmateriale for de særligt indberettede  

 virksomheder - vil blve nærmere beskrevet i en vejledning fra  

 statsskattedirektoratet.
 2.4.3.
 Andre Aktiviteter herunder indberetninger m.v.
Indberetningen til statens ligningssystem for erhvervsdrivende er  

 obligatorisk.
Der foretages en kvalificeret gennemgang af samtlige  

 selvangivelser og regnskaber med henblik på tilrettelæggelsen af det videre  

 ligningsarbejde.
Efterhånden som ligningsarbejdet afvikles, indberettes  

 omfanget af den udførte kontrol angivet som partiel kontrol eller total  

 kontrol.
 Endvidere indberettes efter direktoratets nærmere anvisninger resultatet  

 af kontrollen af virksomheder, for hvilke der er indberettet  

 regnskabsoplysninger som beløbsmæssige ændringer af enkelte regnskabsposter.
 For kommuner, der har etableret eller agter at etablere ordninger,  

 hvorefter erhvervsdrivende over en årrække udtages til kontrol, er der  

 mulighed for at indberette det årstal, i hvilket en erhvervsdrivendes  

 selvangivelse er planlagt udtaget til nærmere kontrol.
Den igangværende registrering af hovedaktionærforhold m.v.,  

 interessentskaber, partrederier, kommanditselskaber og andre flerejede  

 selskaber videreføres og udbygges.
For virksomheder med flere ejere skabes  

 reference mellem disse, og der udpeges en kommune, som skal kontrollere  

 virksomhedsregnskabet.
 Der bør i fornødent omfang udarbejdes oversigter til belysning af  

 koncerners opbygning og struktur.
 Indberettede og registrerede data indgår i grundlaget for udarbejdelse af  

 statistikker, der udsendes til kommunerne og amtsskatteinspektoraterne, bl.a.  

 til brug ved planlægningen og tilsynet med ligningen.
 2.5.
Øvrige retningslinier for ligningsarbejdet 2.5.1.
Ligningsvejledning 1981 I slutningen af marts 1982 udsender statsskattedirektoratet  

 ligningsvejledningen for personer til skattemyndighederne.
Vejledningen er  

 ajourført og rettet på grundlag af lovændringer, domsafgørelser og  

 landsskatteretskendelser m.v.
 2.5.2.
 Vejledning vedrørende ligningen af selskaber og foreninger m.v.
 Til brug ved selskabsligningen vil der omkring 1. april 1982 blive udsendt  

 ligningsvejledning vedrørende selskaber m.v.
 2.5.3.
Cirkulære om forhøjelse af skatteansættelser, hvori indgår skønsmæssig  

 vurdering af privatforbrugsgoder (skønscirkulæret) Ved statsskattedirektoratets cirkulære nr. 487 af 3. november 1976 er det  

 bestemt, at forhøjelser af en skønsmæssig værdiansættelse af enkeltposter,  

 der vedrører privatforbruget, ikke kan ske, med mindre forhøjelsen er  

 væsentlig, og at en sådan ændring ikke kan foretages efter udsendelse af  

 første slutopgørelse.
Med henblik på en hensigtsmæssig tilrettelæggelse af ligningsarbejdet er  

 det ved SD-cirkulære 1979-17 bestemt, at der for bogførings- og  

 regnskabspligtige kan foretages forhøjelser af skønsposter efter udsendelse  

 af første slutopgørelse, såfremt selvangivelsen er udtaget til partiel eller  

 total kontrol, og der på forhånd er givet meddelelse herom.
Reglerne omtales  

 nærmere i ligningsvejledingen.
 2.5.4.
Revisionsmeddelelser Statsskattedirektoratet har i 1981 udsendt revisionsmeddelelser til støtte  

 for det daglige lignings- og revisionsarbejde.
Statsskattedirektoratet  

 opfordrer til, at der fortsat indberettes emner for nye revisionsmeddelelser.
 2.5.5.
Udtagelse og indberetning af bødesager For at sikre en ensartet udtagelse af sager, hvor det må antages, at der  

 foreligger overtrædelse af skattekontrollovens § 13 eller straffelovens §  

 289, er det ved skrivelse af 27. december 1977 pålagt kommunerne at udtage og  

 indberette sager, hvori overtrædelse skønnes at foreligge, til  

 amtskatteinspektoraterne.
 2.5.6.
Særlige kontrolaktioner 2.5.6.1.
 Statsskattedirektoratet fortsætter drøftelserne - bl.a. i kontroludvalget  

 - med repræsentanter for lignings- og afgiftsmyndighederne m.fl. om  

 intensivering af kontrolindsatsen.
 2.5.6.2.
Statsskattedirektoratet og ligningsrådet finder det væsentligt at øge  

 kontrollens effektivitet og forebyggende virkning.
Ligningskontrollen bør i  

 større omfang ske i form af revision ude i virksomhederne - eventuelt ved  

 kombinerede arbejdsgiver og ligningskontrolbesøg.
Som et led i udarbejdelsen  

 af de kommunale ligningsplaner må det derfor nærmere overvejes i hvilket  

 omfang, der kan gennemføres revisioner på stedet.
 Ved planlægningen af revisioner i virksomhederne kan inddrages offentlige  

 myndigheder og institutioner, betydende foreninger og fonde, særligt med  

 henblik på indhentning af kontroloplysninger om disses omsætning med  

 erhvervsdrivende, udbetalinger af løn, honorarer og vederlag m.v.
 2.5.6.3.
 Det allerede iværksatte kontrolarbejde med afdækning af transaktioner med  

 skattelylande videreføres i 1982.
 2.5.6.4.
Et påbegyndt udredningsarbejde med henblik på en udbygget kontrol af  

 anbringender om hel eller delvis opgivelse af skattepligt her til landet  

 videreføres i 1982. På baggrund af indvundne erfaringer må  

 ligningsmyndighederne nøjere efterprøve, om skattepligten helt eller delvis  

 er ophørt ved påstået udrejse.
Direktoratet vil informere nærmere om  

 lovgivning og praksis på området.
 2.5.6.5.
Statsskattedirektoratet har i 1981 udbygget samarbejde med udenlandske  

 skattemyndigheder og har indhentet kontroloplysninger om såvel  

 erhvervsdrivendes samhandel med udlandet som om skattepligtsspørgsmål.
De  

 foreliggende oplysninger fordeles til brug for ligningsarbejdet.
 2.5.6.6.
 Der er i 1981 påbegyndt undersøgelser af konti af væsentlig størrelse i  

 banker, sparekasser m.v., som ikke er forsynet med tilstrækkelig  

 identifikation til at indgå i rentekontrolsystemet.
 2.5.6.7.
Ved ligning af en hovedaktionær eller -anpartshaver, hvor denne og  

 selskabet er hjemmehørende i forskellige kommuner, bør der optages kontakt  

 med ligningsmyndigheden i selskabskommunen med henblik på en samordning af  

 ligningskontrollen.
Statsskattedirektoratet vil bistå hermed.
 2.5.6.8.
Ved ligningen af koncerner med selskaber i udlandet er der konstateret  

 transaktioner med disse selskaber, hvorved skattesvarelse her til landet  

 formindskes.
Transaktionerne foregår ved under- eller overfakturering af  

 leverede varer og tjenesteydelser m.v.
Statsskattedirektoratet vil meddele  

 nærmere om emner for undersøgelser og om muligheder for at regulere  

 prisfastsættelser.
 2.5.6.9.
 Det er også i 1981 konstateret, at varer til privat brug i betydeligt  

 omfang "omfaktureres" til udgifter, som sædvanligvis godkendes  

 fradraget ved indkomstopgørelsen, f.eks. til varekøb og omkostningsvarer.  

 Ligningsmyndighederne opfordres til under virksomhedsbesøg at være  

 opmærksomme på forretningsgange, varesortiment, korrespondance m.v., som kan  

 afsløre tilfælde af "omfakturering".
 2.5.6.10.
 Det er ved lokale undersøgelser konstateret, at indehavere af visse typer  

 af forretninger aflægger urigtige selvangivelser og regnskaber, idet såvel  

 varesalg som varekøb opføres med for lave beløb ("krympning"). Der  

 bør derfor som led i prøvelsen af regnskabers sandsynlighed, foretages  

 overslag over en virksomheds omsætning på baggrund af indhentet dokumentation  

 for varekøb, udbetalte lønninger m.v.
 2.5.6.11.
Statsskattedirektoratet agter i 1982 at intensivere indsamlingen af lokalt  

 indhentede erfaringer om skatteunddragelser.
De vil blive videregivet, dels  

 ved møder med lokalforvaltningen, dels ved revisionsmeddelelser.
 2.5.6.12.
Ved planlægningen af påtænkte lokale kontrolaktioner skal disse  

 indberettes til statsskattedirektoratet.
Der vil herved kunne ske en  

 koordination af lokale kontrolaktioner, ligesom man vil kunne udnytte  

 erfaringer fra tidligere aktioner af tilsvarende art.
 2.5.7.
Samordning af arbejdsgiverkontrol og ligningskontrol Arbejdsgiverkontrolbesøg efter kildeskattelovens § 86 og  

 ligningskontrolbesøg efter skattekontrollovens § 6 kan udføres samtidig og af  

 samme personale, såfremt betingelserne for disse besøg samtidig foreligger.
 Det er statsskattedirektoratets opfattelse, at kontrollen kan  

 effektiviseres ved at gøre brug af sådanne kombinerede besøg på stedet,  

 ligesom det i en række tilfælde vil være hensigtsmæssigt - såvel for de  

 erhvervsdrivende som for skattemyndighederne - at samordne kontrollen.
 3.
Lignings- og årsagskodestatistik Der vil til kommunerne og amtsskatteinspektoraterne blive udsendt en  

 ligningsstatistik pr. 15. oktober 1982 og pr. 31. marts 1983. Der vil blive  

 foretaget optællinger af såvel forhøjelser som nedsættelser, opdelt som  

 berigtigelser, førstegangsansættelser og klager til henholdsvis  

 ligningskommission og skatteråd, inden for de sædvanlige  

 skatteyderkategorier.
Antallet af godkendte selvangivelser vil fremgå af  

 statistikken.
 Der vil endvidere blive udskrevet en ligningsstatistik for selskaber m.v.
 Årsagskodestatistikken udskrives pr. 15. oktober 1982 og pr. 31. marts  

 1983 sammen med ligningsstatistikken.
 Til brug for statsskattedirektoratet skal kommunerne indsende en oversigt  

 over klagesager efter skattestyrelseslovens § 3, stk. 3, og § 4 vedrørende  

 indkomståret 1980. Oversigten skal indsendes til amtsskatteinspektoratet  

 snarest efter den 1. april 1982.
 4.
Tilsyn med ligningen 4.1.
 Ligningsrådet og statsskattedirektoratets tilsyn efter  

 skattestyrelseslovens § 11 med ligningskommissionernes arbejde varetages uden  

 for Københavns og Frederiksberg kommuner af amtsskatteinspektoraterne, jf.  

 lovens § 19, stk. 1. Amtsskatteinspektoraterne indberetter pr. 1. juli 1983  

 til statsskattedirektoratet og ligningsrådet resultater af og erfaringer fra  

 tilsynsvirksomheden for indkomståret 1981.
 4.2.
Amtsskatteinspektoraterne kan, jf.
SD-cirkulære 1979-11 af 30. marts 1979,  

 bemyndige en ligningskommission til at ændre en ansættelse for tidligere  

 indkomstår.
 4.3.
Amtsskatteinspektoraterne er ved SD-cirkulære 1979-11 af 30. marts 1979  

 bemyndiget til at udtage selvangivelser efter lovens § 14, stk. 2, til  

 gennemgang og forelæggelse for amtsligningsrådet.
Amtsskatteinspektoraterne  

 er ved samme cirkulære bemyndiget til på direktoratets vegne at deltage i  

 ligningskommissionernes møder og forhandlinger efter lovens § 14, stk. 2.
 4.4.
 Ligningsplanen indsendes til amtsskatteinspektoratet snarest efter, at  

 ligningskommissionen har vedtaget den. Ændringer i planen indsendes på  

 tilsvarende måde.
