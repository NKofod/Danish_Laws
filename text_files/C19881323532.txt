Der er vedtaget nye avlskontrolregler med en tilsvarende ajourføring  

 af instruktion for kontrollører af markfrø. Nogle af ændringerne er: For  

 foderplanter bliver C2-kategorien sidste generation, hvorefter C3 kun er  

 tilladt for spindhør.
Import af udsædspartier skal straks ved importen  

 anmeldes på formular I.
Der er indført marknormer for andre arter end  

 græsmarksplanter.
Der vedlægges et sæt af reglerne, som begge træder i kraft  

 den 1. juni 1988.
Landbrugsministeriets Certifikatudvalg for Frø og Statsfrøkontrollen har  

 revideret Regler for Avlskontrol og Certificering af Markfrø og Grønsagsfrø  

 samt Instruktion for Kontrollører af Markfrøavl.
Reglerne og instruktionen er  

 gældende fra 1. juni 1988. Samtidig ophæves de tilsvarende regler og  

 instruktion, der har været gældende siden 1. juni 1985.
Der vedlægges et sæt af reglerne.
Flere eksemplarer kan bestilles hos  

 Statsfrøkontrollen på telefon 02 88 33 66, lokal 53.
 Revisionen omfatter en del redaktionelle ændringer samt nogle  

 regelændringer og tilføjelser, hvoraf de vigtigste er:
Regler for Avlskontrol og Certificering af Markfrø og Grønsagsfrø Pkt. 2.5 For certificeret frø bortfalder kategorierne ud over C2. Kun for spindhør  

 er det fortsat tilladt at producere C3.
Pkt. 3.2.2 Import af partier til videre fremavl skal straks ved importen anmeldes på  

 formular I.
Statsfrøkontrollens prøvetager skal udtage en prøve af partiet,  

 der skal indsendes til kontroldyrkning.
Pkt. 6, nr. 3 Punktet har fået følgende tilføjelser om flyvehavre: For arter, hvor  

 gunstigste tidspunkt for at kontrollere sortsægthed er for tidligt for  

 kontrol med forekomst af flyvehavre, kan det være nødvendigt med en senere  

 særlig besigtigelse for flyvehavre.
Pkt. 11.3 Engrapgræs er opdelt i to sortsgrupper, monoklone og flerklonede sorter.  

 Kravene til sortsrenhed for hver af grupperne er anført.
Disse er tidligere  

 meddelt ved Statsfrøkontrollens meddelelse 50-85 af 2. august 1985.
Pkt. 11.4 For græsmarksplanter er tilføjet følgende bestemmelse om flyvehavre: Ved  

 den afsluttende besigtigelse må der ikke forekomme flyvehavre på arealet.
Pkt. 13.1, nr. 7 Der er tilføjet bestemmelser om, at der ved frøavl af hør og hestebønne  

 skal være et tidsinterval på 3 år mellem forskellige sorter.
Pkt.13.3 Punktet angiver marknormer for højeste forekomst af afvigende planter  

 (anden sort) i andre arter end græsmarksplanter.
Pkt. 13.4 For frø af andre arter af foderplanter end græsmarksplanter og for frø af  

 olie- og spindplanter er tilføjet følgende bestemmelse om flyvehavre: Ved den  

 afsluttende besigtigelse må der ikke forekomme flyvehavre på arealet.
Instruktion for Kontrollører af Markfrøavl Pkt. 2.3 Der er tilføjet bestemmelser om, at der ved frøavl af hør og hestebønne  

 skal være et tidsinterval på 3 år mellem forskellige sorter.
Pkt. 2.4 Der er indført marknormer for forekomst af anden sort i markært,  

 hestebønne, raps og flere andre arter.
Disse er anført sammen med de hidtil  

 gældende marknormer for græsmarksplanter.
Engrapgræs er opdelt i to sortsgrupper, monoklone og flerklonede, med  

 forskellige krav til sortsrenhed.
Disse er tidligere meddelt ved  

 Statsfrøkontrollens meddelelse 50-85 af 2. august 1985.
Pkt. 2.5 Dette punkt præciserer afstandskravene mellem frømarker af  

 fremmedbestøvende arter og andre pollenkilder.
Pkt. 3 Punktet omhandler markbesigtigelse.
I underpunkterne er instruktionen for  

 optælling af afvigende planter af sorten samt andre arter - herunder  

 flyvehavre - noget uddybet i forhold til tidligere.
Pkt. 4.5 Punktet angiver, hvordan forekomst af flyvehavre skal anføres på  

 indberetningsskemaet.
