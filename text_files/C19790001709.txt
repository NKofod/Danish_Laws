1. Efter aftale med socialministeriet overføres det  

 hidtidige Arbejds- og Socialministeriernes Bibliotek med virkning fra 1.  

 januar 1979 til finansministeriet, administrationsdepartementet.
Samtidig  

 ændres institutionens navn til Det administrative Bibliotek.
 I forbindelse med overflytningen vil den del af bibliotekets bogbestand,  

 der i særlig grad vedrører arbejds- og socialministeriernes område, dog blive  

 udskilt og placeret under socialministeriet.
2. Overflytningen tilsigter en forbedret og intensiveret biblioteksmæssig betjening af centraladministrationen som  

 helhed.
Den vil således indebære, at indkøb af litteratur fremover vil blive orienteret  

 mod titler af generel administrativ interesse, og at biblioteket vil tilstræbe en mere  

 omfattende dokumentationstjeneste samt en øget koordination i forhold til  

 eksisterende håndbiblioteker i ministerier og styrelser.
 I en overgangsperiode vil biblioteket tillige fortsat stå til rådighed i  

 forbindelse med tilvejebringelse af ikke-lokaliserbar litteratur vedr.  

 arbejdsmarked- og socialpolitik.
 3. Bibliotekets adresse vil fortsat være  

 Slotsholmsgade 12, 1216 København K.
