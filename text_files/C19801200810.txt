Man skal herved meddele, at ministeriet efter stedfunden forhandling med  

 hærprovsten og Den danske Præsteforening har tiltrådt, at præster i  

 folkekirken, der opnår tjenestefrihed med løn for at virke som feltpræster  

 ved DANCON/UNFICYP, skal have afviklet den i det foregående kalenderår  

 optjente ferie forinden tjenestefrihedens påbegyndelse, for så vidt denne  

 falder i perioden november - maj.
Feltpræster, der får tjenestefrihed i  

 perioden maj - november skal afvikle den i det foregående kalenderår optjente  

 ferie efter tjenestefrihedens afslutning.
 Man beder biskopperne have opmærksomheden henvendt herpå, idet man  

 yderligere skal henlede opmærksomheden på, at såfremt feltpræstens  

 hjemsendelse finder sted inden det fastsatte tidspunkt for tjenestefrihedens  

 ophør, betragtes tjenestefriheden som ophørt ved hjemsendelse, således at  

 præsten, såfremt afvikling af ferie ikke placeres umiddelbart efter  

 hjemkomsten, straks efter hjemsendelsen skal tiltræde sit embede.
 P.M.V.
Maria Topp Ellinor Bagger fm.
 Til biskopperne.
