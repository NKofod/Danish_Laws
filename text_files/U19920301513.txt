 En arbejdsgiver F opsagde en med SiD/Chaufførernes Fagforening i  

 København indgået overenskomst efter at være blevet medlem af Industriens  

 Arbejdsgivere (IA), idet F ønskede at overgå til IAs overenskomst med  

 CO-Metal, som bl. a. omfatter SiD.
 Da Arbejdsretten fandt det betænkeligt at statuere, at der var den  

 nødvendige identitet mellem CO-Metal og SiD/Chaufførernes Fagforening i  

 København, var overenskomsten mellem IA og CO-Metal ikke trådt i stede-018r  

 overenskomsten mellem SiD/Chaufførernes Fagforening i København og F.  

 Arbejdstagersiden blev herefter frifundet for en påstand om, at man skulle  

 anerkende, at sidstnævnte overenskomst var bortfaldet efter opsigelse, og  

 erstattet af overenskomsten mellem IA og CO-Metal.
 Under denne sag har Dansk Arbejdsgiverforening for Industriens  

 Arbejdsgivere for Falck Teknik A/S indklaget Landsorganisationen i Danmark  

 for Specialarbejderforbundet i Danmark for Arbejdsretten med påstand om, at  

 Specialarbejderforbundet i Danmark tilpligtes at anerkende, at overenskomsten  

 mellem Specialarbejderforbundet i Danmark/Chaufførernes Fagforening i  

 København og Falck Teknik A/S efter opsigelse er bortfaldet pr. 30. april  

 1991 og erstattet af overenskomsten mellem Industriens Arbejdsgivere og  

 Centralorganisationen af Metalarbejdere i Danmark.
 De indklagede har påstået frifindelse.
 Sagens omstændigheder er følgende:
 Ved skrivelse af 30. januar 1991 til Specialarbejderforbundet i Danmark og  

 Chaufførernes Fagforening i København opsagde Falck Teknik A/S i henhold til  

 overenskomstens § 12 overenskomsten mellem Specialarbejderforbundet i  

 Danmark/Chaufførernes Fagforening i København og Falck Teknik A/S til udløb  

 pr. 30. april 1991. Baggrunden for opsigelsen blev oplyst at være, at Falck  

 Teknik A/S var blevet medlem af Industriens Arbejdsgivere og ønskede at  

 overgå til denne organisations overenskomst med CO-Metal.
 Specialarbejderforbundet i Danmark tilskrev den 13. marts 1991 Falck  

 Teknik A/S således:
 »Vedrørende overenskomstfornyelse af overenskomsten mellem  

 Specialarbejderforbundet i Danmark, Chaufførernes Fagforening i København og  

 Falck Teknik A/S.
 I fortsættelse af forbundets anbefalede skrivelse af 30. januar 1991,  

 hvori man opsagde ovennævnte overenskomstforhold i henhold til Hovedaftalen,  

 § 7, mellem Dansk Arbejdsgiverforening og Landsorganisationen i Danmark, skal  

 vi anmode om, at der bliver optaget forhandlinger vedrørende fornyelse af  

 overenskomsten.
 Såfremt Falck Teknik ønsker, at parterne udveksler ændringsforslag, hører  

 vi gerne nærmere herom.
 Med hensyn til Falck Tekniks anbefalede skrivelse af 30. januar 1991,  

 hvori De oplyste om, at De har indmeldt Dem i Industriens Arbejdsgivere,  

 hvilket forbundet selvfølgelig ikke har nogle indvendinger imod.
 Det forbundet ikke kan acceptere er, at man dermed automatisk bliver  

 omfattet af en bestemt overenskomst under Industriens Arbejdsgivere nemlig  

 CO-Metal overenskomsten, idet den overenskomst der er i dag, er mellem Deres  

 firma og forbundet, og er en Hovedoverenskomst dækkende for hele landet, samt  

 at Hovedaftalen mellem Dansk Arbejdsgiverforening og Landsorganisationen i  

 Danmark er gældende i denne overenskomst.
Forbundet har selvfølgelig ingen indvendinger imod,. at den bestående  

 overenskomst fremover måtte blive administreret af Industriens  

 Arbejdsgivere.« Overenskomstforholdene for Falck Teknik A/S blev den 27. juni 1991  

 behandlet på et fællesmøde.
Det hedder i referatet herfra blandt andet:
 »Sagen forhandledes.
Fra arbejderside gjorde man gældende, at overenskomsten mellem  

 Specialarbejderforbundet i Danmark, Chaufførernes Fagforening i København og  

 Falck Teknik A/S fortsat består, jf.
Hovedaftalens § 7, stk. 2, og alene kan  

 bortfalde ved forhandling eller arbejdsstandsning i overensstemmelse med  

 reglerne i Hovedaftalens § 2.
 Arbejdersiden gør endvidere gældende, at virksomheden er forpligtet til at  

 forhandle ovennævnte overenskomst.
Fra arbejdsgiverside gør man gældende, at virksomheden, jf.
Hovedaftalens  

 § 7, stk. 2, med virkning fra 1. maj 1991 er omfattet at IA's overenskomst  

 med CO Metal.
Falck Teknik A/S« overenskomst er efter stedfunden  

 opsigelse bortfaldet, og ved virksomhedens indmeldelse i Industriens  

 Arbejdsgivere erstattet af organisationsoverenskomsten, nemlig IA's  

 overenskomst med CO Metal.
Enighed kunne ikke opnås, og såvel arbejderside som arbejdsgiverside  

 forbeholder sig at indbringe sagen for Arbejdsretten.' Centralorganisationen af Metalarbejdere i Danmark omfatter blandt andet  

 Specialarbejderforbundet i Danmark.
 Overenskomsten mellem Specialarbejderforbundet i Danmark/Chaufførernes  

 Fagforening i København og Falck Teknik A/S om løn- og arbejdsvilkår for det  

 ved Falck Tekniks afdelinger beskæftigede mandskab i Danmark indeholder  

 blandt andet følgende bestemmelser:
 » § 1. OVERENSKOMSTGRUNDLAG.
1. Denne overenskomst omfatter montører med externt virke, medarbejdere på  

 værkstedet, lagermedarbejdere og chauffører.
Overenskomsten omfatter  

 rettigheder og pligter for de 4 nævnte medarbejdergrupper ansat i Falck  

 Teknik A/S.
2. Den mellem hovedorganisationerne indgåede hovedaftale af 1973 med  

 seneste ændringer pr. 1. marts 1987 er gældende.
Enhver uoverensstemmelse  

 skal behandles efter den mellem hovedorganisationerne senest vedtagne norm  

 for behandling af faglig strid.
3. Personale ansat under nærværende overenskomst er forpligtet til at være  

 medlem af Specialarbejderforbundet i Danmark.
Medarbejdere der er ansat i  

 Storkøbenhavn og Farum er forpligtet til at være medlem af Chaufførernes  

 Fagforening i København.
For begge medarbejderkategoriers vedkommende gælder,  

 at der er pligt til at være medlem af den til forbundene knyttede  

 arbejdsløshedskasse.
Personalet forpligter sig til at optræde korrekt, humant  

 og hensynsfuldt og til aldrig at give uvedkommende oplysninger om forhold,  

 der berører Falck Teknik samt Falck Tekniks kunder. ...............
§ 8. AFLØNNING § 9. TILPASNINGSKLAUSUL.
 Med henblik på at sikre en ligelig lønudvikling i lighed med det øvrige  

 arbejdsmarked skal lønningerne reguleres i overensstemmelse med den for  

 offentligt ansatte gældende regulering på skalatrin 13 i stedtillægsområde  

 111.
 Reguleringen sker med det samme beløb som udløses på dette trin pr.  

 01.05.1990. ............
 § 12. OVERENSKOMSTENS LØBETID OG OPSIGELSESBESTEMMELSE.
Denne overenskomst træder ikraft med virkning fra den 1. maj 1989 og vil  

 være gældende indtil den efter forudgående skriftlig opsigelse fra en af  

 parterne med 3 måneders varsel bringes til ophør med udgangen af april måned  

 dog tidligst med udgangen af april måned 1991.« Overenskomsten mellem Centralorganisationen af Metalarbejdere i Danmark og  

 Industriens Arbejdsgivere er en minimallønsoverenskomst.
Der er ansat 60 personer, herunder 36 montører og 2 lagermedarbejdere i  

 Falck Teknik A/S.
Der er ansat 33 personer, herunder 6  

 produktionsmedarbejdere og 2 lagermedarbejdere i H.
Meisner-Jensen A/S.
Begge  

 virksomheder har adressen Meterbuen 14-16, 2740 Skovlunde.
Direktør Frederik Wedell-Wedellsborg har forklaret, at han fra den 1.  

 januar 1990 er direktør i Falck Teknik A/S.
Han ejede i forvejen H.  

 Meisner-Jensen A/S, der var medlem af Jernets Arbejdsgiverforening.
Falck  

 Teknik A/S's forretningside er at forebygge brande ved at præstere fire  

 forskellige ydelser til hjemmemarkedet.
H.
Meisner-Jensen A/S har stort set  

 de samme opgaver, men præsterer herudover en femte ydelse.
De forskellige  

 overenskomster spærrer for egentlig fusion, idet der er forskelle mellem  

 overenskomsterne for så vist angår eksklusivbestemmelser, løn og fridage.  

 Lønnen er bedst hos Falck Teknik A/S.
Klagerne har gjort gældende, at overenskomsten mellem  

 Specialarbejderforbundet i Danmark/Chaufførernes Fagforening i København og  

 Falck Teknik A/S lovligt er opsagt til bortfald med udgangen af april 1991,  

 og at betingelsen i Hovedaftalens § 7, stk. 2, om, at anden overenskomst er  

 trådt i steder, er opfyldt, idet Specialarbejderforbundet i Danmark er part i  

 overenskomsten mellem Industriens Arbejdsgivere og Centralorganisationen af  

 Metalarbejdere i Danmark, hvorfor denne overenskomst er gældende for  

 virksomheden fra den 1. maj 1991 at regne.
Det er irrelevant, at denne  

 overenskomst er en minimallønsoverenskomst og ikke en normallønsoverenskomst.  

 Et modsat resultat stiller sig hindrende i vejen for en egentlig fusion.
De indklagede har bestridt, at betingelsen i Hovedaftalens § 7, stk. 2, om  

 at overenskomsten mellem Industriens Arbejdsgivere og Centralorganisationen  

 af Metalarbejdere i Danmark er trådt i stedet for overenskomsten mellem  

 Specialarbejderforbundet i Danmark/Chaufførernes Fagforening i København og  

 Falck Teknik A/S, er opfyldt.
Sidstnævnte overenskomst er en  

 normallønsoverenskomst.
Den er ikke blevet erstattet af den førstnævnte  

 overenskomst, der er en minimallønsoverenskomst, som ikke har det samme  

 faglige gyldighedsområde som sidstnævnte overenskomst, idet de i Falck Teknik  

 A/S beskæftigede medarbejdere primært er beskæftiget med at yde vejledning i  

 betjening af slukningsudstyr.
 Arbejdsretten skal udtale:
Da det findes betænkeligt at statuere, at der er den nødvendige identitet  

 mellem Centralorganisationen af Metalarbejdere i Danmark og  

 Specialarbejderforbundet i Danmark/Chaufførernes Fagforening i København, er  

 overenskomsten mellem Industriens Arbejdsgivere og Centralorganisationen i  

 Danmark ikke trådt i stedet for overenskomsten mellem  

 Specialarbejderforbundet i Danmark/ Chaufførernes Fagforening i København og  

 Falck Teknik A/S.
Indklagede må derfor frifindes.
 T h i k e n d e s f o r r e t :
 De indklagede, Landsorganisationen i Danmark for Specialarbejderforbundet  

 i Danmark, frifindes.
 Klagerne, Dansk Arbejdsgiverforening for Industriens Arbejdsgivere for  

 Falck Teknik A/S, skal inden 14 dage efter denne doms afsigelse betale 2.000  

 kr. i sagsomkostninger til Arbejdsretten.
 (* 1) Henvisninger: Per Jacobsen s.114 ff, Hasselbalch  

 Kollektivarbejdsretten s.221, K. 91.112, K. 88.409 (A 1989, s.101), K. 10.443  

 (A 1985, s. 88).
