I medfør af § 59 c, stk. 4, i lov om byfornyelse og boligforbedring, jf. lovbekendtgørelse nr. 658 af 11. august 1993, som ændret ved lov nr. 418 af 1. juni 1994, fastsættes:
§ 1.  Denne bekendtgørelse omfatter konvertering efter  

 ejerens valg af nominallån i ejendomme, der er omfattet af en beslutning  

 efter kap.
II, III eller VIII i lov om byfornyelse og boligforbedring eller  

 en godkendt saneringsplan, og hvor der til de optagne lån til finansiering af  

 de gennemførte forbedringsarbejder ydes ydelsesbidrag efter lov om  

 byfornyelse og boligforbedring.
 Stk. 2.  Lån, der optages i forbindelse med en  

 konvertering, skal anvendes til indfrielse af indestående nominallån, hvortil  

 der ydes ydelsesbidrag, samt til dækning af nødvendige omkostninger i  

 forbindelse med konverteringen.
 Stk. 3.  Konvertering skal ske på sådanne vilkår, at det  

 nye nominallåns bruttoydelse inkl. diverse bidrag nedsættes mest muligt.  

 Løbetiden på det nye lån må ikke forkortes og må højst svare til det  

 indfriede låns restløbetid oprundet til hele år.
 Stk. 4.  Indestående nominallån, hvortil der ydes  

 ydelsesbidrag, må ikke opsiges, før eventuelle efterstående panthavere har  

 accepteret at rykke for det nye nominallån.
 § 2.  Efter en konvertering aftrappes ydelsesbidraget  

 således, at ejerens udgifter til amortisering af det nye lån på ethvert  

 tidspunkt i aftrapningsperioden svarer til, hvad udgifterne ville have været  

 på samme tidspunkt uden afbrudt amortisation på det indfriede lån.
§ 3.  Lejeforhøjelsen i offentligt ejede og private  

 udlejningsejendomme for forbedringsudgifter, der er finansieret med lån med  

 ydelsesbidrag efter lov om byfornyelse og boligforbedring, kan efter  

 ydelsesbidragets ophør ikke overstige ydelsen på det nye lån.
I en privat  

 andelsboligforening beslutter foreningens øverste myndighed, om der skal ske  

 en nedsættelse af boligafgiften.
§ 4.  Eventuel kommunegaranti overføres efter en  

 konvertering til det nye nominallån.
Garantien udgør samme procent som på det  

 indfriede lån.
 § 5.  Det er en betingelse for, at der fortsat kan  

 udbetales ydelsesbidrag, at ejeren over for Kongeriget Danmarks Hypotekbank  

 og Finansforvaltning dokumenterer, at vilkårene for fortsat udbetaling af  

 ydelsesbidrag er opfyldt.
 Stk. 2.  Det påhviler det långivende realkreditinstitut  

 i forbindelse med opkrævning af ydelsesbidrag, jf. lov om byfornyelse og  

 boligforbedring § 59 b, stk. 2, at meddele Hypotekbanken, hvilke lån med  

 ydelsesbidrag der måtte være konverteret siden seneste opkrævning.
 Stk. 3.  Hypotekbankens afgørelser kan indbringes for  

 boligministeren.
 § 6.  Bekendtgørelsen træder i kraft den 1. juli 1994.
