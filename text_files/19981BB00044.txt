Fremsat den 12. november 1998 af  

 Hans Christian Schmidt (V), Kim Andersen (V), Knud  

 Enggaard (V), Helga Moos (V), Bodil Thrane (V),  

 Jens Vibjerg (V), Frank Dahlgaard (KF),  

 Lene Espersen (KF), Henriette Kjær (KF),  

 Svend Aage Fauerholdt (DF),  Aase D.
Madsen&nbs  

 p;(DF) og Thorkild B.
Fransgaard (FP) Forslag til folketingsbeslutning om at fjerne CO2-afgifterne på  

 erhvervslivet og de dertil hørende tilbageføringsordninger og  

 erstatte dem med regler om fælles gennemførelse, det  

 såkaldte joint implementation Folketinget opfordrer regeringen til at fremsætte  

 lovforslag, der fjerner CO2-afgifterne på erhvervslivet og  

 de dertil hørende tilbageføringsordninger og erstatter dem med  

 regler om fælles gennemførelse, det såkaldte joint  

 implementation.
Joint implementation er en aftale, hvor lande, hvor det er  

 forholdsmæssigt dyrt at nedbringe CO2-udledningen, laver  

 energibesparende investeringer i lande, hvor det er billigere.  

 Investeringerne i udlandet skal så regnes med i hjemlandets reduktion  

 af CO2-udledningen.
Bemærkninger til forslaget Beslutningsforslaget er en  

 genfremsættelse.
Se beslutningsforslag nr.
B 41 fra  

 folketingsåret 1997-98 (1. samling), Folketingstidende 1997-98 (1.  

 samling), forhandlingerne s. 1339 og 3200, og Tillæg A s. 1290 og s.  

 1293 og Tillæg B s. 229.
Gennem de sidste 10-15 år har erkendelsen af, at  

 mennesket ved sine aktiviteter kan være i stand til at påvirke  

 den langsigtede klimaudvikling, vakt politisk opmærksomhed.
Det  

 øgede menneskeskabte udslip af drivhusgassser medfører en  

 stigende koncentration af disse gasser i Jordens atmosfære.
Dette kan  

 give klimaændringer.
Udslippet af kuldioxid (CO2)  

 udgør over 60 pct. af det menneskeskabte udslip af drivhusgasser, og  

 CO2 er derfor den vigtigste af drivhusgasserne.
Af det samlede  

 CO2-udslip er energisektoren ansvarlig for over 80 pct.
En indsats  

 over for de energirelaterede CO2-udledninger vil derfor være  

 central i indsatsen mod drivhuseffekten.
For at yde en internationalt koordineret indsats mod  

 klimaproblemet blev der i 1992 i Rio oprettet FN's rammekonvention om  

 klimaændringer.
Man blev enige om, at de industrialiserede lande i  

 år 2000 skal have stabiliseret den udledte mængde af  

 CO2 i forhold til niveauet i 1990. I Danmark blev der vedtaget en  

 energihandlingsplan, hvor det centrale mål var en reduktion af de  

 danske udledninger med 20 pct. i år 2005 i forhold til udledningerne i  

 1988. Den danske plans reduktionsmål er således betydelig mere  

 vidtrækkende end de internationalt vedtagne.
Regeringen mener, at man  

 kan opfylde målsætningen ved at indføre nationale CO2  

-afgifter.
De enkelte landes CO2-udledninger bidrager hver  

 især kun lidt til drivhuseffekten.
Derfor mener forslagsstillerne, at  

 problemet må løses ved en internationalt koordineret indsats, da  

 virkningerne af klimaændringerne er uafhængige af, hvor udslippet  

 sker.
Ved en ensidig national indsats opnår vi blot, at  

 produktionen bliver flyttet til andre lande, hvor virksomhederne ofte bruger  

 mere forurenende produktionsmetoder end i Danmark.
Det danske sololøb  

 med differentierede CO2-afgifter er en fiasko, der er mere til  

 skade end gavn.
Regeringens CO2-afgifter har skabt både  

 forvirring og kaos.
CO2-afgifterne er bureaukratiske og forvrider  

 markedsmekanismen, og de forringer virksomhedernes konkurrenceevne.
Unødige administrative byrder Der er tre slags afgifter på CO2. Der  

 skelnes mellem tunge processer, lette processer eller rumopvarmning.
Disse  

 bliver afgiftsbelagt med forskellige afgiftssatser.
Afgiften er størst  

 på rumopvarmning og mindre, når energien anvendes direkte i  

 produktion.
Virksomhederne skal derfor skelne mellem energiforbrug til  

 produktion og til opvarmning af lokaler.
Virksomhederne skal også finde ud af, om der er tale  

 om lette processer eller tunge processer.
Afgiften er størst for de  

 lette processer.
Problemet er størst i de virksomheder, der anvender  

 samme energikilde til produktion og opvarmning af lokalerne.
De skal  

 sætte målere op og føre logbog over energiforbruget for at  

 kunne adskille energiforbrug til produktion og rumopvarmning.
Det er  

 betingelsen for at få lov til at betale den lavere afgift.
Reglerne har været meget vanskelige at sætte  

 sig ind i for mange virksomheder - særlig for de små og  

 mellemstore virksomheder.
Dette har betydet, at mange mindre virksomheder har  

 givet op og undladt at få sat de nødvendige målere op med  

 det resultat, at de ikke får lov til at betale den lavere afgift.
 Det er urimeligt, at virksomhederne skal betale i form af  

 unødige administrative byrder på grund af en uigennemtænkt  

 lovgivning.
Reglerne forringer virksomhedernes konkurrenceevne CO2-afgifterne forringer virksomhedernes  

 konkurrenceevne.
Regeringen siger godt nok, at den har lagt vægt  

 på, at CO2-afgifterne ikke skal gennemføres på  

 bekostning af erhvervenes konkurrenceevne, så for eksempel forurenende  

 industri flytter til lande med mere lempelige miljøkrav.
Derfor skal  

 hele afgiftsprovenuet tilbageføres til erhvervene, således at  

 effekten på virksomhedens omkostninger forbliver neutrale.
Tilbageføringen sker i form af bl.a.  

 investeringstilskud, som virksomhederne kan søge.
Tilskuddene ydes  

 bl.a. til energibesparende investeringer, energitilsyn og anden  

 energirådgivning.
For at få tilskud skal virksomheden  

 først have et skriftligt tilsagn fra Energistyrelsen.
Herefter skal  

 virksomheden indsende en særlig ansøgning med projektregnskab og  

 i nogle tilfælde revisorerklæringer.
Regeringen har taget fejl, når den tror, at man ved  

 sindrige og bureaukratiske tilskudsregler kan holde virksomhedernes  

 konkurrenceevne uændret.
Regeringen har overset flere væsentlige  

 forhold.
Regeringen overser bl.a., at den enkelte virksomheds  

 konkurrenceevne kan blive stærkt forværret, selv om den  

 pågældende branche set under ét Der er ingen tvivl om, at erhvervslivets konkurrenceevne  

 bliver forværret som følge af CO2-afgifterne, og at  

 de mindre virksomheder rammes hårdest.
Joint implementation Forslagsstillerne vil have fjernet  

 CO2-afgifterne for erhvervslivet og have dem erstattet med regler  

 om fælles gennemførelse, det såkaldte joint  

 implementation.
Joint implementation er en aftale, hvor lande, hvor det er  

 forholdsmæssigt dyrt at nedbringe CO2-udledningen, laver  

 energibesparende investeringer i lande, hvor det er billigere, og dermed  

 får man mere miljø for pengene.
Investeringerne i udlandet skal  

 så regnes med i hjemlandetes egen reduktion af  

 CO2-udledningen.
Hvis man erstatter de danske CO2-afgifter med  

 joint implementation, nedbringer man de samlede omkostninger til at  

 bekæmpe et i bund og grund globalt miljøproblem.
Der er ingen  

 tvivl om, at man får mere og et bedre miljø for pengene ved at  

 begrænse CO2-udledningen i Øst- og Centraleuropa end  

 ved at bruge de samme ressourcer i Danmark.
Joint implementation er en billigere og bedre måde  

 at løse et miljøproblem på, og samtidig hjælper man  

 de mindre velstående lande med at få overført moderne  

 teknologi.
Det drejer sig om at undgå meget dyre investeringer i et  

 land og i stedet anvende ressourcerne til at få gennemført  

 billige og bedre investeringer i lande, som ikke selv har råd til at  

 finansiere disse (mest miljø for pengene). De danske virksomheder har  

 allerede investeret betydelige beløb i energieffektive teknologier og  

 produktionsmetoder.
I modsætning til CO2-afgifter har joint  

 implementation ikke nogen negative effekter.
CO2-afgifter i et  

 land kan forøge forbruget af energi i et andet land og dermed  

 øge den samlede udledning af CO2. Problemet består i,  

 at energitunge virksomheder flytter fra de lande, som har afgifter, til de  

 lande, som ikke har.
FN's klimakonvention tillader endnu ikke  

 godtgørelse for CO2-reduktioner i andre lande.
Man har dog  

 iværksat en forsøgsperiode frem til år 2000 for at  

 få afprøvet joint implementation-konceptet.
Der er dog ikke  

 noget i vejen for, at enkelte lande kan vælge at bruge joint  

 implementation, hvis de ønsker at gå videre med  

 reduktionsmålene, end hvad de er bundet af i FN's klimakonvention.  

 Danmark har netop valgt at gå videre end FN's klimakonvention og kan  

 derfor anvende joint implementation.
Arbejderbevægelsens Erhvervsråd er i rapporten Med udgangspunkt i OECD Skriftlig fremsættelse Hans Christian Schmidt (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at fjerne  

 CO2-afgifterne på erhvervslivet og de dertil hørende  

 tilbageføringsordninger og erstatte dem med regler om fælles  

 gennemførelse, det såkaldte joint implementation.
(Beslutningsforslag nr.
B 44).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
