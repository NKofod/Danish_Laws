Direktoratet har i bekendtgørelse nr. 92 af 13. februar 1989 fastsat  

 regler om arbejdsgiverens betaling af en dagpengegodtgørelse for 1.  

 ledighedsdag.
Til brug herfor har direktoratet udarbejdet denne vejledning.
Til § 1 Bekendtgørelsen gælder kun ved en arbejdsgivers afskedigelse eller  

 hjemsendelse af et medlem og ikke i de situationer, hvor medlemmet selv siger  

 op.
 Ved arbejdsophør, der skyldes medlemmets ønske om at gå på pension eller  

 efterløn, skal der ikke betales en dagpengegodtgørelse.
 Arbejdsgiveren kan af en arbejdsløshedskasse få bekræftet, om en  

 lønmodtager er medlem af arbejdsløshedskassen.
 Det er ikke et krav, at medlemmet skal være dagpengeberettiget for at få  

 udbetalt dagpengegodtgørelse.
 Hvis der er tvivl, om der foreligger et lønmodtagerforhold, må det afgøres  

 konkret.
 Vejledende kan et eller flere af følgende kriterier lægges til grund ved  

 vurderingen af, om et medlem er lønmodtager:
- medlemmet har krav på lønmodtagerfradrag i skattemæssig henseende, - arbejdsgiveren indbetaler bidrag til ATP, AUD m.v. for medlemmet, - medlemmet er omfattet af ferieloven, - medlemmet er omfattet af funktionærloven, - medlemmet vil ved arbejdsgiverens konkurs være omfattet af  

 Lønmodtagernes Garantifond (LG).
For at vurdere om et medlem opfylder beskæftigelseskravet hos en  

 arbejdsgiver, skal arbejdsgiveren medregne alle de timer, hvor medlemmet  

 faktisk har udført arbejde, også overarbejdstimer, såvel ordinære som  

 ekstraordinære, i en 4-ugers-periode forud for arbejdsophøret eller  

 hjemsendelsen.
Har medlemmet i 4-ugers-perioden sammenlagt været beskæftiget  

 hos arbejdsgiveren svarende til fuld, overenskomstmæssig arbejdstid i en uge,  

 opfylder medlemmet beskæftigelseskravet.
 Hvis der i de sidste 4 uger har været sygdom, ferie eller søgnehelligdage,  

 forlænges 4-ugers-perioden bagud med antallet af sygedage, feriedage eller  

 søgnehelligdage.
 Har et medlem fx været ansat hos samme arbejdsgiver 10 timer i uge 3/1989,  

 6 timer i uge 4/1989, 11 timer i uge 5/1989 og 11 timer i uge 6/1989,  

 opfylder medlemmet beskæftigelseskravet i uge 6/1989.
 Har et medlem fx været ansat 20 timer i uge 5 og 18 timer i uge 6,  

 opfylder medlemmet ligeledes beskæftigelseskravet i uge 6.
 I forbindelse med undervisningstimer fastsættes beskæftigelsens varighed  

 under hensyn til den forberedelsestid, der udbetales løn for i det enkelte  

 tilfælde.
 Er der tale om personer, der ejer aktier eller anparter i det selskab,  

 hvori de er ansatte, skal der ikke betales dagpengegodtgørelse i tilfælde,  

 hvor de pågældende kan optages i en arbejdsløshedskasse for selvstændige  

 erhvervsdrivende, jf. direktoratets cirkulære af 9. juli 1986 vedrørende  

 medlemskab m.v. for ansatte, der har aktier eller anparter i virksomheden.
 Ophør i ulønnet beskæftigelse medfører ikke krav om dagpengegodtgørelse.
 Møder et medlem frem til et arbejde, uden at dette påbegyndes, anses  

 medlemmet ikke for at være ansat, og arbejdsgiveren skal derfor ikke betale  

 dagpengegodtgørelse, uanset om der ydes betaling for forgæves fremmøde.
 Et medlem, der fast arbejder på nedsat ugentlig arbejdstid, således at  

 arbejdstiden fx er placeret mandag, tirsdag og onsdag, skal ikke have  

 dagpengegodtgørelse hver onsdag, idet medlemmet ikke er afskediget eller  

 hjemsendt, men fortsat er i ansættelsesforholdet.
 Medlemmer, der ophører i arbejdstilbud, er omfattet af bekendtgørelsen.
 Medlemmer, der er på efterløn, og som ophører i en beskæftigelse, er  

 ligeledes omfattet af bekendtgørelsen.
Til § 2 Dagpengegodtgørelsen skal beregnes i forhold til det antal timer,  

 medlemmet var ansat til.
Var medlemmet fx ansat fast til 30 timer om ugen,  

 udgør dagpengegodtgørelsen for een dag højeste dagpengebeløb gange antallet  

 af beskæftigelsestimer divideret med fuld, sædvanlig arbejdstid.
 Det har ikke betydning for dagpengegodtgørelsens størrelse, om medlemmet  

 er deltidsforsikret eller fuldtidsforsikret med en lavere aftalt arbejdstid  

 end fuld, sædvanlig arbejdstid inden for faget, idet udgangspunktet for begge  

 forsikringskategorier er lovens højeste dagpengebeløb beregnet i forhold til  

 det antal timer, medlemmet var ansat til.
 Var medlemmet i et ansættelsesforhold uden aftalt fast arbejdstid, men  

 hvor ansættelsesforholdet er omfattet af en aftalt sædvanlig  

 overenskomstmæssig arbejdstid på fx 38 timer pr. uge, skal der ydes fuld  

 dagpengegodtgørelse i tilfælde af en hel dags ledighed.
 Hvis ansættelsesforholdet ikke er omfattet af en aftalt sædvanlig  

 overenskomstmæssig arbejdstid, skal dagpengegodtgørelsen beregnes  

 forholdsmæssigt, fx hvis pågældende i de sidste 4 uger har været beskæftiget  

 i alt 88 timer hos den samme arbejdsgiver, udgør dagpengegodtgørelsen for een  

 dag 22/38 af højeste dagpengebeløb.
 Modsætningsvis vil fx løsarbejdere med aftalt, sædvanlig arbejdstid på 38  

 timer pr. uge få fuld dagpengegodtgørelse i tilfælde af en hel dags ledighed,  

 selvom de gennemsnitligt kun har arbejdet 22 timer om ugen i de sidste 4  

 uger.
 I tilfælde, hvor indtægten skal omregnes til timer, bruges den gældende  

 omregningssats.
 Regulering af omregningssatsen finder sted pr. 1. april og 1. oktober, og  

 den gældende omregningssats offentliggøres af Direktoratet for  

 Arbejdsløshedsforsikringen.
 Hvis afskedigelsen væsentligst kan tilregnes medlemmet efter  

 arbejdsløshedsforsikringslovens § 63 og Arbejdsdirektoratets bekendtgørelse  

 nr. 719 af 22. december 1982 om betydningen for retten til  

 arbejdsløshedsdagpenge af at undlade at overtage anvist arbejde og ophøre med  

 arbejde, bortfalder dagpengegodtgørelsen.
Til § 3 Et medlem anses for hjemsendt, når arbejdet i henhold til overenskomst  

 eller faglig kutyme er indstillet fx på grund af vejrmæssige forhold eller  

 materialemangel m.v., og arbejdsgiverens forpligtelse til at udbetale løn er  

 bortfaldet.
For et medlem, der arbejder på fuld, sædvanlig arbejdstid, beregnes  

 dagpengegodtgørelse i denne bekendtgørelse pt. ud fra een dag a 7,6 timer  

 svarende til 389 kr.
Efter overgangsreglen skal arbejdsgiveren i 1989  

 maximalt betale dagpengegodtgørelse 5 gange til samme medlem.
 Ved en hjemsendelse af kortere varighed end 7,6 timer skal arbejdsgiveren  

 betale dagpengegodtgørelse for det antal påbegyndte timer, hjemsendelsen har  

 varet.
 For et medlem, der har fast arbejdstid på 38 timer om ugen, og som  

 hjemsendes i 2 timer, udgør dagpengegodtgørelsen pt. således: (389 kr. : 7,6)  

 x 2.
Hvis et medlem, der arbejder på fuld, sædvanlig arbejdstid, bliver  

 hjemsendt 2 timer om mandagen, arbejder tirsdag og onsdag og hjemsendes 3  

 timer om torsdagen, skal arbejdsgiveren betale dagpengegodtgørelse for 2  

 timer om mandagen og 3 timer om torsdagen.
Arbejdsgiveren har herefter  

 udbetalt dagpengegodtgørelse til det samme medlem 2 gange ud af de 5 gange,  

 han er forpligtet til i 1989.
 Var medlemmet ansat hos arbejdsgiveren med 20 timer ugentligt i de sidste  

 4 uger, udgør dagpengegodtgørelsen for een dag a 4 timer pt. maximalt: (389  

 kr. : 38) x 20. Hjemsendes medlemmet 2 1/2 time om mandagen og 3 timer om  

 torsdagen, skal medlemmet have 2 dagpengegodtgørelser, det vil sige for 3  

 timer om mandagen og for 3 timer om torsdagen:
 Hvis et medlem fx hjemsendes kl. 12.00 om mandagen, og hjemsendelsen varer  

 til onsdag morgen, det vil sige i alt 4 timer mandag og 7,6 timer om  

 tirsdagen, skal arbejdsgiveren udbetale een dagpengegodtgørelse svarende til  

 389 kr., det vil sige maximalt for 7,6 timer.
 Hvis pågældende igen hjemsendes om torsdagen, skal der igen betales  

 dagpengegodtgørelse.
 Arbejdsgiveren skal dog ikke betale en dagpengegodtgørelse, hvis et  

 hjemsendt fuldtidsansat medlem opnår fuld, overenskomstmæssig beskæftigelse i  

 den pågældende uge hos samme arbejdsgiver, eller hvis et hjemsendt  

 deltidsansat medlem hos samme arbejdsgiver opnår beskæftigelse i den  

 pågældende uge svarende til det antal timer, medlemmet er ansat til.
 I ugeopgørelsen mellem arbejdsgiver og lønmodtager medregnes kun timer for  

 den uge, hvor hjemsendelsen finder sted.
Til § 4 Arbejdsgiverens forpligtelse bortfalder ikke, hvis medlemmet i tilslutning  

 til afskedigelse m.v. påbegynder kursus, der berettiger til  

 kursusgodtgørelse.
 En arbejdsgivers forpligtelse bortfalder, hvis medlemmet skriftligt  

 tilbydes beskæftigelse hos samme arbejdsgiver den efterfølgende arbejdsdag.  

 Den fortsatte beskæftigelse skal svare til overenskomstmæssig løn og  

 ansættelsesvilkår.
Hvis medlemmet afslår tilbudet, er arbejdsgiveren frigjort fra  

 forpligtelsen til at betale dagpengegodtgørelsen.
Medlemmet kan i stedet få  

 dagpenge fra arbejdsløshedskassen, hvis de øvrige betingelser herfor er  

 opfyldt.
Dette ændrer ikke på den gældende praksis vedrørende de  

 dagpengemæssige konsekvenser af at afvise tilbudt arbejde.
 Har et medlem inden ansættelsens ophør om mandagen fået tilbudt fortsat  

 beskæftigelse om tirsdagen og igen om onsdagen, men ophører uden tilbud om  

 beskæftigelse om torsdagen, skal arbejdsgiveren betale en dagpengegodtgørelse  

 for torsdagen.
Arbejdsløshedskassen vil ikke kunne registrere, om medlemmet har modtaget  

 dagpengegodtgørelse for få timer i situationer, hvor medlemmet i øvrigt ikke  

 udfylder dagpengekort.
Arbejdsgiveren skal derfor i overgangsperioden  

 skriftligt give medlemmet de relevante oplysninger, når forpligtelsen til at  

 udbetale dagpengegodtgørelse er bortfaldet.
Arbejdsløshedskassen vil herefter  

 kunne udbetale arbejdsløshedsdagpenge fra 1. ledighedsdag, hvis de  

 almindelige betingelser for at modtage dagpenge i øvrigt er opfyldt.
Til § 7 En arbejdsgiver, der i 1988 har fået anmeldt eller godkendt en  

 arbejdsfordeling til påbegyndelse i 1989, skal ikke betale  

 dagpengegodtgørelse til medlemmet den dag, hvor medlemmet påbegynder  

 arbejdsfordelingen.
 Uoverensstemmelser om dagpengegodtgørelsen afgøres ved fagretlig  

 behandling eller civilt søgsmål.
