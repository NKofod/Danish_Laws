Til samtlige kommunalbestyrelser og amtsråd I forbindelse med at tilskud til energibesparende foranstaltninger i  

 henhold til lov om begrænsning af energiforbruget i bygninger bortfaldt ved  

 udgangen af 1984, og at den hidtidige ordning for betaling af  

 energikonsulentordningens sekretariat er ændret til en direkte  

 brugerbetaling, har byggestyrelsen udarbejdet en revideret bekendtgørelse,  

 der er bekendtgjort i Lovtidende den 22.5.1985 som bekendtgørelse nr. 187 af  

 29.4.1985.
I bekendtgørelsen, hvis titel er ændret til »bekendtgørelse om  

 varmesyn, energiattest og energikonsulenter« skal opmæksomheden henledes  

 på at kap. 3, 4 og 5 i den hidtidige bekendtgørelse er bortfaldet at varmesynslovens §§ 17 og 18 trods tilskudsreglens bortfald fortsat er  

 gældende, og at kommissoriet for den styringsgruppe, der forestår administrationen af  

 energikonsulentordningen udtrykkeligt er fastlagt i den foreliggende  

 reviderede bekendtgørelses § 8.
 Byggestyrelsen skal endelig for så vidt angår gennemførelse af  

 energibesparende foranstaltninger i fredede bygninger henlede opmærksomheden  

 på, at tilladelse til gennemførelse af sådanne foranstaltninger altid skal  

 indhentes hos fredningsstyrelsen forinden arbejdernes iværksættelse.
 Herudover indeholder bekendtgørelsen følgende større ændringer:
 - Rentabilitetsforudsætninger i § 2 stk. 3:
 Mens rentabilitetsforudsætningerne for så vidt angår de hidtidige  

 tilskudsberettigede bygninger, ejerboliger og udlejningsboliger, er uændrede  

 i nærværende bekendtgørelse, hvilket indebærer, at foranstaltningerne for  

 ejerboliger således fortsat vil anses for rentable, når den årlige besparelse  

 er større end 90, kr. pr. 1000,- kr. investeret, svarende til en simpel  

 tilbagebetalingstid på 11,1 år, og for udlejningsboliger, når den årlige  

 besparelse er større end 175 kr. pr. 1000,- kr. investeret, svarende til en  

 simpel tilbagebetalingstid på 5,7 år, er der ved bekendtgørelsen fastsat  

 regler for rentabiliteten af erhvervsbygninger, hvilket ikke tidligere har  

 været tilfældet.
Katagorien »erhvervsbygninger« dækker alle private  

 erhvervsejendomme.
Ved vurderingen af en foranstaltnings rentabilitet i denne  

 bygningskategori, kan foranstaltningen anses for rentabel i henhold til  

 bekendtgørelsen, når den årlige besparelse er større end 175,- kr. pr. 1000,-  

 kr. investeret, svarende til en simpel tilbagebetalingstid på 5,7 år.
- Reglerne om varmesyn ved salg af bygninger efter 1. januar 1985.  

 Bekendtgørelsens § 4.  

 ----------------------------------------------------------------- Ved salg af en bygning efter 1. januar skal sælger, når bygningen er  

 omfattet af varmesynsloven, inden aftalens indgåelse gøre køber bekendt med  

 ejendommens energimæssige stand, dokumenteret gennem fremlæggelse enten af en  

 energiattest eller en varmesynsrapport.
 Bestemmelsen, der findes i varmesynslovens § 6 indeholder mulighed for  

 ministeren til at undtage bestemte bygningskategorier, og den hjemmel er  

 udnyttet, idet undtaget nu er i henhold til bekendtgørelsens § 4:
- ejerlejligheder - sommerhuse, der ikke er registreret som helårsboliger - uopvarmede bygninger - bygninger, der opfylder kravene til lavenergihuse - bygninger, der overtages af en primærkommune eller et godkendt  

 sanerings- eller byfornyelsesselskab i henhold til sanerings- eller  

 byfornyelsesloven, samt - bygninger, der overtages af statens bygningsfredningsfond.
 For så vidt angår de to sidstnævnte undtagelser skal byggestyrelsen  

 henlede opmærksomheden på, at der ved videresalg af disse bygningskategorier  

 naturligvis skal foreligge en varmesynsrapport eller en energiattest, og at  

 dette ligeledes er tilfældet ved salg af øvrige kommunale ejendomme.
 Det kan i øvrigt oplyses, at overdragelse af en bygning ved tvangsauktion,  

 arv eller gave ikke betragtes som salg i relation til varmesynsloven.
 - Administrationsafgift § 7, stk. 4:
Ved lov nr. 611 af 12. december 1984 om ændring af varmesynsloven  

 ophævedes pr. 1. januar 1985 § 20 stk. 4, hvilket indebærer, at udgifterne  

 til administrationen af energikonsulentordningen fra dette tidspunkt er  

 overgået fra staten til de direkte brugere, d.v.s. de bygningsejere, der får  

 foretaget varmesyn.
Dette indebærer, at energikonsulenterne efter 31.  

 december 1984 skal opkræve et administrationstillæg, der den 1. januar 1985  

 udgør 70,- kr. excl. moms.
Tillægget reguleres som de øvrige honorarsatser i  

 henhold til § 7 årligt på grundlag af omkostningsindeks for rådgivning pr. 1.  

 april.
