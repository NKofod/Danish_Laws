Bekendtgørelse om ændring af bekendtgørelse om høreapparatbehandling § 1 I bekendtgørelse nr. 1140 af den 10. november 2019 om høreapparatbehandling foretages følgende ændringer:
 1. I indledningen indsættes efter »§ 73 a, stk. 3,«: »§ 73 b, stk. 1, § 73 b, stk. 2,«.
 2. Efter § 7 indsættes i kapitel 2:
»§ 7 a.
Sundhedsstyrelsen fastsætter nationale kvalitetskrav til høreapparatbehandling af voksne.
Kravene er gældende for offentlige og private leverandører, puljeklinikker, offentlige audiologiske afdelinger, kommunikationscentre m.fl., der leverer høreapparatbehandling i forbindelse med høretab i medfør af sundhedslovens kapitel 15 a.
Stk. 2. Sundhedsstyrelsen er ansvarlig for at fastsætte og opdatere de nationale kvalitetskrav til høreapparatbehandling af voksne i henhold til denne bekendtgørelse.« Ikrafttrædelsesbestemmelse § 2 Bekendtgørelsen træder i kraft den 2. februar 2023.
