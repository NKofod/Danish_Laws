 Herved bekendtgøres lov om fremskyndet tilbagebetaling af  

 visse afgifter, jf. lovbekendtgørelse nr. 923 af 2. december 1993 med de  

 ændringer og tilføjelser, der følger af § 2 i lov nr. 376 af 18. maj 1994.
 § 1.  (* 2) Virksomheder, der efter  

 merværdiafgiftslovens § 57, stk. 3, har fået tilladelse til at anvende en  

 kortere afgiftsperiode end kvartalet, kan efter anmodning til de statslige  

 told- og skattemyndigheder forskudsvis få udbetalt et beløb svarende til det  

 gennemsnitlige tilgodehavende af overskydende afgift efter § 63 i  

 merværdiafgiftsloven.
 § 2.  (* 2) Virksomheder, der kan få tilbagebetalt  

 afgift efter følgende love, kan efter anmodning til de statslige told- og  

 skattemyndigheder få afgiften tilbagebetalt månedsvis:
Stk. 2.  (* 2) Væksthusgartnerier, der kan få  

 tilbagebetalt afgift efter § 9, stk. 2, i lov om kuldioxidafgift af visse  

 energiprodukter, og som har tilsagn om tilskud fra Energistyrelsen efter lov  

 om statstilskud til dækning af udgifter til kuldioxidafgift i visse  

 virksomheder med et stort energiforbrug, kan efter anmodning til de statslige  

 told- og skattemyndigheder få tilbagebetalt den nævnte afgift månedsvis.
Det  

 samme gælder for andre virksomheder med tilsagn om tilskud fra  

 Energistyrelsen, som kan godtgøre, at kuldioxidafgiften for virksomheden  

 efter tilbagebetaling af 50 pct. af afgiften i henhold til  

 kuldioxidafgiftslovens § 9, stk. 1, tillagt beløb, som kan medregnes efter  

 kuldioxidafgiftslovens § 9, stk. 2, 4. pkt., inden for den seneste  

 opgørelsesperiode har udgjort over 3 pct. af refusionsgrundlaget.
Stk. 3.  (* 2) Månedsvis tilbagebetaling efter stk. 1 og  

 stk. 2 kan kun gives til virksomheder, hvis samlede afgiftsbeløb efter de  

 nævnte love udgør mindst 30.000 kr. årlig, og hvis afgiftsperiode efter  

 merværdiafgiftsloven er kvartalet.
Virksomheder, der er optaget i det  

 register for landbrug og fiskeri m.v., der er nævnt i merværdiafgiftslovens §  

 66, stk. 1, kan dog få tilladelse til månedsvis tilbagebetaling af de nævnte  

 afgifter, såfremt det samlede afgiftsbeløb udgør mindst 15.000 kr. årlig.
 Stk. 4.  Der kan ikke ske månedsvis tilbagebetaling af  

 beløb under 5.000 kr., men tilbagebetalingen kan omfatte flere måneder under  

 eet.
Stk. 5.  (* 2) Virksomheder, der er optaget i det  

 register for landbrug og fiskeri m.v., der er nævnt i merværdiafgiftslovens §  

 66, stk. 1, og som kan få tilbagebetalt afgift efter lov om afgift af  

 ledningsført vand, kan efter anmodning få tilbagebetalt den nævnte afgift  

 kvartalsvis, såfremt afgiftsbeløbet udgør mindst 4.000 kr. årligt.
Der kan  

 ikke ske kvartalsvis tilbagebetaling af beløb under 1.000 kr., men  

 tilbagebetalingen kan omfatte flere kvartaler under eet.
 § 3.  Skatteministeren fastsætter de nærmere regler om  

 beregning og udbetaling eller tilbagebetaling af beløb efter §§ 1 og 2.  

 Ministeren fastsætter herunder regler om regulering af udbetalte beløb samt  

 regler i forbindelse med virksomheders indtræden i eller udtræden af  

 ordningerne.
 Stk. 2.  Såfremt en virksomhed har modtaget et for stort  

 beløb efter §§ 1 eller 2 eller skal tilbagebetale beløb som følge af  

 regulering af udbetalte beløb, afkræves virksomheden det overskydende beløb  

 til betaling senest 14 dage efter påkrav.
 Stk. 3.  Betales et beløb efter stk. 2 ikke rettidigt,  

 skal der betales 1,3 pct. i månedlig rente for hver påbegyndt måned fra den  

 1. i den måned, i hvilken beløbet skal betales af virksomheden, dog mindst 50  

 kr.
 Stk. 4.  Udbetaling eller tilbagebetaling efter §§ 1  

 eller 2 kan kun ske, såfremt virksomheden for tidligere afgiftsperioder har  

 opfyldt sine angivelses- og betalingsforpligtelser efter  

 merværdiafgiftsloven.
 Stk. 5.  Der skal betales et gebyr på 65 kr. for  

 erindringsskrivelser vedrørende betaling af overskydende beløb.
 § 4.  (* 2) Til brug ved kontrollen med udbetaling af  

 beløb efter § 1 har de statslige told- og skattemyndigheder kontrolbeføjelser  

 som nævnt i §§ 74-76 i merværdiafgiftsloven.
 Stk. 2.  For beløb, der tilbagebetales efter en af de i  

 § 2 nævnte love, finder samme lovs kontrolbestemmelser anvendelse.
 § 5.  Med bøde straffes den, der forsætligt eller  

 groft uagtsomt afgiver urigtige eller vildledende oplysninger eller fortier  

 oplysninger til brug for kontrollen med udbetaling af beløb efter § 1 eller  

 tilbagebetaling efter § 2.
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de nævnte overtrædelser  

 med forsæt til uberettiget at opnå udbetalinger efter § 1 eller  

 tilbagebetaling efter § 2, straffes med bøde, hæfte eller fængsel indtil 2  

 år.
 Stk. 4.  (* 2) For overtrædelser, der begås af  

 selskaber, foreninger, selvejende institutioner, fonde eller lignende, kan  

 der pålægges den juridiske person som sådan bødeansvar.
 Stk. 5.  (* 2) Bestemmelserne i merværdiafgiftslovens §  

 82 finder anvendelse for overtrædelser begået efter denne lov.
 § 5 a.  Skatteministeren kan fastsætte bestemmelser om  

 adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for højere  

 administrativ myndighed.
§ 5 b.  (* 2) Reglerne om eftergivelse og henstand i  

 merværdiafgiftslovens § 83 finder tilsvarende anvendelse på afgifter, renter,  

 gebyrer og administrative bøder efter denne lov.
Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af afgifterne.
 § 6.  Loven træder i kraft den 1. december 1980.
 § 7.  Loven gælder ikke for Færøerne og Grønland.
Skatteministeriet, den 20. juni 1994 Ole Stavad / K.
Aasberg Karlsen (* 1) Denne lovbekendtgørelse indeholder bemærkninger om ikrafttrædelses- og overgangsbestemmelser for love, der er vedtaget efter 2. december 1993. Bemærkninger om ikraftrædelses- og overgangsbestemmelser for tidligere vedtagne love kan findes i lovbekendtgørelse nr. 923 af 2. december 1993 eller tidligere bekendtgørelser af loven.
 (* 2) Bestemmelserne i § 1, § 2, stk. 1, 2, (nyt stykke), 3 og stk.
5, (nyt stykke), § 4, stk. 1, § 5, stk. 4 og 5, § 5 a, stk. 3, (ophævet) og § 5 b, i den her anførte affattelse, trådte i kraft den 20. maj 1994 og har virkning fra den 1. juli 1994, jf. § 31 i lov nr.
 376 af 18. maj 1994.
