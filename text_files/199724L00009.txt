Betænkning afgivet af  

 Uddannelsesudvalget den 23. juni 1998 Betænkning over Forslag til lov om undervisning i dansk som  

 andetsprog for voksne udlændinge m.fl. og sprogcentre Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Et af udvalgets spørgsmål og  

 undervisningsministerens svar herpå er optrykt som bilag til  

 betænkningen.
 Endvidere har udvalget modtaget skriftlige og/eller  

 mundtlige henvendelser fra:
AOF, Amtsrådsforeningen i Danmark, Birkerød-Farum Sprogskole, Folkeligt Oplysnings Forbund, Kommunernes Landsforening, Landsforbundet af voksen- og ungdomsundervisere, Liberalt Oplysnings Forbund, LVU, Smidt & Wilken og Sprogskolen i Nordjyllands Amt m.fl.
 Der er af undervisningsministeren og af et mindretal  

 stillet ændringsforslag, hvorom henvises til de ledsagende  

 bemærkninger.
 Herefter indstiller et mindretal   

 (Socialdemokratiets, Centrum-Demokraternes og Det Radikale Venstres medlemmer  

 af udvalget) lovforslaget til vedtagelse med de af  

 undervisningsministeren stillede ændringsforslag.
Et andet mindretal  (Venstres og Det Konservative  

 Folkepartis medlemmer af udvalget) vil redegøre for sin stilling til  

 lovforslaget ved 3. behandling.
Mindretallet vil stemme for de af  

 undervisningsministeren stillede ændringsforslag.
Et tredje mindretal (Socialistisk Folkepartis medlem af  

 udvalget) indstiller lovforslaget til vedtagelse med de af ministeren  

 stillede ændringsforslag nr. 17, 19, 23, 30 og 38 samt de af  

 mindretallet stillede ændringsforslag.
Såfremt mindretallets  

 ændringsforslag nr. 20 bliver forkastet, vil mindretallet dog stemme  

 for det af undervisningsministeren stillede ændringsforslag nr. 21.
 Et fjerde mindretal (Dansk Folkepartis medlem af  

 udvalget) indstiller lovforslaget til forkastelse ved 3. behandling og  

 vil stemme imod såvel de af undervisningsministeren som de af  

 mindretallet stillede ændringsforslag.
 Dansk Folkeparti mener grundlæggende ikke, at  

 flygtninge skal integreres i det danske samfund, hvorfor Dansk Folkeparti  

 heller ikke vil støtte en lovgivning, som skal fremme en sådan  

 integration.
 Lovforslagets formål er, at undervisningen i dansk  

 som andetsprog for flygtninge og indvandrere skal have et  

 kvalitetsmæssigt løft, ligesom ressourcerne til undervisningen  

 skal udnyttes bedre end i dag.
Indledningsvis må bemærkes, at Dansk  

 Folkeparti principielt støtter tankerne om den forstærkede  

 indsats over for indvandrere med hensyn til undervisning i dansk.
Derimod  

 støtter Dansk Folkeparti ikke indsatsen over for flygtninge, da Dansk  

 Folkeparti principielt mener, at flygtninge alene skal have mulighed for at  

 opholde sig her i landet, indtil der bliver fred og ro i deres eget hjemland,  

 og de derefter kan vende tilbage.
Derfor skal flygtninge ikke integreres i  

 det danske samfund.
Havde lovforslaget derfor været delt i to  

 lovforslag, hvor første forslag alene havde omhandlet en styrkelse i  

 undervisningen i dansk over for indvandrere, så havde Dansk Folkeparti  

 principielt kunnet støtte tankerne bag et sådant forslag, mens  

 partiet ikke havde kunnet støtte det andet forslag om  

 danskundervisning af flygtninge.
Ud over principielt at afvise lovforslaget  

 er Dansk Folkeparti betænkelig ved, at ansvaret for undervisningens  

 drift og finansiering overføres til kommunerne.
Området har  

 gennem 12 år været varetaget af amtskommunerne, og det er Dansk  

 Folkepartis indtryk, at det fungerer rimelig godt.
Selv om der lægges  

 op til et kommunalt samarbejde om opgaven, så tror Dansk Folkeparti, at  

 mange kommuner, specielt de mindre landkommuner, vil støde på  

 vanskeligheder f.eks. i form af, at der er et for spinkelt  

 deltagerunderlag.
Ligeledes deler Dansk Folkeparti ikke opfattelsen af, at  

 sprogcentrene skal styrkes i det omfang, lovforslaget lægger op til, og  

 heller ikke, at centrene skal integreres som en del af det øvrige  

 voksenuddannelsessystem.
Dansk Folkeparti tvivler på, at det inden for  

 en ansvarlig økonomisk ramme er muligt at øge timeantallet med  

 30 pct. i forhold til i dag, ligesom Dansk Folkeparti heller ikke finder det  

 nødvendigt, at undervisningstilbudet udvides til også at omfatte  

 undervisning i grundlæggende regning og matematik.
 Dansk Folkeparti stiller sig tvivlende over for  

 bemærkningerne om, at driftsudgifterne til området fra 2003 vil  

 være udgiftsneutrale i forhold til det nuværende udgiftsniveau.  

 Det begrundes med, at der på det tidspunkt vil være færre  

 kursister under den hidtidige ordning, herunder den ekstraordinært  

 store gruppe kursister fra det tidligere Jugoslavien, hvorfor det antages, at  

 de økonomiske konsekvenser for kommunerne vil være neutrale, en  

 antagelse som Dansk Folkeparti ikke deler.
Et femte mindretal (Enhedslistens medlem af  

 udvalget) indstiller lovforslaget til forkastelse ved 3. behandling,  

 men vil dog stemme for de af ministeren stillede ændringsforslag nr.  

 17, 19, 23, 30 og 38 samt de af mindretallet tiltrådte  

 ændringsforslag.
Såfremt det af et mindretal stillede  

 ændringsforslag nr. 20 bliver forkastet, vil mindretallet stemme for  

 det af undervisningsministeren stillede ændringsforslag nr. 21.
 Mindretallet finder, at lovforslaget uden disse af  

 mindretallet stillede ændringsforslag, der fastholder ansvaret for  

 undervisningen i amtsligt regi, reelt vil forringe undervisningens kvalitet.  

 Kommunernes overtagelse af ansvaret for sprogundervisningen vil  

 medføre spredning af den faglige ekspertise, således at  

 mulighederne for at danne undervisningshold med deltagere på samme  

 niveau forringes, og at deltagernes demokratiske indflydelse på  

 undervisningen formindskes.
 Et sjette mindretal (Kristeligt Folkepartis medlem  

 af udvalget) vil redegøre for sin stilling til lovforslaget ved 3.  

 behandling.
Mindretallet vil stemme for de af undervisningsministeren  

 stillede ændringsforslag nr. 19, 23, 30 og 38 samt de af et mindretal  

 stillede ændringsforslag.
Såfremt ændringsforslag nr. 20  

 bliver forkastet, vil mindretallet dog stemme for det af  

 undervisningsministeren stillede ændringsforslag nr. 21.
Æ n d r i n g s f o r s l a g Af	et mindretal  (SF), tiltrådt af et mindretal   

 (EL og KRF):
Til § 2 1)	Stk. 1 affattes  

 således:
»Ethvert amtsråd skal sørge for, at voksne  

 udlændinge, jf. stk. 2, der er folkeregistreret i en kommune  

 (bopælskommunen) beliggende i amtet, kan få undervisning i dansk  

 som andetsprog.« 2)	I stk. 2 ændres »Tilbudet  

 omfatter« til: »Undervisningen tilbydes«.
 3)	Stk. 5, 2. pkt., affattes  

 således:
»Til denne undervisning kan amtsrådet give tilskud,  

 hvis den pågældende bor i amtet.« Ny paragraf 4)	Efter § 2 indsættes som ny  

 paragraf:
»§ 01. I Københavns og Frederiksberg Kommuner varetages  

 amtsrådets opgaver efter denne lov af kommunalbestyrelsen.« Til § 3 5)	Paragraffen affattes således:
»§ 3. Et amtsråd opfylder sin pligt til at sørge  

 for undervisning efter § 2 ved at indgå driftsoverenskomst om  

 udførelse af undervisningen med ét eller flere sprogcentre, jf.  

 kapitel 3, som kan være kommunale, amtskommunale eller private,  

 herunder selvejende institutioner.
Amtsrådet kan endvidere lade  

 undervisningen gennemføre på et sprogcenter under  

 amtskommunen.
Stk. 2. Et sprogcenter kan kun indgå driftsoverenskomst  

 med én amtskommune.
Undervisningsministeren kan fastsætte  

 nærmere regler om indholdet af driftsoverenskomster.
 Stk. 3. Undervisning i henhold til stk. 1 til personer,  

 der er omfattet af lov om integration af udlændinge i Danmark  

 (integrationsloven), iværksættes af amtsrådet efter  

 anmodning fra kommunalbestyrelsen i bopælskommunen og i  

 overensstemmelse med den handlingsplan, som er fastsat for den enkelte  

 udlænding i medfør af integrationsloven.
Stk. 4. En person, der opfylder betingelserne i § 2,  

 stk. 2, og som ikke er omfattet af integrationsloven, henvender sig til  

 amtsrådet i det amt, hvor den pågældende bor, for at  

 få undervisningen iværksat.« Til § 4 6)	I stk. 2 ændres  

 »Undervisningstilbudet« til: »Undervisningen«.
 7)	I stk. 3 ændres  

 »undervisningstilbudet« til: »undervisningen«.
 8)	I stk. 4 ændres »tilbud«  

 til: »undervisningstilbud«.
Til § 5 9)	I stk. 1 ændres  

 »Undervisningstilbud« til: »Undervisningen«.
 10)	I stk. 2 ændres  

 »undervisningstilbud« til: »undervisningen«, og efter »udlænding«  

 indsættes: »,«.
Til § 6 11)	I stk. 1 ændres  

 »kursistens bopælskommune« til: »amtsrådet for det amt, hvor den  

 pågældende bor, jf. § 2, stk. 1«.
Til § 8 12)	»Kommunalbestyrelsen i kursistens  

 bopælskommune« ændres til: »Amtsrådet«.
Til § 9 13)	I 1. pkt. ændres  

 »Kommunalbestyrelsen i bopælskommunen skal sørge for, at  

 personer bosat i kommunen« til: »Amtsrådet skal sørge for, at  

 personer bosat i amtet«.
Til § 10 14)	I stk. 2 udgår ordene  

 »inden for eller uden for den kommune, hvor centret er beliggende«.
 15)	I stk. 3 ændres »jf.  

 § 11« til: »jf. § 3«.
Til § 11 16)	Paragraffen udgår.
 Af	undervisningsministeren, tiltrådt af et flertal  

 (S, V, KF, SF, CD, RV og EL):
 17)	I stk. 1 indsættes efter  

 1. pkt. som nyt punktum:
»Et sprogcenter kan ikke oprettes og drives af flere  

 kommuner i fællesskab.« Af	et mindretal  (SF), tiltrådt af et mindretal (EL  

 og KRF):
Til § 12 18)	1. pkt. affattes således:
»Amtsrådet fører tilsyn med de sprogcentre,  

 som det har indgået driftsoverenskomst med.« Af	undervisningsministeren, tiltrådt af et flertal (S, V, KF, SF,  

 CD, RV, EL og KRF):
Til § 13 19)	Efter stk. 2 indsættes som nyt  

 stykke:
»Stk. 3. Forstanderen kan ikke samtidig være leder af en  

 anden uddannelsesinstitution.« Til § 14 Af	et mindretal  (SF), tiltrådt af et mindretal   

 (EL og KRF):
 20)	Stk. 1 affattes  

 således:
»Med henblik på at rådgive sprogcentrets  

 ledelse og amtskommunen nedsætter amtsrådet i tilknytning til  

 hvert sprogcenter et sprogcenterråd.
Sprogcenterrådet  

 sammensættes af personer, som er udpeget af brugerkommuner,  

 arbejdsformidling og amtskommunen, og repræsentanter for det lokale  

 arbejdsmarked, voksenuddannelsesinstitutioner m.v.
I sprogcenterrådet  

 skal endvidere være repræsentanter valgt af og blandt  

 sprogcentrets kursister og lærere.« Af	undervisningsministeren, tiltrådt af et flertal (S, V, KF, CD  

 og RV):
 21)	Stk. 1  affattes  

 således:
»Med henblik på at rådgive sprogcentrets  

 ledelse og centerkommunen nedsætter centerkommunalbestyrelsen i  

 tilknytning til hvert sprogcenter et sprogcenterråd.  

 Sprogcenterrådet sammensættes af personer, som er udpeget af  

 brugerkommuner og arbejdsformidling, og af repræsentanter for det  

 lokale arbejdsmarked, voksenuddannelsesinstitutioner m.v.
I  

 sprogcenterrådet skal endvidere være repræsentanter valgt  

 af og blandt sprogcentrets kursister og lærere.« Til § 20 Af	et mindretal  (SF), tiltrådt af et mindretal   

 (EL og KRF):
 22)	Paragraffen affattes således:
 »§ 20. Amtsrådet afholder udgifterne til undervisning af  

 kursister, der bor i amtet, jf. dog § 27.
Stk. 2. Har et amtsråd afholdt udgifter, jf.  

 stk. 1, for kursister bosiddende uden for amtskommunen, kan der  

 kræves refusion af den amtskommune, hvor kursisten bor.
Har et  

 amtsråd afholdt udgifter til undervisning af en kursist under 18  

 år, jf. § 2, stk. 3, kan udgiften herved kræves  

 refunderet af den pågældendes bopælskommune.
 Stk. 3. Undervisningen er vederlagsfri for kursisterne, jf.  

 dog § 2, stk. 5.
 Stk. 4. Efter regler fastsat af undervisningsministeren kan  

 der kræves et gebyr af personer, der indstiller sig til en afsluttende  

 prøve uden at være tilmeldt undervisningen.
 Stk. 5. Til personer, der er omfattet af integrationsloven,  

 rekvirerer kommunalbestyrelsen i bopælskommunen mod betaling  

 undervisning i henhold til § 2 hos amtsrådet.
 Stk. 6. Undervisningsministeren kan fastsætte  

 nærmere regler om betalingen for undervisningen, herunder efter  

 forhandling med indenrigsministeren takster for undervisningen.
Stk. 7. Sprogcentre kan udbyde rekvireret undervisning.« Af	undervisningsministeren, tiltrådt af et flertal (S, V, KF, SF,  

 CD, RV, EL og KRF):
 23)	I stk. 3  indsættes efter  

 1. pkt. som nyt punktum:
»Undervisningsministeren kan fastsætte nærmere  

 regler om betalingen for undervisningen, herunder efter forhandling med  

 indenrigsministeren takster for undervisningen.« Af	et mindretal  (SF), tiltrådt af et mindretal   

 (EL og KRF):
Til § 21 24)	»Bopælskommunen« ændres til:  

 »Amtsrådet«.
Til § 24 25)	I stk. 3  ændres  

 »centerkommunalbestyrelser« til: »amtsrådene«.
Til § 25 26)	Paragraffen affattes således:
 »§ 25. Undervisningsministeren kan fastsætte regler om  

 sprogcentrenes indhentning, registrering og videregivelse af kursisternes  

 personnumre, herunder om, i hvilken form oplysningerne skal gives.
 Stk. 2. Amtsrådet kan indhente de oplysninger fra  

 sprogcentrene, der er nødvendige for at varetage dets opgaver i  

 henhold til denne lov.
Stk. 3. Undervisningsministeren kan indhente de oplysninger  

 fra amtsrådene og sprogcentrene, som er nødvendige for at  

 varetage ministeriets overordnede tilsyn med området.
Ministeren kan  

 fastsætte regler herom, herunder om, i hvilken form oplysningerne skal  

 gives.
Stk. 4. Kommunalbestyrelserne i de kommuner, hvor personer,  

 der er omfattet af lov om integration af udlændinge i Danmark, bor, kan  

 indhente de oplysninger fra sprogcentrene, der er nødvendige for at  

 varetage deres opgaver i henhold til integrationsloven.« Til § 26 27)	I stk. 1  ændres  

 »centerkommunalbestyrelsen« til: »amtsrådet«.
 28)	I stk. 2  ændres  

 »centerkommunalbestyrelsen« til: »amtsrådet«.
 29)	I stk. 3  ændres  

 »Kommunalbestyrelsens« til: »Amtsrådets«.
Til § 27 Af	undervisningsministeren, tiltrådt af et flertal (S, V, KF, SF,  

 CD, RV, EL og KRF):
 30)	Stk. 2  affattes  

 således:
»Stk. 2. Efter anmodning fra arbejdsformidlingen gives  

 tilbudet efter stk. 1 også til danske statsborgere, der modtager  

 arbejdsløshedsdagpenge.« Af	et mindretal  (SF), tiltrådt af et mindretal   

 (EL og KRF):
 31)	I stk. 3  ændres  

 »kommunalbestyrelsen« til: »amtsrådet«.
Til § 28 32)	Stk. 1, 2. pkt., affattes  

 således:
»§ 3, stk. 1, §§ 13 og 14, § 17 og  

 § 28, stk. 5, træder dog i kraft den 1. juli 1998.« 33)	I stk. 3, 1. pkt., ændres  

 »Kommunalbestyrelsen i bopælskommunen« til: »Amtsrådet«.
 34)	I stk. 3, 2. pkt., ændres  

 »Kommunalbestyrelsen« til: »Amtsrådet«.
 35)	Stk. 3, 3. pkt.,  

 udgår.
 36)	Stk. 4 udgår.
 Stk. 5 bliver herefter stk. 4.
 37)	Stk. 5, som bliver stk. 4,  

 affattes således:
»Stk. 4. Undervisningsministeren kan indhente oplysninger hos  

 amterne om, på hvilke sprogcentre undervisningen vil blive  

 gennemført efter den 1. januar 1999.« Af	undervisningsministeren, tiltrådt af et flertal  

 (S, V, KF, SF, CD, RV, EL og KRF):
 38)	Efter stk. 5 indsættes som nyt  

 stykke:
»Stk. 6. Staten kan i perioden fra den 1. januar 1999 til den  

 31. december 2001 yde tilskud til sprogcentrenes merudgifter til løn  

 under tjenestefrihed til efteruddannelse af forstandere, lærere,  

 vejledere og øvrige personale.« B e m æ r k n i n g e r Til nr. 1 Ændringsforslaget har til hensigt at sikre et  

 fortsat amtskommunalt ansvar for danskundervisningen for voksne  

 udlændinge, så at den ekspertise, som sprogcentrene har  

 fået opbygget på området, kan fastholdes og videreudvikles.  

 Det er dog fortsat af afgørende betydning, at lovforslagets  

 intentioner om et tæt og forpligtende samarbejde mellem amtskommuner,  

 sprogcentre og kommuner, der kan sikre en fleksibel tilrettelæggelse af  

 undervisningen, fastholdes som et væsentligt element i integrationen af  

 udlændinge i Danmark.
 Følgende kriterier lægges endvidere til grund  

 for ændringsforslaget:
Amtsrådene varetager som hidtil drift og finansiering af  

 undervisningen i dansk som andetsprog efter den 1. januar 1999 for alle  

 personer, der er omfattet af loven.
Det drejer sig såvel om de  

 personer, der er omfattet af integrationslovforslaget (L 60), som  

 øvrige udlændinge, der ikke er omfattet af L 60.
 Bopælskommunalbestyrelserne har ansvaret for, at indvandrere og  

 flygtninge bosiddende i kommunen, der er omfattet af introduktionsprogrammet  

 i henhold til L 60, får et tilbud om danskundervisning (handlingsplan,  

 henvisning). Kommunalbestyrelsen henviser til amtsrådet, der stiller  

 sprogundervisning til rådighed mod betaling.
 Kommunalbestyrelserne udarbejder handlingsplaner og køber  

 undervisning hos amtskommunen til indvandrere og flygtninge, der er omfattet  

 af introduktionsprogrammet, og betaler efter regning med mulighed for  

 ensartet takstfastsættelse på landsplan.
 Amtsrådene har ansvaret for, at der gives tilbud om  

 danskundervisning til uddannelsessøgende, der ikke er omfattet af  

 introduktionsprogrammet, herunder til ledige dagpengemodtagere med  

 utilstrækkelige danskkundskaber.
 Undervisningen foregår på sprogcentre, der kan være  

 kommunale, amtskommunale eller private, herunder selvejende institutioner i  

 overensstemmelse med principperne om sprogcentre i kap. 3.
En kommunalbestyrelse eller flere kommunalbestyrelser i  

 fællesskab, der ønsker at gennemføre undervisningen  

 på et kommunalt sprogcenter, kan indgå overenskomst med  

 amtsrådet herom.
Amtsrådet skal under hensyntagen til  

 opgavevaretagelsens faglige forsvarlighed og økonomiske  

 bæredygtighed i videst muligt omfang imødekomme kommunernes  

 ønsker om kommunal gennemførelse af undervisningen.
 Samarbejdet mellem den ansvarlige integrationsmyndighed, amtet og  

 sprogcentret intensiveres og baseres på et gensidigt forpligtende  

 samarbejde, der kan sikre et fleksibelt samspil mellem sprogundervisningen og  

 de aktiverende elementer i handlingsplanen for den enkelte udlændings  

 integration, bl.a. i sprogcenterrådet.
 Forudsætningerne om kvalificering af undervisningstilbudet,  

 øget undervisningsniveau og styrkelse af sprogcentrenes  

 voksenpædagogiske skolemiljø m.v., bibeholdes i overensstemmelse  

 med L 66.
Til nr. 2 og 6-10 Ændringsforslagene er en følge af, at  

 »tilbyde undervisning« i § 2 ændres til: »sørge for, at  

 voksne udlændinge kan få undervisning« i overensstemmelse med  

 sprogbrugen i de eksisterende regler.
Til nr. 3, 4, 11-16, 18, 24-29 og 31-37 Ændringsforslagene er en følge af, at  

 amtsrådene fortsat skal have ansvaret for finansiering og drift af  

 undervisningen.
Til nr. 5 Ifølge ændringsforslaget til § 2 skal  

 amtsrådet sørge for, at voksne udlændinge kan få  

 undervisning i dansk som andetsprog.
Det betyder, at amtet skal stille  

 undervisning til rådighed på et højt kvalitetsniveau.  

 Undervisningen skal foregå på professionelle sprogcentre, der har  

 tilstrækkelig kapacitet til, at lovforslagets forudsætninger om  

 et bredt, differentieret undervisningstilbud kan efterleves.
Hertil kommer  

 kravet om, at undervisningen skal tilbydes inden for de i lovforslaget  

 anførte frister.
For den gruppe af udlændinge, der er omfattet af lov  

 om integration af udlændinge i Danmark, iværksættes  

 undervisningen ved, at bopælskommunen anmoder amtet herom.  

 Danskundervisningen er en del af det introduktionsprogram, som  

 bopælskommunen inden for en måned efter at have overtaget  

 ansvaret for en udlænding skal tilbyde alle udlændinge, der er  

 omfattet af integrationsloven.
Den nærmere fastlæggelse af  

 indholdet og omfanget af danskundervisningen til den enkelte udlænding  

 fastlægges af kommunen i samråd med sprogcentret.
Det er  

 således bopælskommunens ansvar, at udlændinge omfattet af  

 integrationsloven får danskundervisning i tilstrækkeligt omfang  

 til, at de tilegner sig det danske sprog.
Hold- og niveauplacering varetages  

 af sprogcentret.
 Den gruppe af udlændinge, der ikke er omfattet af  

 introduktionsprogrammet, henvender sig til amtet eller - hvis amtet er  

 indforstået hermed - direkte til sprogcentret for at få  

 undervisningen iværksat.
 Som det fremgår af bemærkningerne til nr. 1,  

 skal amtskommunen i videst muligt omfang imødekomme kommunernes  

 ønsker om kommunal gennemførelse af undervisningen.
Til nr. 17 Med ændringsforslaget præciseres det, at  

 kommunale sprogcentre kun kan oprettes af én kommunalbestyrelse for  

 dermed at sikre, at kun én kommunalbestyrelse er direkte ansvarlig for  

 virksomheden på sprogcentret.
Oprettelsen af et sprogcenter kan derimod  

 ske efter forudgående aftale med én eller flere  

 kommunalbestyrelser, jf. lovforslagets § 11, stk. 1, 1. pkt.
 Ændringsforslaget skal ligeledes sikre, at flere  

 kommuner i fællesskab ikke med hjemmel i § 60 i lov om kommunernes  

 styrelse kan oprette og drive et sprogcenter.
Til nr. 19 Sprogundervisningens særlige karakter gør det  

 væsentligt at sikre, at den daglige ledelse varetages af personer, der  

 opfylder nogle særlige kvalifikationskrav, der fastsættes af  

 undervisningsministeren.
Hertil kommer, at intentionerne om sprogcentrenes  

 størrelse forudsætter fuldtidsbeskæftigede forstandere.  

 Med det foreslåede ændringsforslag præciseres, at  

 sprogcentrets forstander ikke samtidig kan være leder af en anden  

 undervisningsinstitution, f.eks. et voksenuddannelsescenter, et  

 oplysningsforbunds anden undervisningsvirksomhed eller et  

 arbejdsmarkedsuddannelsescenter.
Til nr. 20 Som konsekvens af ansvarsplaceringen for  

 danskundervisningen medfører ændringsforslaget, at det er  

 amtsrådet, der nedsætter sprogcenterrådet og selv udpeger  

 ét af rådets medlemmer.
Samtidig præciserer  

 ændringsforslaget, at det er brugerkommunerne, der er  

 repræsenteret i sprogcenterrådet.
Til nr. 21 Med ændringsforslaget præciseres, at der skal  

 nedsættes et sprogcenterråd i tilknytning til hvert enkelt  

 sprogcenter.
Det præciseres endvidere, at det er de kommuner, hvor  

 kursisterne bor (brugerkommunerne), herunder centerkommunen, der udpeger  

 medlemmer til sprogcenterrådet.
Til nr. 22 Ændringsforslaget er en følge af forslaget  

 om, at amterne fortsat skal have ansvaret for finansiering og drift af  

 undervisningen.
Amtsrådet afholder udgifterne til undervisningen.  

 Bopælskommunalbestyrelserne betaler amtskommunen for undervisning af de  

 personer, der er omfattet af integrationsloven. Ændringsforslagets  

 § 20, stk. 6, der giver undervisningsministeren hjemmel til at  

 fastsætte regler om betaling for undervisningen, er indsat med henblik  

 på eventuel fastsættelse af regler om aktivitetsafhængige  

 tilskud til området for derved at sikre et ensartet serviceniveau  

 på landsplan.
Herudover giver ændringsforslaget  

 undervisningsministeren hjemmel til efter forhandling med indenrigsministeren  

 at fastsætte takster for undervisningen med henblik på at lette  

 den mellemkommunale refusion.
Til nr. 23 Hjemmelen til at fastsætte regler om betaling for  

 undervisningen foreslås indsat med henblik på eventuel  

 fastsættelse af regler om aktivitetsafhængige tilskud til  

 området for derved at sikre et ensartet serviceniveau på  

 landsplan.
Herudover giver ændringsforslaget undervisningsministeren  

 hjemmel til efter forhandling med indenrigsministeren at fastsætte  

 takster for undervisningen med henblik på at lette den mellemkommunale  

 refusion.
Til nr. 30 Ændringsforslaget skal sikre, at arbejdsformidlingen  

 kan henvende sig direkte til et sprogcenter uden bopælskommunens  

 mellemkomst, når der er tale om danske statsborgere, som  

 arbejdsformidlingen afholder udgifterne til, jf. stk. 4.
Til nr. 38 Ud over tilskud til uddannelse, herunder efteruddannelse  

 af forstandere, lærere, vejledere og øvrige personale, som er  

 nævnt i § 24, stk. 1, er der i en overgangsperiode  

 ekstraordinært afsat midler til sprogcentrenes merudgifter til  

 løn under tjenestefrihed til efteruddannelse af sprogcentrenes  

 medarbejdere, jf. de almindelige bemærkninger, afsnit 9, med henblik  

 på at fremme udviklingen på området.
Med  

 ændringsforslaget foreslås indsat hjemmel til at yde tilskud  

 hertil.
Peder Sass (S) Hans Peter Baadsgaard (S) fmd.
Jeppe  

 Kofod (S) Frode Sørensen (S) Carsten Hansen (S) Aage Frandsen  

 (SF) Susanne Clemensen (CD) Elisabeth Arnold (RV) Søren Kolstrup (EL) Anders  

 Mølgaard (V) nfmd.
Hanne Severinsen (V) Else Winther Andersen (V) Ellen  

 Kristensen (V) Brian Mikkelsen (KF) Knud Erik Kirkegaard (KF) Birthe  

 Skaarup (DF) Tove Videbæk (KRF) Fremskridtspartiet havde ikke medlemmer i udvalget.
Bilag Et af udvalgets spørgsmål og  

 undervisningsministerens svar herpå Spørgsmål 6:
Hvad er reglerne for optagelse i en sprogskole i dag sammenlignet med  

 forslaget? Svar:
I dag har amtskommunerne ansvaret for visiteringen til sprogskolerne.
I  

 praksis har amtskommunerne delegeret deres visitationskompetence til de  

 enkelte sprogskoler, der i vidt omfang selv står for optaget af  

 kursister og deres holdindplacering.
Optaget sker normalt ved, at de  

 uddannelsessøgende henvender sig direkte til skolen.
Er der ventetider  

 for optag til den ønskede skole, eller udbyder skolen ikke  

 undervisning på et niveau, der er passende for kursisten, henvises der  

 til en anden skole.
I praksis fungerer det fri skolevalg inden for amtets  

 grænser alene i områder med høj koncentration af  

 udlændinge f.eks. i større byer, hvor der kan være et valg  

 mellem flere mulige sprogskoler.
Der er i dag muligheder for at vælge  

 undervisning i et andet amt end bopælsamtet, hvis bopælsamtet er  

 indstillet på at refundere udgifterne hertil.
Ifølge § 6 i  

 lovforslaget sker optagelse på et sprogcenter efter henvisning fra  

 kursistens bopælskommune, medens indplacering på hold og niveau  

 foretages af sprogcentret selv på baggrund af en pædagogisk  

 vurdering.
Den kommunale henvisning er foreslået indført for at  

 give kommunerne, der skal finansiere og koordinere undervisningen, mulighed  

 for at kunne overskue udgifterne, som er forbundet hermed.
For de personer,  

 der er omfattet af integrationsprogrammet - en gruppe, der efterhånden  

 vil komme til at udgøre en større og større del af  

 sprogcentrenes kursister - skal kommunerne udarbejde individuelle  

 handlingsplaner for integrationen, herunder for danskundervisningens  

 mål, omfang m.v. i tilknytning til henvisningen til sprogcenteret (jf.  

 L 60). For så vidt angår den gruppe undervisningssøgende,  

 der ikke er omfattet af integrationsprogrammet, herunder de kursister, der i  

 henhold til § 27 henvises til sprogundervisning af AF, henviser kommunen  

 til et sprogcenter uden nøjere angivelse af mål, omfang m.v. for  

 den enkelte kursists undervisning.
Dette forudsættes aftalt mellem  

 kursisten, sprogcentret og evt.
AF som led i optagelsen til undervisningen.  

 Kommunal sagsbehandling i tilknytning til henvisningen til  

 sprogundervisningen vil derfor alene være aktuel for de  

 uddannelsessøgende, der er omfattet af integrationsprogrammet.
Jeg  

 forestiller mig, at det i praksis vil være således, at de enkelte  

 kommuner, der henviser til danskundervisning, har aftaler om mulighed for  

 optag på flere mulige sprogcentre beliggende i en rimelig geografisk  

 afstand fra kommunen.
Jeg lægger naturligvis vægt på, at  

 bopælskommunen, der henviser til sprogundervisningen, i videst muligt  

 omfang vil følge de uddannelsessøgendes ønsker om valg  

 af sprogcenter for dermed at tilgodese det frie skolevalg.
Endelig skal jeg  

 henvise til, at centerkommunalbestyrelsen skal sikre (jf. lovforslagets  

 § 11, stk. 3), at kommunalbestyrelser, der ønsker at benytte  

 sig af et undervisningstilbud i centerkommmunen, får mulighed  

 herfor.
