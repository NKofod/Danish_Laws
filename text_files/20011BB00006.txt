Fremsat den 4. oktober 2001 af  

 Keld Albrechtsen (EL) og Frank Aaen (EL) Forslag til folketingsbeslutning om kommunal anvisningsret i  

 privat udlejningsbyggeri Folketinget opfordrer regeringen til inden udgangen af  

 indeværende folketingssamling at fremsætte et lovforslag om  

 kommunal anvisningsret i privat udlejningsbyggeri efter samme retningslinjer,  

 som er gældende i forhold til almene boliger.
Bemærkninger til  

 forslaget By- og boligministeren har forgæves  

 forhandlet med udlejerorganisationerne om en frivillig aftale om udlejning  

 til nydanskere.
Forhandlingerne brød sammen, og der var forskellige  

 udlægninger af årsagerne hertil og forløbet.
Ministeren  

 havde oven i købet en stor pose penge med, men den var ikke stor nok  

 for udlejerne.
De ville have flere penge for at leje ud   selvfølgelig  

 oven i huslejen.
 Så vidt vides står der en uforbrugt pulje i  

 By- og Boligministeriet til denne præmieringsordning til udlejerne for  

 frivilligt at udleje til boligsøgende flygtninge og indvandrere.
By- og Boligministeriet har i et svar af 15. marts 2001  

 på § 20-spørgsmål nr.
S 1987 i folketingssamlingen 2000-01  

 refereret udlejerorganisationernes tilsagn om konstruktive forhandlinger.  

 Ministeren mente, at en frivillig aftale var at foretrække, og  

 ministeren kunne ikke oplyse om tidspunktet for forhandlingernes  

 afslutning.
By- og boligministeren udtalte senere på en  

 høring om byudvikling d. 18. september 2001, at det var  

 nødvendigt at kigge på problemet med kommunal anvisning til den  

 private sektor.
Det ønsker Enhedslisten at bidrage aktivt til med  

 dette beslutningsforslag.
Faktisk mener forslagsstillerne, at det er på  

 høje tid, at sagen kommer videre.
Regeringen opfordres således til at fremsætte  

 et lovforslag, der giver kommunerne anvisningsret til hver 4. ledige  

 lejlighed i den private udlejningssektor.
Kommunerne vil dermed bedre  

 være i stand til at varetage deres boligsociale forpligtelser over for  

 alle i det danske samfund, og man vil kunne skære toppen af  

 ventelisterne mange steder.
Beslutningsforslaget er en revideret genfremsættelse  

 af beslutningsforslag nr.
B 73 fra folketingsåret 2000-01. Se  

 Folketingets forhandlinger, side 3763, og tillæg A, side 3045f.
Skriftlig  

 fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om kommunal  

 anvisningsret i privat udlejningsbyggeri.
(Beslutningsforslag nr.
B 6).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
