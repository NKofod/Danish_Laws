Indholdsfortegnelse I.
Arbejdsformidlingens administration af orlov til uddannelse Dette cirkulære træder i kraft 1. juli 1998. Aftaler om orlov til  

 uddannelse, som indgås efter lov nr. 1060 af 20. december 1995 om orlov med  

 senere ændringer samt bekendtgørelse nr. 48 af 26. januar 1998 om orlov til  

 uddannelse, sabbat og børnepasning administreres efter dette cirkulære.
 AF-cirkulære nr. 70 af 10 april 1996 om Arbejdsformidlingens  

 administration af orlov til uddannelse er bortfaldet.
1. Adgangskrav for orlovsansøgeren 1.1 Generelt Uddannelsesorlovsordningen retter sig mod dagpengeberettigede  

 lønmodtagere, selvstændige erhvervsdrivende og ledige.
 Der kan højst opnås uddannelsesorlov i 52 uger inden for en periode på 5  

 år.
Dog kan ledige som udgangspunkt højst få bevilget uddannelsesorlov i  

 sammenlagt 4 uger.
Der kan efter aftale med Arbejdsformidlingen bevilges  

 yderligere uddannelsesorlov til ledige i op til højst 52 uger.
Som udgangspunkt skal betingelserne for at få bevilget uddannelsesorlov  

 være opfyldt på orlovens starttidspunkt.
Dette gælder således betingelsen om,  

 at orlovspersonen skal være fyldt 25 år og medlem af en arbejdsløshedskasse.  

 Ledige skal endvidere have dagpengeret i hele orlovsperioden.  

 Beskæftigelseskravet skal være opfyldt på ansøgningstidspunktet.
 AF skal påse, at samtlige betingelser for at få orlov er opfyldt.
Der kan ikke dispenseres fra kravet om, at orlovsansøgeren skal være fyldt  

 25 år.
Se dog pkt. 1.3.4.
AF skal endvidere påse, at der foreligger dokumentation for deltagelse i  

 en uddannelse, hvortil der kan opnås orlov, jf.
Arbejdsministeriets  

 bekendtgørelse om uddannelser, hvortil der kan opnås uddannelsesgodtgørelse  

 og orlov til uddannelse (»positivlisten«). Dokumentationen for  

 deltagelse i uddannelse foreligger, når uddannelsesinstitutionen har  

 attesteret, at orlovsansøgeren er optaget på uddannelsen.
 Det er, jfr. bekendtgørelsens § 10, stk. 2, en forudsætning, at den  

 uddannelse, der søges orlov til, enten:
- har et ugentligt antal undervisningstimer på mindst 20 timer, eller - er normeret som heltidsundervisning efter ministerielt fastsatte regler,  

 eller - er godkendt som en uddannelse, der berettiger til statens  

 uddannelsesstøtte.
Forberedelsestimer tæller ikke med til opfyldelse af de 20  

 undervisningstimer.
Kravet om 20 ugentlige undervisningstimer kan opfyldes  

 ved at sammensætte flere uddannelser.
Det er en forudsætning, at de  

 uddannelser, der sammensættes, alle opfylder (»positivlistens«)  

 betingelser.
 Såfremt den orlovssøgende har sammensat flere uddannelser for at opfylde  

 kravet om 20 ugentlige undervisningstimer, og et af kurserne eksempelvis ikke  

 oprettes eller nedlægges efter en periode, skal AF foretage en konkret  

 vurdering af, om der kan dispenseres fra 20-timers kravet efter de  

 retningslinier, som det regionale arbejdsmarkedsråd har fastsat i henhold til  

 § 10, stk. 3, i orlovsbekendtgørelsen.
 Det regionale arbejdsmarkedsråd kan fastsætte retningslinier, efter hvilke  

 AF efter en konkret vurdering kan fravige de ovenfor nævnte krav, hvis det  

 fremmer den uddannelsessøgendes muligheder på arbejdsmarkedet.
Hvis der ansøges om orlov til uddannelse i udlandet, skal orlovspersonen  

 godtgøre, at uddannelsen er oprettet ved lov eller i henhold til lov i  

 udlandet, eller er anerkendt af det pågældende lands nationale  

 uddannelsesmyndigheder.
Ligeledes skal orlovspersonen godtgøre, at  

 uddannelsessteder, der udbyder uddannelser, er oprettet ved lov eller i  

 henhold til lov i udlandet, eller er godkendt af det pågældende lands  

 nationale uddannelsesmyndigheder.
Uddannelser, der indeholder ophold i  

 udlandet, vil også kunne godkendes, såfremt de sædvanlige betingelser er  

 opfyldt.
 Uddannelsen skal derudover opfylde kravet til undervisningstimer m.m, jf.  

 § 10, stk. 2, i orlovsbekendtgørelsen.
 I kravet om, at orlovspersonen selv skal godtgøre, at ovennævnte  

 betingelser er opfyldt, ligger, at orlovspersonen selv må sørge for at  

 fremskaffe dokumentation.
Der kan ikke bevilges uddannelsesorlov til selvstudium.
Derimod kan der  

 bevilges uddannelsesorlov til fjernstudium forudsat, at betingelserne for at  

 bevilge orloven iøvrigt er opfyldt.
For at få udbetalt orlovsydelsen skal orlovspersonen deltage aktivt i  

 uddannelsen, jf.
Arbejdsministeriets bekendtgørelse om uddannelsesaktivitet  

 og indberetningspligt i forbindelse med uddannelser, der følges med  

 uddannelsesgodtgørelse eller med uddannelsesorlovsydelse m. v.
 Det bemærkes, at perioder med orlovsydelse til en uddannelse, der giver  

 ret til SU indenfor SU-klippekortet, kan trække fra i klippekortet.
 Har orlovsansøgeren ret til godtgørelse efter lov om  

 arbejdsmarkedsuddannelser, kan der ikke modtages orlovsydelse under orloven.
 En person, der er påbegyndt en uddannelse, der samtidig er lønarbejde, kan  

 ikke opnå orlov til denne uddannelse.
1.2 Orlovsydelsen Orlovsydelsen udgør et beløb, der svarer til arbejdsløshedsdagpengenes  

 højeste beløb, jf. §§ 47 og 70 i lov om arbejdsløshedsforsikring m.v.
 Orlovsydelse til ledige på dimittendsats udgør et beløb svarende til  

 dagpengebeløbet for dimittender (nyuddannede).
 Arbejdsgiveren har mulighed for at supplere lønmodtagerens orlovsydelse  

 med et aftalt beløb uden, at der sker fradrag i orlovsydelsen.
Fortsætter arbejdsgiveren under orloven med at udbetale en løn, der svarer  

 til lønmodtagerens hidtidige løn, og overstiger lønnen orlovsydelsen, kan  

 orlovsydelsen udbetales til arbejdsgiveren.
Orlovsydelsen udbetales til  

 arbejdsgiveren med det beløb, lønmodtageren ellers ville have modtaget i  

 orlovsydelse, d.v.s. efter eventuelt fradrag for lønarbejde m.v. i  

 orlovsperioden.
1.2.1 Ophævelse af kapitalpension i forbindelse med afholdelse af  

 orlov Orlovspersonen har mulighed for at ophæve sin kapitalpension helt eller  

 delvist til supplerende financiering af afholdelse af orlov.
Der kan  

 maksimalt hæves differencen mellem orlovsydelsen og orlovspersonens hidtidige  

 indtægt, som beregnes på grundlag af gennemsnittet af de sidste 3 måneders  

 indtægt forud for orlovens påbegyndelse.
Ved hidtidig indtægt forstås  

 indtægter, herunder sygedagpenge og orlovsydelse, der ligger 3 måneder  

 umiddelbart forud for den orlovsperiode, som ophævelsen af kapitalpensionen  

 knytter sig til.
Det forudsættes, at der er tale om en kapitalpension, som kan ophæves i  

 utide.
Forudsætter en ophævelse f.eks. arbejdsgiverens samtykke, skal dette  

 indhentes, inden ophævelsen kan finde sted.
Ansøgningsblanket til ophævelse af kapitalpension i forbindelse med  

 afholdelse af orlov er udformet som et bilag til ansøgning om orlov til  

 uddannelse, sabbat eller børnepasning.
Bilaget skal således ikke nødvendigvis  

 indgives sammen med ansøgning om orlov, men skal blot være AF i hænde inden  

 orlovens ophør.
AF påser, at orlovspersonen på tro og love har udfyldt  

 ansøgningsblanketten i samtlige relevante rubrikker, hvorefter blanketten  

 dateres og stemples som indgivet i udfyldt stand med tilhørende  

 indtægtsoplysninger.
AF skal ikke kontrollere de afgivne indtægtsoplysninger.
Ansøgningsblanketten forevises det pengeinstitut/forsikringsselskab, i  

 hvilket kapitalpensionen er oprettet.
Pengeinstituttet/forsikringsselskabet  

 påser, at udregningen af det hæveberettigede beløb er korrekt.  

 Pengeinstituttet/forsikringsselskabet skal ikke kontrollere de af  

 orlovspersonen afgivne indtægtsoplysninger.
Herefter udbetaler  

 pengeinstituttet det hæveberettigede beløb.
 Eventuelle fejlberegninger er udelukkende en sag mellem orlovspersonen og  

 skattevæsenet.
1.3 Lønmodtagere 1.3.1 Beskæftigelseskrav En fuldtidsbeskæftiget lønmodtager skal inden for de sidste 5 år have  

 været ansat som lønmodtager eller have drevet selvstændig erhvervsvirksomhed  

 i væsentligt omfang svarende til mindst 3 års fuldtidsbeskæftigelse.
 En deltidsbeskæftiget lønmodtager skal inden for de sidste 5 år have været  

 ansat som lønmodtager eller drevet selvstændig erhvervsvirksomhed svarende  

 til mindst 2 års fuldtidsbeskæftigelse.
 I forbindelse med en lønmodtagers ansøgning om orlov skal AF påse, at  

 orlovspersonen på tro og love har erklæret, at kravet om forudgående  

 beskæftigelse er opfyldt.
 Til opfyldelse af beskæftigelseskravet medregnes også beskæftigelse i  

 udlandet.
Ved opgørelse af beskæftigelseskravet medregnes ikke beskæftigelse,  

 hvortil der ydes offentligt tilskud til lønnen.
Der medregnes heller ikke  

 udøvelse af selvstændig virksomhed, hvortil der er ydet offentligt tilskud  

 til etablering og drift, herunder etableringsydelse i henhold til lov om en  

 aktiv arbejdsmarkedspolitik, igangsætterydelse i henhold til lov om social  

 bistand eller lignende.
Ved opgørelse af såvel den 3- som 2-årige periode medregnes ikke  

 orlovsperioder med orlovsydelse.
Derudover medregnes ikke perioder med orlov  

 uden løn.
 Dokumentation for beskæftigelse foreligger, når lønmodtageren på  

 ansøgningsblanketten på tro og love har afgivet erklæring om dette.
En lønmodtager anses for at være fuldtidsbeskæftiget, hvis vedkommende de  

 sidste 10 uger før orloven har været ansat på fuld tid (37 timer).  

 Lønmodtagere ansat i færre timer end 37 timer om ugen anses for at være ansat  

 på fuld tid, hvis de er ansat på vilkår, der efter overenskomst eller  

 lignende aftaler mellem arbejdsgivere og lønmodtagere kan sidestilles med  

 fuld tid.
I alle andre tilfælde anses de for at være deltidsbeskæftigede.
 Om forskellige typer af beskæftigelse, der kan tjene til opfyldelse af  

 beskæftigelseskravet for lønmodtagere, se Direktoratet for  

 Arbejdsløshedsforsikringens bekendtgørelse beskæftigelseskrav,  

 dagpengeperiode og aktivperiode.
1.3.2 Medlemskab af en arbejdsløshedskasse og dagpengeret AF skal påse, at arbejdsløshedskassen på ansøgningsblanketten har  

 attesteret, at lønmodtageren er medlem af en arbejdsløshedskasse.
 AF skal endvidere påse, at arbejdsløshedskassen på ansøgningsblanketten  

 har attesteret, at lønmodtageren er dagpengeberettiget ved orlovens start.
1.3.3 Aftale om orlov mellem lønmodtager og arbejdsgiver AF skal påse, at det af ansøgningsblanketten fremgår, at der mellem  

 lønmodtageren og arbejdsgiveren er indgået en skriftlig aftale om orlov, samt  

 at der er aftalt nærmere vilkår for tilbagevenden til arbejdspladsen.
AF skal  

 normalt ikke se aftalen, men kan udbede sig en kopi af aftalen, hvis der  

 vurderes at være behov herfor.
Da det som nævnt er en betingelse for at få bevilget uddannelsesorlov, at  

 orlovsansøger indgår en orlovsaftale med arbejdsgiveren, vil lønmodtagere,  

 der ikke er i et fast ansættelsesforhold hos en arbejdsgiver, der kan aftales  

 orlov med, som f.eks. freelancebeskæftigede, ikke være omfattet.
Personer,  

 der er i støttet arbejde, f.eks. jobtræning, vil kunne få bevilget  

 uddannelsesorlov efter reglerne for lønmodtagere.
Det bemærkes, at en naturlig forståelse af begrebet »orlov« er,  

 at lønmodtageren vender tilbage til arbejdspladsen efter orloven.
Den  

 skriftlige aftale kan dog indeholde vilkår om, at lønmodtageren ikke vender  

 tilbage til ansættelsesforholdet efter endt orlov.
Ved orlovens ophør vil  

 arbejdsløshedskassen i så fald skulle vurdere, om medlemmet skal have en  

 karantæne for selvskyldt ledighed.
Se endvidere nedenfor under pkt. 3.3.  

 Udbetaler arbejdsgiveren under orloven en løn, der er knyttet til en  

 uddannelsesaftale, der fører frem til en egentlig erhvervsuddannelse, vil  

 arbejdsgiveren ikke kunne få udbetalt orlovsydelsen.
1.3.4 Jobrotation Såfremt uddannelsesorloven afholdes som led i et jobrotationsprojekt, kan  

 det regionale arbejdsmarkedsråd godkende, at orloven afholdes på enkeltdage.  

 Orloven skal sammenlagt være på mindst 1 uge, hvilket forudsætter, at  

 projektet sammenlagt indeholder 5 uddannelsesdage.
Ved jobrotation forstås en  

 aftale mellem en eller flere arbejdsgivere og en eller flere lønmodtagere om  

 deltagelse i uddannelse, hvor lønmodtagerne under fraværet erstattes af en  

 eller flere afløsere, der umiddelbart forud for ansættelsen er registrerede  

 som ledige.
 Såfremt orlov afholdes som led i et større jobrotationsprojekt, der er  

 etableret ved kollektiv aftale på en arbejdsplads, kan det regionale  

 arbejdsmarkedsråd i særlige tilfælde bevilge orlov til uddannelse til  

 lønmodtagere, som ikke er fyldt 25 år.
 Det er en betingelse, at den altovervejende del af deltagerne i  

 jobrotationsprojektet er fyldt 25 år.
1.4. Selvstændige erhvervsdrivende 1.4.1 Beskæftigelseskrav Selvstændige erhvervsdrivende skal inden for de sidste 5 år have været  

 ansat som lønmodtagere eller have drevet selvstændig erhvervsvirksomhed i  

 væsentligt omfang svarende til mindst 3 års fuldtidsbeskæftigelse.
 Til opfyldelse af beskæftigelseskravet medregnes også beskæftigelse i  

 udlandet.
 I forbindelse med en selvstændig erhvervsdrivendes ansøgning om orlov skal  

 AF påse, at beskæftigelseskravet er opfyldt.
Ved opgørelse af beskæftigelseskravet medregnes ikke beskæftigelse,  

 hvortil der ydes offentligt tilskud til lønnen.
Der medregnes heller ikke  

 udøvelse af selvstændig virksomhed, hvortil der er ydet offentligt tilskud  

 til etablering og drift, herunder etableringsydelse i henhold til lov om en  

 aktiv arbejdsmarkedspolitik, igangsætterydelse i henhold til lov om social  

 bistand eller lignende.
Ved opgørelse af såvel den 3-årige som den 2-årige periode medregnes ikke  

 orlovsperioder med orlovsydelse.
Derudover medregnes ikke perioder med orlov  

 uden løn.
 Dokumentation for beskæftigelse foreligger, når den selvstændig  

 erhvervsdrivende på ansøgningsblanketten på tro og love har erklæret dette.
1.4.2 Medlemskab af en arbejdsløshedskasse og dagpengeret AF skal påse, at arbejdsløshedskassen på ansøgningsblanketten har  

 attesteret, at den selvstændige erhvervsdrivende er medlem af en  

 arbejdsløshedskasse.
 AF skal endvidere påse, at arbejdsløshedskassen på ansøgningsblanketten  

 har attesteret, at den selvstændige erhvervsdrivende er dagpengeberettiget  

 ved orlovens start.
1.4.3 Ophør med arbejde i virksomheden i orlovsperioden Det er en betingelse for orlov, at den selvstændige erhvervsdrivende ikke  

 arbejder i virksomheden i orlovsperioden.
AF skal således påse, at der ved  

 orlov til den selvstændige erhvervsdrivende foreligger attestation fra  

 arbejdsløshedskassen for, at den selvstændige erhvervsdrivende har  

 sandsynliggjort, at det er muligt at ophøre med at arbejde i virksomheden i  

 orlovsperioden.
1.5 Dagpengeberettigede ledige 1.5.1 Medlemskab af en arbejdsløshedskasse og dagpengeret I modsætning til lønmodtagere og selvstændige erhvervsdrivende, skal  

 ledige ikke opfylde et beskæftigelseskrav for at få bevilget orlov.
Der stilles ikke krav om en bestemt forudgående ledighedsperiode, jfr. dog  

 nedenfor om lønmodtagere, der selv opsiger deres arbejde.
Den ledige skal  

 modtage arbejdsløshedsdagpenge, eller ville have modtaget dagpenge, hvis  

 orloven ikke var påbegyndt.
En lønmodtager, der er blevet sagt op af arbejdsgiveren eller selv har  

 opsagt sit arbejde, kan søge om uddannelsesorlov fra første ledighedsdag.
Det  

 er i den sammenhæng en betingelse, at vedkommende melder sig ledig på AF  

 samme dag, som orloven starter.
Ansøgningen om orlov kan indgives inden  

 fratrædelsen.
 En ansøger, der ophører i en tidsbegrænset stilling eller som er blevet  

 opsagt, vil kunne gå direkte fra et lønarbejde på uddannelsesorlov, såfremt  

 pågældende tilmelder sig Arbejdsformidlingen samme dag som orloven starter,  

 og pågældende i øvrigt ville være berettiget til dagpenge ved ledighed.
AF skal påse, at arbejdsløshedskassen har attesteret, at den ledige er  

 dagpengeberettiget ved orlovens start.
AF skal endvidere påse, at den ledige  

 har dagpengeret i hele orlovsperioden, da AF ikke kan bevilge orlov udover  

 datoen for dagpengerettens ophør.
1.5.2 Lediges orlovsmuligheder i forhold til handlingsplanen Dagpengeberettigede lediges orlovsmuligheder begrænses ikke af  

 handlingsplanen, idet den ledige har ret til orlov til uddannelse.
Det kan  

 således ikke betragtes som saglig grund for afslag på ansøgning om orlov, at  

 den ledige ifølge handlingsplanen f.eks. skal påbegynde et jobtræningsforløb.
Ved tilbud om uddannelse i henhold til den individuelle handlingsplan kan  

 det aftales, at den ledige deltager i uddannelsen på uddannelsesorlov.  

 Bidrager AF økonomisk til uddannelsen, f.eks. ved køb af uddannelsesplads,  

 medregnes uddannelsesperioden i den lediges minimumsret.
Uddannelsesperioden,  

 hvor den ledige er på uddannelsesorlov, medregnes i den lediges  

 dagpengeperiode.
1.5.3 Deltidsbeskæftigede, som står tilmeldt AF Deltidsbeskæftigede personer som samtidig står tilmeldt AF (teknisk  

 ledige) - med eller uden ret til supplerende dagpenge - kan ikke få orlov  

 efter reglerne for ledige, men skal søge uddannelsesorlov efter reglerne for  

 lønmodtagere.
 1.6 Forholdet til lov om arbejdsløshedsforsikring m.v.
 Der henvises til Direktoratet for Arbejdsløshedforsikringens B-vejledning  

 om de forsikringsmæssige aspekter af orlov til uddannelse.
1.6.1. Passiv rådighed Ledige skal under uddannelsesorlov stå passivt til rådighed for  

 arbejdsmarkedet således, at de skal overtage ordinært arbejde, som AF eller  

 arbejdsløshedskassen formidler de pågældende, jf. § 6, stk. 1, i  

 orlovsbekendtgørelsen, medmindre AF har fraveget denne betingelse, jf.  

 nedenfor under 1.6.3.
 Kravet om passiv rådighed gælder dog ikke uddannelsesorlov i udlandet.
De almindelige regler om selvforskyldt ledighed, jf.
Direktoratet for  

 Arbejdsløshedsforsikringens bekendtgørelse om rådighed og selvforskyldt  

 ledighed, finder anvendelse på ledige, som under uddannelsesorlov afslår  

 formidlet arbejde uden en gyldig grund.
 Hvis den ledige afslår et arbejde, formidlet af AF, skal AF indberette den  

 pågældende til arbejdsløshedskassen.
1.6.2 Hensynsfuld formidling Ved formidlingen af ordinært arbejde til en ledig på uddannelsesorlov skal  

 AF handle fleksibelt, idet AF skal tage hensyn til den lediges situation på  

 baggrund af følgende kriterier:
 - AF bør tilstræbe, at der ikke formidles arbejde til en ledig, der er i  

 gang med et uddannelsesforløb, hvis der findes en anden ledig med de  

 efterspurgte kvalifikationer.
 - Det skal indgå i AF's vurdering, hvor lang tid den ledige har tilbage af  

 uddannelsen.
 - Der skal tages hensyn til, om den lediges varige  

 beskæftigelsesmuligheder øges betydeligt ved at gennemføre uddannelsen.
 - Varigheden af det ordinære arbejde skal ses i forhold til den  

 uddannelse, den ledige tages ud af.
1.6.3 Fravigelse af kravet om passiv rådighed AF kan fravige kravet om passiv rådighed, jf. § 6, stk. 2, i  

 orlovsbekendtgørelsen, hvis - der ikke er eller kan forventes mangel på arbejdskraft inden for den  

 lediges fagområde, - det efter retningslinier fra det regionale arbejdsmarkedsråd skønnes, at  

 uddannelsen opfylder arbejdsmarkedets behov, - uddannelsesorloven er kortvarig, hvilket vil sige, at den ikke  

 overstiger ca. 4 uger, eller - uddannelsen medvirker til, at den ledige opnår fast beskæftigelse.
 Ud fra generelle betragtninger bør AF dog ikke fravige kravet om passiv  

 rådighed, selv om en af ovennævnte situationer foreligger, fx. at orloven er  

 kortvarig, hvis den lediges faglige kvalifikationer ligger inden for et  

 aktuelt eller forventet flaskehalsområde.
I de tilfælde, hvor AF skal foretage en vurdering af arbejdsmarkedets  

 behov, skal vurderingen som nævnt baseres på retningslinier, fastlagt af det  

 regionale Arbejdsmarkedsråd.
Retningslinierne skal justeres løbende, idet  

 arbejdsmarkedet er i konstant udvikling.
Arbejdsmarkedsrådenes vurdering af  

 udviklingen på arbejdsmarkedet, som udgives hvert kvartal af  

 Arbejdsmarkedsstyrelsen (den kvartalsvise flaskehalsredegørelse), kan  

 anvendes som redskab ved fastlæggelsen af de regionale retningslinier,  

 således at disse justeres hvert kvartal.
 Hvis AF har fraveget kravet om passiv rådighed under uddannelsesorloven,  

 skal AF markere dette på orlovsbevillingen.
Den ledige er fritaget for at stå til rådighed for formidlet arbejde i  

 orlovsperioden, hvis orloven er bevilget til uddannelse i udlandet.
Dette  

 gælder dog ikke, hvis den ledige under uddannelsen har ophold i Danmark.
Der  

 tænkes her på personer, der bor i Danmark, men deltager i en uddannelse i  

 f.eks.
Tyskland eller Sverige.
 Orlov til uddannelse medregnes i ydelsesperioderne, jf. § 55 i lov om  

 arbejdsløshedsforsikring m.v, og Direktoratet for Arbejdsløshedsforsikringens  

 B-vejledning om de forsikringsmæssige aspekter af orlov til uddannelse.
 Udfører orlovspersonen arbejde i orlovsperioden, vil dette arbejde kunne  

 medregnes til opfyldelse af arbejdskravet i henhold til § 53, stk. 2, i lov  

 om arbejdsløshedsforsikring mv.
 Har orlovspersonen lønarbejde m.v. under orloven, skal der ske fradrag i  

 orlovsydelsen efter reglerne i Direktoratet for Arbejdsløshedsforsikringens  

 bekendtgørelse om fradrag i dagpenge for personer, der deltager i jobtræning  

 eller i individuel jobtræning og fradrag i ydelser i henhold til lov om en  

 aktiv arbejdsmarkedsindsats og lov om orlov.
2. Orlovens varighed 2.1 Varighed, samt opdeling i enkeltperioder Den mindste periode, der kan bevilges orlov til uddannelse i, er 1  

 sammenhængende uge (7 dage), og der kan højst bevilges orlov i op til 52  

 uger.
Ved orlov til uddannelse, der afholdes som led i et jobrotationsprojekt,  

 kan det regionale arbejdsmarkedsråd godkende, at orloven afholdes på  

 enkeltdage.
Orloven skal imidlertid sammenlagt være på mindst 1 uge.
Den nedre grænse på 1 uge for bevilling af uddannelsesorlov skal fortolkes  

 således, at det er muligt at få bevilget uddannelsesorlov, såfremt  

 betingelserne i § 10, stk. 2, i orlovsbekendtgørelsen er opfyldt.
Der er  

 således ikke noget krav om, at undervisningen skal være tilrettelagt over 5  

 undervisningsdage for at § 10, stk. 2, anses for opfyldt, men blot, at der er  

 tale om mindst 20 timers undervisning pr. uge eller heltidsundervisning.
Eksempel: En kursusvirksomhed udbyder et kursus af 24 timers  

 varighed, men kurset strækker sig alene over 3 dage.
I den konkrete situation  

 vil AF kunne bevilge orlov under forudsætning af, at den orlovssøgende i  

 øvrigt opfylder betingelserne.
Det skal imidlertid bemærkes, at der skal  

 bevilges en uges orlov, idet den mindste periode, der kan bevilges orlov  

 udgør 1 sammenhængende uge jf. ovenfor.
Det er ikke muligt at forlænge en orlov, der allerede er bevilget.
Hvis  

 orlovspersonen ønsker en længere orlovsperiode end den bevilgede, skal  

 orlovspersonen søge på ny.
En orlovssøgende, der deltager i en uddannelse med orlovsydelse, og som  

 søger om en ny orlovsperiode i direkte forlængelse af den 1. orlov, anses for  

 dagpengeberettiget uanset, at pågældende er i et fortsat uddannelsesforløb.  

 Det er herved forudsat, at pågældende har opretholdt samme status  

 (lønmodtager, selvstændig eller ledig) ved ansøgning af den 2. orlov.
I  

 tilfælde, hvor uddannelsesorloven afholdes i udlandet, stilles ikke krav om,  

 at pågældende opholder sig i Danmark ved den 2. orlovsperiodes start.
De  

 øvrige dagpengeretsbetingelser skal dog være opfyldt ved påbegyndelsen af den  

 2. orlov.
For at der kan bevilges orlov til et uddannelsesforløb, der består af  

 flere moduler, som ikke er tidsmæssigt sammenhængende, er det en  

 forudsætning, at den samlede uddannelse foregår efter en forud fastlagt  

 undervisningsplan, ligesom hver enkelt modul skal have en varighed på mindst  

 en uge.
I disse tilfælde kan der indgives ansøgning til AF om  

 uddannelsesorlov på een blanket, der således omfatter orlov til hele  

 uddannelsen eller så meget af uddannelsen, som den orlovssøgende har ret til.  

 Det er en forudsætning, at orlovspersonen er dagpengeberettiget ved starten  

 af hver enkelt uddannelsesmodul og det er tillige en forudsætning, at  

 beskæftigede lønmodtagere imellem uddannelsesmodulerne vender tilbage til et  

 arbejde, der ikke er led i uddannelsen.
Uddannelsesorlov til modulopdelte  

 uddannelser er navnlig anvendelig i forbindelse med jobrotationsprojekter,  

 der bl.a. indebærer, at de involverede uddannelsesinstitutioner og  

 virksomheder på forhånd fastlægger terminerne for de ansattes vekslen mellem  

 arbejde og uddannelse.
 Som supplement til den af orlovsansøger m.fl. udflydte ansøgningsblanket  

 påføres i et særskilt bilag start- og sluttidspunkt for hvert enkelt  

 uddannelsesmodul i uddannelsen.
 Er der indlagt ferie i uddannelsen, kan bevillingen omfatte ferieperioden  

 forudsat, at den orlovssøgende fortsætter uddannelsen efter ferieperiodens  

 udløb.
 AF skal i forbindelse med behandlingen af orlovsansøgningen påse, at  

 orloven opfylder kravet om mindste og højeste varighed.
2.1.1 Specielt for ledige Ledige har alene adgang til sammenlagt 4 ugers uddannelsesorlov, såfremt  

 den ledige inden for tre måneder kan eller forventes at kunne få ustøttet  

 arbejde, eller hvis et tilbud i henhold til en individuel handlingsplan  

 forventes at kunne føre til beskæftigelse inden for et område, hvor der er  

 eller forventes mangel på arbejdskraft.
 Er der ikke grund til at tro, at den ledige kan skaffes i beskæftigelse  

 som nævnt, har den pågældende sædvanlig adgang til uddannelsesorlov.
Arbejdsløshedskassen attesterer på ansøgningsblanketten, hvor i  

 ydelsesperioden, den ledige befinder sig til brug for AF's behandling af  

 sagen.
AF skal således ved bevillingen lægge disse oplysninger til grund.
 Den ledige skal som udgangspunkt stå passivt til rådighed for  

 arbejdsmarkedet, jf. pkt. 1.6.
2.2 Opgørelse af orlovsperioder En beskæftiget person kan højst anvende orlov til uddannelse og orlov til  

 sabbat i samlet 52 uger inden for en periode på 5 år.
 En person, der eksempelvis har haft 52 ugers sabbatorlov som lønmodtager,  

 kan således ikke inden for en 5-års-periode få uddannelsesorlov, uanset om  

 vedkommende har skiftet profil fra lønmodtager til selvstændig  

 erhvervsdrivende.
I de 52 uger, hvor en person kan anvende orlov til uddannelse, indgår  

 uger, hvor der er udbetalt uddannelsesgodtgørelse, AMU-godtgørelse og  

 uddannelsesorlovsydelse.
Perioder med AMU-godtgørelse medregnes dog kun, hvis  

 godtgørelsen er udbetalt i mindst en sammenhængende uge.
 5-års-perioden er »rullende« og opgøres i forhold til  

 orlovsperioderne fra den første ydelsesperiodes (AMU-, uddannelsesgodtgørelse  

 (tidligst fra 1.1.1996) eller uddannelsesorlovsydelse (tidligst fra  

 1.1.1994)) starttidspunkt til den nu ansøgte orlovs sluttidspunkt.
Det er arbejdsløshedskassen, der foretager opgørelsen af, hvor mange uger,  

 der er forbrugt af retten til uddannelsesorlov.
Beregningen foretages på  

 baggrund af de seneste 5 år (dog tidligst fra den 1. januar 1994) regnet fra  

 den ansøgte orlovs påbegyndelse, og arbejdsløshedskassen anfører antallet af  

 uger i ansøgningsblanketten.
Ved uger, der ligger mere end 4 år før orlovens  

 påbegyndelse, skal arbejdsløshedskassen oplyse, hvilke uger, der er udbetalt  

 de relevante ydelser for.
AF påser, at arbejdsløshedskassen har foretaget  

 opgørelsen.
 Heri skal endvidere indgå orlovspersonens tro- og loveerklæring overfor  

 arbejdsløshedskassen om, hvorvidt pågældende i perioden fra  

 ansøgningstidspunktet til orlovens påbegyndelse vil følge anden uddannelse  

 med uddannelsesgodtgørelse, AMU-godtgørelse eller uddannelsesorlovsydelse.
 Endvidere skal indgå orlovspersonens tro- og loveerklæring overfor  

 arbejdsløshedskassen om, hvorvidt pågældende som ikke-forsikret i de sidste 5  

 år (dog tidligst fra den 1. januar 1996) har deltaget i kurser med  

 AMU-godtgørelse.
 AF påser, at orlovspersonen har afgivet ovennævnte tro- og loveerklæringer  

 overfor arbejdsløshedskassen.
Uddannelsesorlov, der afholdes i et jobrotationsprojekt, medregnes ikke  

 til de 52 uger, hvis orloven afholdes på enkeltdage.
Der er dog ikke adgang  

 til at afholde mere end 52 ugers orlov inden for 5 år.
Dette betyder, at har  

 en person f.eks. afholdt 52 ugers sammenhængende uddannelsesorlov, har  

 pågældende opbrugt sin ret og kan derfor ikke bevilges orlov på enkeltdage,  

 selv om disse ikke tæller med ved opgørelsen.
3. Afbrydelse af orlov 3.1 Generelt Bliver det nødvendigt at afbryde orloven, enten på grund af forhold som  

 nedenfor nævnt eller andet, ophører den resterende del af den bevilgede  

 orlovsperiode.
Det antal uger, som ikke forbruges på grund af afbrydelse, trækkes ikke  

 fra i den samlede adgang til uddannelsesorlov.
Der kan derfor indgives  

 ansøgning og bevilges orlov af AF igen, hvis betingelserne iøvrigt er  

 opfyldt.
3.2. Barsel Hvis orlovspersonen opfylder betingelserne for at gå på barselsorlov i  

 uddannelsesorlovsperioden, har den pågældende ret til at gå på barselsorlov  

 på de vilkår, der følger af ansættelsesforholdet.
Udnytter orlovspersonen  

 denne ret, afbrydes uddannelsesorloven.
Uddannelsesorloven bliver således  

 ikke udsat på grund af barselsorloven. Ønsker orlovspersonen efter  

 barselsorloven at genoptage uddannelsesorloven, skal vedkommende derfor søge  

 på ny.
3.3. Afskedigelse De almindelige ansættelsesretlige regler gælder under orloven.  

 Orlovspersonen kan således afskediges eller sige op i orlovsperioden under  

 iagttagelse af de regler, der er gældende for det pågældende  

 ansættelsesforhold, herunder gældende varsel.
 Hvis orlovspersonen af sin arbejdsgiver afskediges under orloven, har den  

 pågældende ret til at afbryde orloven og vende tilbage til de i  

 ansættelsesforholdet gældende løn- og ansættelsesvilkår.
Udnytter orlovspersonen denne ret, skal pågældende give arbejdsgiveren  

 meddelelse herom i tidsmæssig tilknytning til afskedigelsen.
Med  

 »tidsmæssig tilknytning« menes omkring en uge.
Orloven afbrydes  

 herefter med den virkning, der er beskrevet ovenfor under pkt. 3.1. Ophører  

 ansættelsesforholdet i orlovsperioden enten på grund af afskedigelse eller på  

 grund af lønmodtagerens opsigelse, vil vedkommende altid kunne fortsætte med  

 at holde orlov indtil orlovsperiodens udløb, hvis dette foretrækkes.
En  

 lønmodtager, som sidder i opsagt stilling, kan få orlov til uddannelse, der  

 strækker sig ud over ansættelsens ophør.
4. Sygdom Opstår der kortvarig sygdom i orlovsperioden, anses orlovspersonen for  

 fortsat at være på orlov, og der vil kunne udbetales orlovsydelse.
 Ved længerevarende sygdom skal orlovspersonen meddele dette til A-kassen,  

 som stopper for udbetaling af orlovsydelsen.
Som hovedregel anses sygdom af mere end 14 dages varighed som  

 længerevarende sygdom.
Der henvises i den forbindelse til Arbejdsministeriets  

 bekendtgørelse om uddannelsesaktivitet og indberetningspligt i forbindelse  

 med uddannelser, der følges med uddannelsesgodtgørelse eller med  

 uddannelsesorlovsydelse m.v. med tilhørende vejledning.
Det er en forudsætning for at modtage sygedagpenge, at orlovspersonen  

 afbryder sin orlov.
Denne ændring af hidtidig praksis er foretaget på  

 baggrund af en udtalelse fra Dagpengeudvalget under Socialministeriet.
 Sygdom under orloven forlænger ikke orlovsperioden.
5. Strejke og lockout (konflikt) Der kan ikke bevilges orlov til dagpengeberettigede medlemmer af en  

 arbejdsløshedskasse, hvis de pågældende er omfattet af en konflikt.
Det er §  

 61 i lov om arbejdsløshedsforsikring m.v., der angiver, hvorvidt  

 orlovsansøgeren er omfattet af konflikt eller ej.
I de tilfælde, hvor en orlov er bevilget, og hvor konflikten indtræder  

 inden orlovens påbegyndelse, kan der ikke udbetales orlovsydelse til  

 ovennævnte persongrupper.
Orlovsbevillingen bortfalder herefter, hvorfor  

 personen må ansøge om orlov påny efter konfliktens ophør.
 Indtræder konflikten imidlertid efter orlovens påbegyndelse, kan orloven  

 fortsætte som hidtil, uden konsekvenser for udbetalingen af orlovsydelsen.
6. Formidling af erstatningsarbejdskraft Arbejdsgiveren angiver på ansøgningsblanketten, om erstatningsarbejdskraft  

 ønskes til den ledige stilling, og om erstatningsarbejdskraften ønskes  

 formidlet af AF.
Der er ikke pligt for arbejdsgiveren til at ansætte  

 erstatningsarbejdskraft.
 I forbindelse med en orlovsansøgning fra en lønmodtager eller en  

 selvstændig erhvervsdrivende, hvor det på ansøgningsblanketten er angivet, at  

 en afløser ønskes, skal AF altid kontakte virksomheden og tilbyde formidling  

 af erstatningsarbejdskraft.
7. Det regionale Arbejdsmarkedsråds mulighed for at  

 yde supplerende tilskud til orlovsydelsen Det regionale arbejdsmarkedsråd kan beslutte at yde et supplerende tilskud  

 til orlovsydelsen på op til 20 % af den højeste orlovsydelse.
Supplementet  

 kan gives til lønmodtagere, der gennemfører uddannelse inden for  

 erhvervsområder, hvor der er eller forventes flaskehalse.
 AF kan i forbindelse med rotationsordninger yde støtte til lønmodtageres  

 uddannelse, jf. bekendtgørelse om en aktiv arbejdsmarkedsindsats.
8. AFs bevilling af orloven Når AF har påset, at alle betingelserne er opfyldt, bevilger AF orloven.  

 AF skal herunder, på baggrund af arbejdsløshedskassens oplysninger samt  

 pågældendes tro- og love erklæringer, tage stilling til, om den ansøgte  

 orlovsperiode kan bevilges.
 Selvom en uddannelse, der skal være på mindst 20 undervisningstimer i en  

 uge, konkret foregår således, at undervisningstimerne er fordelt på 5  

 undervisningsdage eller mindre i den omhandlede undervisningsuge, skal AF  

 bevilge den uddannelsessøgende orlovsydelse for mindst en hel uge svarende  

 til 7 på hinanden følgende kalenderdage.
 Hvis orlovsansøgerens dagpengeret udløber i orlovsperioden, kan AF kun  

 udstede en bevilling, der løber til dette tidspunkt og skal således ikke  

 afslå hele den ansøgte orlovsperiode.
AF kan tidligst bevilge orloven 2 måneder før orlovens start, ligesom  

 arbejdsløshedskassen tidligst kan attestere orlovsansøgningen 2 måneder før  

 orlovens start.
Orlovsansøgeren kan derimod indgive orlovsansøgningen  

 tidligere end 2 måneder før orlovens start.
Hvis ansøgning er indgivet til  

 AF, arbejdsløshedskassen eller uddannelsesstedet senest 1 måned efter  

 uddannelsens start, men inden uddannelsens afslutning, kan AF bevilge orlov  

 med orlovsydelse fra uddannelsens start.
Kopi af bevillingen sendes til arbejdsløshedskassen og orlovsansøgeren.
I  

 forbindelse med bevilling af orlov til en lønmodtager sendes endvidere kopi  

 af bevillingen til arbejdsgiveren.
 I de tilfælde, hvor AF bevilger orlov i en kortere periode end den ansøgte  

 som følge af, at orlovspersonen ikke har dagpengeret i den ansøgte  

 orlovsperiode, skal AF underrette orlovsansøgeren herom.
 Ledige, der skal stå passivt til rådighed under uddannelsesorlov, skal  

 være tilmeldt AF, jf. § 6, stk. 1, i orlovsbekendtgørelsen.
I de tilfælde, hvor AF ved bevillingen af orlov har truffet afgørelse om  

 at undlade at formidle arbejde, jf. § 6, stk. 1 og 2, i  

 orlovsbekendtgørelsen, afmelder AF pågældende ved orlovens start.
AF skal  

 underrette den ledige herom samt om eventuel gentilmelding, jf.  

 bekendtgørelse om en aktiv arbejdsmarkedsindsats.
 På den godkendte bevillingsblanket skal AF angive det 2-cifrede  

 AF-regionsnummer samt registreringsnummeret i statsregnskabet (Reg.nr.), som  

 arbejdsløshedskassen herefter vil anføre i dens regnskab ved de fremtidige  

 udbetalinger af orlovsydelser.
9. Afholdelse af ferie i orlovsperioden Ferie kan afholdes i orlovsperioden.
 Hvis en lønmodtager afholder optjent ferie i orlovsperioden,  

 udsættes den resterende del af orlovsperioden som udgangspunkt til ferien er  

 afsluttet forudsat, at der varsles overfor arbejdsgiveren i overensstemmelse  

 med ferielovens regler.
I de tilfælde, hvor tidspunktet for orlovens ophør er sammenfaldende med  

 uddannelsens sluttidspunkt, forlænges orlovsperioden ikke med afholdelse af  

 ferie i orlovsperioden, idet orloven ikke kan strække sig ud over  

 uddannelsens varighed.
Afholdelse af ferie i disse tilfælde bevirker  

 imidlertid, at lønmodtageren forbruger tilsvarende mindre af orlovsperioden.
 Lønmodtageren modtager ikke orlovsydelse i den periode, hvor der afholdes  

 ferie.
 Afholdelse af ferie i orlovsperioden skal aftales/varsles og afholdes i  

 overensstemmelse med de gældende ferieregler.
Lønmodtageren skal senest 14 dage inden ferien oplyse AF om, at ferie  

 afholdes samt feriens start- og sluttidspunkt.
Manglende underretning til AF  

 om afholdelse af ferie medfører dog ikke, at lønmodtageren ikke kan holde  

 ferien.
 Når AF har modtaget oplysninger fra en lønmodtager om afholdelse af ferie,  

 skal AF underrette arbejdsløshedskassen herom samt oplyse om orlovens ændrede  

 udløbsdato.
 I forbindelse med vejledning om orlovsordningerne bør AF gøre opmærksom  

 på, at orlovspersonen skal holde ferie inden ferieårets udløb for at få de  

 optjente feriepenge udbetalt.
 AF bør i øvrigt vejlede om, at det vil være hensigtsmæssigt, at  

 lønmodtageren i forbindelse med orloven aftaler tidspunktet for afholdelse af  

 ferie med arbejdsgiveren.
 Hvis selvstændige erhvervsdrivende eller ledige afholder optjent ferie  

 under orloven, udsættes orloven ikke.
 Ledige på uddannelsesorlov kan få udbetalt feriedagpenge under  

 uddannelsesinstitutionens ferielukning og lign.
 Dette indebærer, at der ikke vil ske forbrug af uddannelsesorlovsretten i  

 feriedagpengeperioder under orloven.
 Ved konkrete forespørgsler om udbetaling og optjening af feriepenge, bør  

 AF henvise til Ferielovkontoret, Landskronagade 33-35, 2100 København Ø, tlf.  

 31 18 10 50.
 Ved konkrete forespørgsler om udbetaling og optjening af feriedagpenge,  

 bør AF henvise til pågældendes arbejdsløshedskasse.
10. Underretningspligten mellem AF og  

 arbejdsløshedskassen AF skal underrette arbejdsløshedskassen om alle forhold af betydning for  

 udbetalingen af ydelsen, som AF bliver vidende om.
 Hvis orlovsansøgerens dagpengeret udløber i den ansøgte orlovsperiode,  

 skal arbejdsløshedskassen give meddelelse herom til AF i et følgebrev til den  

 attesterede orlovsansøgning.
 Bliver arbejdsløshedskassen opmærksom på, at betingelserne for orlov ikke  

 var tilstede ved bevillingen af orlov, eller at der er sket ændringer i de  

 oprindelige betingelser for orloven, skal arbejdsløshedskassen ligeledes give  

 AF meddelelse om dette.
 Hvis AF tilbagekalder orlovsbevillingen, skal AF straks underrette  

 arbejdsløshedskassen, hvorefter udbetalingen af orlovsydelsen standses.
Arbejdsløshedskassen skal meddele AF, hvis udbetalingen af orlovsydelse  

 stoppes på grund af, at orloven afbrydes.
AF skal herefter betragte orloven  

 for ophørt.
11. Tilbagekaldelse af orlovsbevillinger AF kan tilbagekalde orlovsbevillingen, hvis orlovspersonen ved ansøgningen  

 om orlov har givet AF urigtige oplysninger eller har fortiet forhold, der  

 havde betydning for bevilling af orloven.
AF kan endvidere tilbagekalde  

 orlovsbevillingen, hvis betingelserne for orloven ikke var til stede ved  

 bevillingen af orlov, selv om orlovspersonen ikke har givet urigtige  

 oplysninger eller fortiet forhold.
 AF kan også tilbagekalde orlovsbevillingen, hvis betingelserne for orloven  

 ikke længere er tilstede under orloven.
Tilbagekaldelse skal som udgangspunkt ske fra tidspunktet for orlovens  

 start.
Vurderer Arbejdsformidlingen imidlertid, at den orlovssøgende har  

 været i god tro ved modtagelsen af orlovsbevillingen, bør AF tilbagekalde  

 bevillingen fra det tidspunkt, hvor AF's datering af tilbagekaldelsen må  

 antages at være kommet frem til pågældende.
 Hvis AF undlader at tilbagekalde en orlovsbevilling, selv om  

 arbejdsløshedskassen senere oplyser, at orloverspersonen ikke var  

 dagpengeberettiget ved orlovens start, skal AF forelægge sagen for  

 Arbejdsmarkedsstyrelsen, før der træffes afgørelse.
AF underretter arbejdsløshedskassen, hvis orlovsbevillingen tilbagekaldes,  

 hvorefter arbejdsløshedskassen træffer afgørelse om eventuel tilbagebetaling  

 og sanktion.
Her tænkes bl.a. på betingelserne om uddannelselsesaktivitet,  

 jf.
Arbejdsministeriets bekendtgørelse om uddannelsesaktivitet m.m.
12. Klageadgang AFs afgørelser kan ikke indbringes for anden administrativ myndighed.
Dog kan AFs afgørelser om tilbagekaldelse af en bevilling af orlov  

 indbringes for Arbejdsmarkedets Ankenævn inden 4 uger efter, at klageren har  

 fået meddelelse om afgørelsen.
Arbejdsmarkedets Ankenævn kan se bort fra  

 denne klagefrist, når der er særlig grund hertil.
Arbejdsløshedskassens afgørelser om udbetaling af orlovsydelse m.v. kan  

 indbringes for Direktøren for Arbejdsløshedsforsikringen inden 4 uger efter,  

 at klageren har fået meddelelse om afgørelsen, jf. § 98 i lov om  

 arbejdsløshedsforsikring mv.
Direktørens afgørelser kan indbringes for  

 Arbejdsmarkedets Ankenævn inden 4 uger efter, at klageren har fået meddelelse  

 om afgørelsen, jf. § 99 i lov om arbejdsløshedsforsikring mv.
