Fremsat den 19. april 2005 af Line Barfod (EL), Jørgen Arbo‑Bæhr (EL),  

 Majbrit Berlau (EL), Per Clausen (EL),  

 Rune Lund (EL) og Frank Aaen (EL) Forslag til folketingsbeslutning om  

 oprettelse af lokalråd i lokale enheder Folketinget pålægger regeringen inden udgangen af 2005 at fremsætte  

 lovforslag, der giver kommunerne mulighed for at oprette lokalråd i lokale  

 enheder, der udgør et afgrænset hele.
Bemærkninger til forslaget Forslaget er en uændret genfremsættelse af forslag B 167 fra  

 folketingssamlingen 2003-04 (se Folketingstidende 2003-04, forhandlingerne  

 side  

 10815 og tillæg A side 7859 og 7857).
Baggrund Der er i mange landdistrikter tale om en accelererende afvikling  

 af lokale funktioner og arbejdspladser, og der er i mange byer og  

 landdistrikter meget langt mellem borgerne og politikerne allerede i dag,  

 hvilket  

 vil fortsætte efter implementering af den kommende kommunalreform.
Samtidig har vi dog set gode eksempler på, hvordan udviklingen  

 kan vendes, og at der virkelig kan sættes gang i en god spiral, hvis borgerne  

 inddrages aktivt i at bestemme over deres eget lokalområde og komme med ideer  

 til, hvad der kan gøres.
Det har vi f.eks. set på nogle øer og i  

 kvarterløftsprojekter  

 i storbyerne.
 Forslagsstillerne ønsker at udbrede de gode erfaringer til hele  

 landet, og de store enheder, der tegner sig efter kommunalreformen, gør en  

 styrkelse af det lokale demokrati endnu mere påkrævet.
Storkommuner med en udstrækning på 60-  

 70 km  

 kan føre til afdemokratisering i  

 flere henseender: Den enkelte politiker skal repræsentere langt flere borgere  

 spredt over et stort areal uden kendskab til lokale forhold, og  

 udkantsområder  

 vil let blive yderligere marginaliseret.
Oprettelse af lokalråd er en oplagt  

 mulighed, hvis man ønsker at få aktive borgere i lokalsamfundene.
Ligeledes  

 kan  

 storbyerne have vitalt behov for lokalråd eller et såkaldt byting, der  

 sikrer,  

 at de forskellige bydele bliver hørt og får deres eget aktive liv.
Lokalrådet vil imidlertid kun være et aktiv, hvis det har  

 mulighed for at øve en reel indflydelse på områdets livsnerve: de lokale  

 skoler, daginstitutioner og andre borgerserviceorganer.
Ligesom det skal være  

 et krav, at byrådet skal tage forslag fra lokalrådet alvorligt.
Ikke at de  

 nødvendigvis altid bliver til noget, men forslagene skal have en seriøs  

 behandling.
 Lokalrådet skal f.eks. kunne komme med forslag om lokale  

 trafikforhold, forslag om etablering af en legeplads eller en netcafé,  

 forslag  

 om et tæt samarbejde mellem et plejehjem og en børnehave eller forslag om  

 projektudviklingsstøtte til etablering af et lokalt mejeri.
 Det er vores overbevisning, at de kommende storkommuners  

 byrødder let vil blive overbelastet  på linje med kollegerne i  

 storbyerne  og  

 have et vitalt behov for lokale »lytteapparater« og lokale organer, der kan  

 aflaste kommunalbestyrelsen, når en  

  

 nyudvikling  

  

 , hvor der er behov for  

 detailkendskab, skal sættes i værk.
 Indenrigs- og sundhedsminister Lars Løkke Rasmussen har  

 tidligere, bl.a. på KLs delegeretmøde den 18. marts 2004 udtalt, at der  

 er  

 behov for at »udvikle lokale modeller, der gør det naturligt, interessant og  

 til noget positivt, at borgerne samles i det helt lokale fællesskab   

 landsbyen, sognet, bydelen«.
 Forslagsstillerne er enige med ministeren i dette synspunkt.  

 Eftersom oprettelse af lokalråd ikke synes at være en del af regeringens  

 lovkompleks vedrørende kommunalreformen, genfremsættes forslaget.
 Forslagsstillerne forestiller sig lokalråd opbygget efter  

 nedenstående model:
Lokalråd Nye og eksisterende kommuner skal have ret til at oprette  

 lokalråd i de gamle kommunalenheder og i lokale enheder, der udgør et  

 afgrænset  

 hele, f.eks. bydele, øer, landsbyer eller større bysamfund.
Lokalrådet har hørings- og indstillingsret i alle spørgsmål af  

 betydning for lokalområdet, ligesom lokalrådet har afgørende indflydelse på  

 de  

 lokale institutioners udviklings- og virksomhedsplaner og kan tildeles  

 dispositionsret over udviklingsmidler til området.
Lokalrådet har ikke en  

 selvstændig forvaltning, men et mindre sekretariat til sikring af  

 forbindelseslinjerne mellem byråd og lokalråd.
Lokalrådets kompetence 1.  

 	  

 Høringsret i alle  

 spørgsmål, der vedrører lokalområdet.
 2.  

 	  

 Ret til at  

 igangsætte borgerdebat om lokale forhold.
 3.  

 	  

 Indstillingsret,  

 hvad angår forhold med relation til området, som resultat af egne igangsatte  

 debatter,  

 herunder indstillingsret for alle forhold vedrørende fysisk planlægning og  

 udvikling i lokalområdet.
4.  

 	  

 Lokalrådet kan komme  

 med indstillinger både til byråd og amtsråd.
Indstillinger til amtsrådet kan  

 f.eks. vedrøre et lokalt forslag til igangsættelse af lokal produktion, som  

 har  

 behov for støtte til at komme i gang.
5.  

 	  

 Såfremt byrådet er  

 uenigt i en indstilling fra lokalrådet, kan lokalrådet kræve sagen udsat  

 midlertidigt  

 og maksimalt ½ år.
Udskydelsen skal bruges til gennem borgerhøringer og  

 dialog  

 mellem lokalråd og byråd at søge forlig.
Byrådets afgørelser er i sidste  

 instans afgørende.
6.  

 	  

 I forbindelse med  

 byfornyelse, kvarterløft, kulturprojekter og andre udviklingsmidler til  

 styrkelse  

 af lokalområdet kan byrådet tildele lokalrådet dispositionsret over de  

 tildelte  

 midler.
Lokalrådet er i disse tilfælde forpligtede til at inddrage borgerne i  

 debatten gennem etablering af borgerfora m.v.
 7.  

 	  

 Lokalrådet er  

 sparringspartner og øverste myndighed for udviklings- og virksomhedsplaner i  

 lokalområdets børneinstitutioner og grundskoler og med hensyn til  

 borgerservice.
 8.  

 	  

 Lokalrådet har ikke  

 nogen selvstændig forvaltning, men et mindre sekretariat til at organisere  

 møder og sikre kommunikationen mellem lokalråd og byråd, herunder  

 forvaltningen.
Valg til lokalrådet Lokalrådet er direkte valgt.
Et lokalråd skal have en størrelse,  

 der sikrer en bred repræsentation af holdninger i lokalområdet, f.eks. mindst  

 21 medlemmer.
Kompetenceafgrænsning Lokalrådet har ud over hørings-, initiativ og indstillingsret  

 mulighed for at få tildelt ret til at administrere udviklingsmidler.  

 Lokalrådet  

 er øverste myndighed for institutionernes udviklings- og virksomhedsplaner,  

 den  

 pædagogiske drift, koordination af lokale skolers og daginstitutioners  

 aktiviteter  

 og fagudbud, så der sikres et dækkende fagudbud og et lokalt kulturcenter.  

 Sager, der vedrører de driftsmæssige bevillinger, har lokalrådet ingen  

 indflydelse på, men lokalrådet kan på eget initiativ foretage indstillinger  

 til  

 ændring af anlægs- og driftsbudget.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om oprettelse af lokalråd i lokale enheder.
(Beslutningsforslag nr.
B 76).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
