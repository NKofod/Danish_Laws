(Handelsskoler) I skrivelse af 11. december 1969 fastsatte direktoratet foreløbige  

 retningslinier for beregning af rettegodtgørelse på handelsskolernes  

 statskontrollerede specialkursus.
 Under henvisning hertil skal man herved meddele, at der til lærere, der  

 underviser på handelsskolernes statskontrollerede specialkursus i henhold til  

 bekendtgørelse nr. 332 af 17. september 1968, fra den 1. september  

 1969 at regne kan udbetales rettegodtgørelse i henhold til nedenstående  

 retningslinier.
 Der kan i alle fag pr. faktisk rettet opgave, der i omfang svarer til et  

 halvt eksamensopgavesæt, ydes en rettegodtgørelse på 2 kr. + sædvanligt  

 procenttillæg.
Det vurderede omfang af rettearbejdet udtrykt i halve eksamensopgaver må  

 ikke overstige de opgavetal, der er stipuleret i de årligt udsendte  

 læreplaner for handelsskolernes statskontrollerede specialkursus.
Med hensyn  

 til skoleåret 1969-70 bemærkes særligt, at det vurderede omfang af  

 rettearbejdet, jf. skrivelse af 4. september 1969, ikke må overstige 3/4 af  

 det i læreplanerne stipulerede antal opgaver.
 For studiekredse ydes rettegodtgørelse svarende til aflønningen for to  

 undervisningstimer pr. studiekredsopgave.
For skoleåret 1969-70, hvor der har været udbetalt a conto godtgørelse for  

 opgaveretning i henhold til ovennævnte skrivelse af 11. december 1969, sker  

 den endelige afregning herefter på grundlag af det faktisk rettede antal  

 opgaver.
Såfremt en lærers rettegodtgørelse beregnet på denne måde overstiger  

 den udbetalte a conto godtgørelse, kan differencen udbetales til læreren.
I  

 modsat fald må læreren tilbagebetale differencen til skolen.
