 Virksomhed anker påbud om arbejdspladsbrugsanvisning og punktudsugning  

 idet man arbejder på at substituere dioxan.
 Direktoratet fastholder kredsens påbud idet det er vigtigt at arbejde  

 med dioxanholdige produkter sker sundheds- og sikkerhedsmæssigt fuldt  

 forsvarligt.
 Klage over Arbejdstilsynets kreds København og Frederiksberg kommuners  

 påbud i tilsynsrapporterne 101-94129-006-11-01-89 og 101-94129-006-33-01-89.
 Direktoratet har modtaget Deres klage af 20. juni 1989 over kredsens påbud  

 i forbindelse med tilsynsbesøget den 29. maj 1989.
 Der klages over følgende påbud:
 1. Der skal udarbejdes arbejdspladsbrugsanvisning efter § 20 i  

 Arbejdsministeriets bekendtgørelse nr. 540 af 2. september 1982 om stoffer og  

 materialer for kræftmærket lim indeholdende dioxan, der bruges til  

 sammenlimning af film.
 2. Der skal etableres effektiv afsugning ved de arbejdspladser, hvor der  

 arbejdes med den kræftmærkede lim med dioxan.
 Som begrundelse for klagen anføres, at Johan Ankerstjerne A/S arbejder på  

 at substituere dioxan med et mindre farligt stof, og at ovennævte påbud i  

 givet fald kan vise sig unødvendige.
Kredsen oplyser telefonisk den 30. juni 1989, at Johan Ankerstjerne selv  

 producerer limen, dels til eget brug og dels til videresalg til Statens  

 Filmcentral.
Dette sidste uden at en leverandørbrugsanvisning er medleveret.
På Johan Ankerstjerne sidder 3-4 ansatte og sammenlimer film.
De ansatte  

 sidder tæt bøjet over arbejdet med limningen hele dagen, uden at der er  

 etableret lokaludsugning til at fjerne de organiske opløsningsmiddeldampe,  

 der afgives ved tørring af limen.
Limen indeholder dioxan, der står på Arbejdstilsynets liste over stoffer  

 der anses for at være kræftfremkaldende.
Dioxan er et organisk  

 opløsningsmiddel, der kan give hjerneskade.
Dioxan er opført på  

 Arbejdstilsynets grænseværdiliste med en grænseværdi på 10 ppm/36 mg/m3 og  

 med en markering af, at stoffet kan optages gennem huden.
 Direktoratet vurderer, at det er vigtigt at arbejdet med dioxanholdige  

 produkter sker sundheds- og sikkerhedsmæssigt fuldt forsvarligt og fastholder  

 kredsens påbud om, at der skal udarbejdes arbejdspladsbrugsanvisning for den  

 kræftfremkaldende lim indeholdende dioxan, samt at der skal etableres  

 lokaludsugning for at fjerne de dampe, der afgives ved tørring af limen.
 Denne afgørelse kan inden 4 uger indbringes for arbejdsministeren, jfr. §  

 81, stk. 2, i Lov om arbejdsmiljø.
 P.d.v.
