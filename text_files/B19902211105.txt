 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til kok og smørrebrødsjomfru.
 Stk. 2.  Uddannelsen afsluttes inden for et af følgende  

 specialer:
 Stk. 3.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for Kokke- og  

 Smørrebrødsjomfru-uddannelsen.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence inden for et af  

 specialerne som kok eller smørrebrødsjomfru.
 Uddannelsens varighed og struktur m.v.
 § 4.  Uddannelsen varer 4 år for kokke og 3 år og 1  

 måned for smørrebrødsjomfruer.
 Stk. 2.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
Stk. 3.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 4.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 § 5.  Skoleundervisningen inklusive 1. skoleperiode  

 varer 60 uger for smørrebrødsjomfruelever og 65 uger for kokkeelever.  

 Skoleundervisning veksler med praktikuddannelse som anført nedenfor:
 Stk. 2.  For specialet smørrebrødsjomfru afholdes  

 svendeprøve, jf. § 29, efter afslutningen af 4. skoleperiode.
 Stk. 3.  For specialet kok afholdes svendeprøve, jf. §  

 29, efter afslutningen af 5. skoleperiode.
Fritagelse for dele af uddannelsen § 6.  Gennemførelse af 2. skoleperiode i følgende  

 uddannelser giver fritagelse for 2. skoleperiode i kokke- og  

 smørrebrødsjomfru-uddannelsen:
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede kok og smørrebrødsjomfru skal have  

 et grundlæggende kendskab til køkken-, restaurant- og hotelbranchen samt en  

 elementær viden om serviceydelser.
Den uddannede kok og smørrebrødsjomfru  

 skal endvidere kunne arbejde med såvel a la carte- som selskabsbestillinger  

 og kunne beskrive og kalkulere retter med selvstændighed og begyndende  

 rutine.
Stk. 2.  Den uddannede med specialet kok skal  

 kunne beskrive, indkøbe, kvalitetsvurdere og placere køkkenets almindeligt  

 anvendte råvarer, halv- og helfabrikata samt kunne klargøre, tilberede og  

 anrette køkkenets grundrepertoire.
Den uddannede kok skal endvidere kunne  

 sammensætte, beskrive og udføre enkle selskabsmenuer, beregne vareforbrug,  

 udarbejde kalkulationer samt følge disse.
Derudover skal vedkommende kunne  

 komponere, opskriftsætte og udføre retter af sæsonvarer med begyndende  

 kreativitet samt kunne tilpasse sig arbejdet og samarbejdet i det varme  

 køkken i de almindeligste forretningstyper og følge deres udvikling.
Endelig  

 skal den uddannede kok kende og efterleve bestemmelser og relevant lovgivning  

 for området.
Stk. 3.  Den uddannede med specialet  

smørrebrødsjomfru skal kunne beskrive, indkøbe, kvalitetsvurdere og  

 placere smørrebrødsstuens almindeligt anvendte råvarer, halv- og helfabrikata  

 samt kunne klargøre, tilberede og anrette smørrebrødsstuens komponenter og  

 grundrepertoire.
Den uddannede smørrebrødsjomfru skal endvidere kunne  

 sammensætte, beskrive og udføre enkle morgenborde, »brunch«, kolde  

 borde, buffeter og receptioner, beregne vareforbrug og udarbejde  

 kalkulationer samt følge disse.
Derudover skal den uddannede kunne komponere,  

 opskriftsætte og udføre forskellige former for smørrebrød og kolde retter af  

 sæsonvarer med begyndende kreativitet samt kunne tilpasse sig samarbejdet i  

 smørrebrødsstuen i de almindeligste forretningstyper og følge disses  

 udvikling.
Endelig skal den uddannede kende og efterleve bestemmelser og  

 relevant lovgivning for området.
Skoleundervisningen § 8.  Undervisningen, der under hele forløbet på en  

 helhedsorienteret måde skal omfatte både praktisk og teoretisk undervisning,  

 har som mål at give eleven de fornødne generelle og specielle  

 kvalifikationer, herunder at give eleven forudsætning for at varetage de  

 funktioner, uddannelsen sigter imod.
Grundfag § 9.  Undervisningen omfatter følgende grundfag: 1)  

 Produktion og service. 2) Sundhed, 40 timer. 3) Hygiejne. 4) Naturfag. 5)  

 Dansk (A), 60 timer. 6) Fremmedsprog (B). 7) Førstehjælp og elementær  

 brandbekæmpelse. 8) Miljø (B). 9) Virksomhedslære (B).
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
 § 10.  Undervisningen i 2. skoleperiode omfatter  

 følgende grundfag, der har en vejledende uddannelsestid svarende til 11,2  

 uger:
 Stk. 2.  Grundfagene, der er nævnt i stk. 1, undtagen  

 nr. 6, fremmedsprog (B), afsluttes i 2. skoleperiode.
Områdefag § 11.  Undervisningen i områdefag i 2. skoleperiode  

 har følgende mål, vejledende uddannelsestid og øvrige rammer for indholdet:
 Eleven skal gennem teoretisk og praktisk bearbejdning opøves i at  

 klargøre, fremstille og anrette enkle retter til servering i henholdsvis  

 restaurant, institution, fastfood-forretninger og cafeterier.
 Vejledende uddannelsestid: 3,9 uger. (Restaurant 1,6 uger,  

 institution 1,6 uger og cafeteria/fastfood 0,7 uger).
 Eleven skal gennem teoretisk undervisning og praktiske øvelser gøres  

 fortrolig med grundlæggende anretning, servering, emballering og distribution  

 i restaurant, cafeteria, institution og cateringvirksomheder.
 Vejledende uddannelsestid: 1,6 uger.
 Eleven skal teoretisk og i praksis kunne bearbejde:
 - Indkøbsfunktioner med varebestilling og varemodtagelse ud fra givne  

 opgaver.
 - Prisberegning med udregning af kostpriser på udvalgte eksempler.
 - Regnskab med enkle eksempler på indkøbs- og salgsregnskaber.
 - Markedsføring med orientering om markedsføringens grundlæggende  

 principper (intern/ekstern).
 Vejledende uddannelsestid: 1,6 uger.
 § 12.  Undervisningen i områdefag i 3., 4. og 5.  

 skoleperiode har følgende mål, vejledende uddannelsestid og øvrige rammer for  

 indholdet:
Eleven skal være i stand til at anvende branchens kalkulationssystem i det  

 daglige arbejde, kunne vurdere og medvirke til at styre lønsomheden i de  

 almindeligste virksomhedstypers produktions- og servicefunktioner, kunne  

 kalkulere de ydelser, der produceres, og kunne følge og overholde givne  

 kalkulationer.
Endvidere skal eleven være i stand til at opbygge og prissætte  

 spisekort, smørrebrødskort, vinkort, tilbud m.v. tilpasset de almindeligste  

 forretningstyper i branchen.
Undervisningen for kokkeelever indeholder større  

 stofmængde og højere detaljeringsgrad end undervisningen for  

 smørrebrødjomfruelever.
 Vejledende uddannelsestid: Kokkeuddannelsen 0,9 uger og  

 smørrebrødsjomfru-uddannelsen 0,6 uger.
Eleven skal gennem oplæring i sammenhængen mellem indkøb, forbrug, salg,  

 omsætningshastighed m.v. være i stand til at vurdere de faktorer i det  

 daglige arbejde, der påvirker og udgør virksomhedsøkonomien.
Desuden skal  

 eleven blive bevidst over for anvendelse og overholdelse af kalkulationer og  

 kunne vurdere dækningsbidragets størrelse i de almindeligste  

 virksomhedstyper.
 Vejledende uddannelsestid. 0,3 uger.
Eleven skal, gennem oplæring i opbygning af tekster til menu- og  

 smørrebrødskort, tilbud m.m. samt formulering af menukortbeskrivelse ud fra  

 givne valgte retter, sættes i stand til at læse, forstå og formulere  

 opskrifter, anvisninger og menuer på dansk-fransk.
Endvidere skal eleven  

 gøres fortrolig med branchens franske og danske fagudtryk.
Undervisningen for  

 kokkeelever indeholder større stofmængde og højere detaljeringsgrad end  

 undervisningen for smørrebrødsjomfruelever.
 Vejledende uddannelsestid: Kokkeuddannelsen: 0,9 uger og  

 smørrebrødsjomfru-uddannelsen 0,6 uger.
Eleven skal i den daglige produktion kunne tilgodese, at  

 hygiejneforskrifter efterleves.
Eleven skal endvidere kunne efterleve de  

 lovbestemte krav, der gælder for branchen og opnå indsigt i de konsekvenser,  

 manglende hygiejne kan få.
Endvidere skal eleven kunne tilgodese, at  

 næringsindholdet i maden under tilberedning bevares bedst muligt og kunne  

 forstå sammenhængen mellem korrekt tilberedning og bevarelse af  

 næringsindholdet i de tilberedte retter.
Yderligere skal eleven indlæres i  

 diætetikkens grundprincipper og være i stand til at efterkomme gæsters ønsker  

 om specialkost.
Elever med specialet smørrebrødsjomfru skal tillige indlæres i Vejledende uddannelsestid: Kokkeuddannelsen 0,5 uger og  

 smørrebrødsjomfru-uddannelsen 1,1 uger.
Eleven skal lære at planlægge samarbejdende gruppers og egen arbejdsgang  

 under hensyntagen til tid, vareudnyttelse, økonomi, hygiejne og ernæringslære  

 og kunne planlægge en given arbejdsopgave enten selvstændigt eller i  

 samarbejde med andre.
Desuden skal eleven kunne kombinere flere  

 arbejdsopgaver i den daglige arbejdssituation.
Endvidere skal eleven kunne  

 planlægge og fordele arbejdet med klargøring, tilberedning, anretning,  

 ekspedition og afrydning og opnå indsigt i betydningen af korrekt klargøring  

 til fælles- og enkeltopgaver.
Eleven skal kunne disponere  

 klargørings-/tilberedningstidsforbrug, opnå indsigt i sammenhængen mellem  

 ressourcebesparelserne ved arbejdsplanlægning og kunne omsætte  

 opskrift/menukortbeskrivelse til arbejdsgang.
Yderligere skal eleven kunne  

 disponere ved varebestilling, fremadrettet klargøring m.v. og kunne anvende  

 forkalkulationer, prisfastsættelser m. m. som et planlægningsværktøj.
Endelig  

 skal eleven kunne disponere efter hygiejneforskrifter og relevante  

 ernæringsmæssige aspekter.
Elever med specialet kok skal tillige Vejledende uddannelsestid: Kokkeuddannelsen 5,7 uger og  

 smørebrødsjomfruuddannelsen 3,1 uger.
Specialefag § 13.  Undervisningen i specialefag inden for  

 uddannelsen til kok har følgende mål, vejledende uddannelsestid og  

 øvrige rammer for indholdet:
Praktisk køkkenarbejde Eleven skal kunne omsætte og kombinere teoretisk indlært viden og  

 erfaringer til praktisk udførelse af opgaver fra enkle grundtilberedninger  

 over klassisk a la carte køkken til kreative kombinationer og nyskabelser.  

 Eleven skal kunne udbygge viden og færdigheder fra praktikstedet til at  

 omfatte det udbud af retter, der almindeligvis forekommer i hovedtyperne af  

 branchens virksomheder, samt sættes i stand til at imødekomme gæsters ønsker  

 om specialkost.
Eleven skal kunne klargøre, tilberede, anrette og prissætte  

 retter, kunne beherske grundtilberedningsmetoderne, kunne udvikle variationer  

 af disse og beherske det almindeligt forekommende klassiske a la carte  

 repertoire samt udvise kreativitet.
Yderligere skal eleven gøres økonomisk  

 bevidst og forstå at udnytte de givne ressourcer.
Endelig skal eleven  

 motiveres til at videreudvikle sig inden for området.
 Vejledende uddannelsestid: 7,7 uger.
 § 14.  Undervisningen i specialefag inden for  

 uddannelsen til smørrebrødsjomfru har følgende mål, vejledende  

 uddannelsestid og øvrige rammer for indholdet:
Eleven skal kunne omsætte og kombinere teoretisk indlært viden og  

 erfaringer til praktisk udførelse af opgaver fra enkle grundtilberedninger  

 over klassisk dansk smørrebrødskøkken til kreative kombinationer og  

 nyskabelser.
Eleven skal kunne udbygge viden og færdigheder fra praktikstedet  

 til at omfatte det udbud af smørrebrød og kolde retter, der almindeligvis  

 forekommer i hovedtyperne af branchens virksomheder.
Endvidere skal eleven  

 med udgangspunkt i praktikteori sættes i stand til at klargøre, tilberede,  

 anrette og prissætte givne/valgte opgaver, kunne beherske smørrebrødsstuens  

 grundtilberedningsmetoder og desuden kunne udvikle variationer af disse og  

 kunne beherske det almindeligt forekommende danske klassiske repertoire af  

 smørrebrød og kolde retter.
Eleven skal kunne imødekomme gæsters ønsker om  

 specialkost, og motiveres til at videreudvikle sig inden for branchen.  

 Endelig skal eleven selvstændigt kunne udvikle sine kreative evner, gøres  

 økonomisk bevidst og forstå at udnytte de givne ressourcer.
 Vejledende uddannelsestid: 6,6 uger.
 Eleven skal bibringes en grundlæggende (almen) viden om drikkevarer  

 således, at eleven får indsigt i og forståelse af, hvad der kan serveres til  

 de menuer og anretninger, der leveres fra smørrebrødskøkkenet.
 Vejledende uddannelsestid: 0,3 uger.
Valgfag § 15.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Valgfagene i 2. skoleperiode har et omfang  

 svarende til en vejledende uddannelsestid på 1,7 uger.
 Stk. 3.  Valgfagene i 3. og 4. skoleperiode i  

 smørrebrødsjomfru-uddannelsen har et omfang svarende til en vejledende  

 uddannelsestid på 4,8 uger.
 Stk. 4.  Valgfagene i 3., 4. og 5. skoleperiode i  

 kokkeuddannelsen har et omfang svarende til en vejledende uddannelsestid på  

 5,2 uger.
Undervisningsplan § 16.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Samlæsning § 17.  Der kan samlæses med tjener-, receptionist- og  

 køkkenassistentelever.
Praktikuddannelsen § 18.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 19.  Målet med praktikuddannelsen er, at eleven  

 opnår færdigheder i de arbejdsdiscipliner, der kræves inden for  

 uddannelsesområdet.
 Stk. 2.  Eleven skal opnå færdigheder inden for følgende  

 områder:
 I smørrebrødsjomfru-uddannelsen praktisk bearbejdning af de  

 grundtilberedningsmetoder af råvaregrupper, der forekommer i  

 smørrebrødsstuen.
 Stk. 3.  Oplæring i de enkelte discipliner skal foregå  

 under iagttagelse af korrekte arbejdsbevægelser, fornøden sikkerhed (værktøj,  

 maskiner, redskaber), personlig hygiejne, køkkenhygiejne, udvikling af  

 personlig kreativitet, hensyn til bevarelse af varernes næringsværdi og god  

 økonomi i ressourceforbruget.
 § 20.  Ved praktikuddannelsens gennemførelse skal der  

 sikres eleven beskæftigelse med og opnåelse af færdigheder i de  

 arbejdsfunktioner m.v., der har været omfattet af de foregående skoleophold,  

 og som vil blive omfattet af efterfølgende skoleophold i overensstemmelse med  

 skolens undervisningsplan på en sådan måde, at skoleundervisningen og  

 praktikuddannelsen understøtter og supplerer hinanden.
 Stk. 2.  Praktikvirksomheden skal i de enkelte  

 praktikperioder afholde en samtale med den enkelte elev om dennes  

 arbejdsindsats og udvikling i praktikperioden.
§ 21.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til praktikvirksomhederne.
 Bedømmelse og uddannelsesbeviser m.v.
Uddannelsesbevis § 22.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale,  

 jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 23, og afsluttende praktikerklæring er udstedt, jf. § 21, stk.  

 2, og når svendeprøve er bestået, jf. § 32, stk. 2.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter ved svendeprøven, jf. § 32, stk. 4.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 23.  Når alle skoleperioder i uddannelsen med det  

 valgte speciale er gennemført og betingelsen i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelse skal være opfyldt for at  

 udstede skolebevis, jf. dog stk. 4: Eleven har opnået mindst karakteren 6 i  

 gennemsnit af alle afgivne karakterer i grundfag, områdefag og specialefag,  

 jf. § 28, stk. 4.
 Stk. 3.  Skolebeviset skal indeholde:
 Stk. 4.  Hvis betingelsen for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 26,  

 stk. 3.
 Stk. 5.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 24.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 25.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 23.
Skolevejledning § 26.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde:
Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelsen for  

 udstedelse af skolebevis, jf. § 23, stk. 2, ikke er opfyldt.
Skolen kan dog  

 udstede en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 27.  Ved karaktergivning anvendes 13-skalaen, jf. §  

 17 i eksamensbekendtgørelsen.
Skolens afsluttende bedømmelse § 28.  Skolen afholder eksamen i følgende grundfag:
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  I de enkelte områdefag og specialefag giver  

 skolen ved afslutningen af den sidste skoleperiode en standpunktskarakter i  

 forhold til målene for undervisningen i disse fag, jf. §§ 11-14.
 Stk. 4.  Skolen fastsætter en gennemsnitskarakter på  

 grundlag af alle afgivne karakterer i grundfag, områdefag og specialefag, jf.  

 stk. 1, 2 og 3. Ved beregningen vægter karaktererne dobbelt i følgende 2 fag:
 Stk. 5.  For valgfag foretages bedømmelse efter reglerne  

 om disse fag.
Svendeprøve § 29.  Efter sidste skoleperiode afholder Det faglige  

 udvalg for Kokke- og Smørrebrødsjomfru-uddannelsen en svendeprøve for  

 henholdsvis kokkeelever og smørrebrødsjomfruelever.
Prøven varer 2 dage.
Stk. 2.  Censorer (skuemestre) udpeges af det faglige  

 udvalg efter indstilling fra Centralforeningen af Hotelværter og  

 Restauratører i Danmark og Restaurations- og Bryggeriarbejder Forbundet.  

 Censorerne udvælges for et tidsrum af 2 år.
Censorerne skal opfylde  

 habilitetskravene i henhold til eksamensbekendtgørelsen.
Det faglige udvalg  

 udarbejder en vejledning for skuemestrene om svendeprøvens forløb og  

 udførelse.
Vejledningen findes på skolerne, hvor den skal være tilgængelig  

 for eleverne.
Stk. 3.  Ved begyndelsen af sidste skoleperiode sender  

 praktikvirksomheden en indstilling til det faglige udvalg om elevens  

 deltagelse i svendeprøven.
Indstillingen foretages på en blanket udarbejdet  

 af det faglige udvalg.
Samtidig indbetaler virksomheden et gebyr til dækning  

 af udgifterne ved prøvens afholdelse.
 Stk. 4.  Eleven kan kun deltage i svendeprøven, hvis der  

 ved afslutningen af sidste skoleperiode er opnået karakteren 6 eller derover,  

 jf. § 28, stk. 4.
Stk. 5.  Opgaverne til prøverne sendes af det faglige  

 udvalg forseglet til skolerne, der opbevarer prøverne på forsvarlig vis.  

 Umiddelbart inden prøvens påbegyndelse brydes seglet i overværelse af en  

 repræsentant for skolens administration, en elevrepræsentant og en  

 skuemester.
Udvalget bestemmer tidspunktet for prøvens afholdelse.
 Stk. 6.  Med hensyn til den kreative opgave, jf. § 30,  

 stk. 4 og 6, og § 31, stk. 4 og 6, trækker eleven senest 12 dage før prøvens  

 afholdelse en opgave med anført kuvertantal, kalkulationsfaktor og prisliste.  

 Ud fra denne foretager eleven en varebestilling og kalkulation, som afleveres  

 på skolen i samme uge.
 § 30.  Svendeprøven i specialet kok består af  

 en skriftlig, en mundtlig og en praktisk prøve.
 Stk. 2.  Den skriftlige prøve varer 2 timer og 30  

 minutter og indeholder spørgsmål inden for følgende områder:  

 Menusammensætning, ernæringslære, hygiejne, desserter, fagudtryk og kendskab  

 til råvarer og deres anvendelse inden for branchens grundrepertoire.
 Stk. 3.  Den mundtlige prøve indeholder spørgsmål inden  

 for følgende områder: Varekendskab, klargøring, tilberedning, ernæringslære,  

 hygiejne og fagsprog.
Stk. 4.  Den praktiske prøve består af Stk. 5.  Den bundne opgave, jf. stk. 4, nr. 1, har  

 følgende indhold: Klargøring og tilberedning af en ret inden for en af  

 følgende grupper: Forret, suppe, fiskeret, grønt- og æggeret, frokostret og  

 dessert.
 Stk. 6.  Kreativitetsopgaven, jf. stk. 4, nr. 2, har  

 følgende indhold: Tilberedning og anretning af en selvkomponeret a la carte  

 ret inklusive kalkulation og varebestilling inden for følgende hovedemner:  

 Kød, fisk, vildt eller fjerkræ.
 Stk. 7.  Den bundne opgave og kreativitetsopgaven har  

 tilsammen en varighed af 4 klokketimer inklusive 30 minutter til oprydning.
 § 31.  Svendeprøven i specialet  

smørrebrødsjomfru består af en skriftlig, en mundtlig og en praktisk  

 prøve.
 Stk. 2.  Den skriftlige prøve varer 2 timer og 30  

 minutter og indeholder spørgsmål inden for følgende områder: Varekendskab,  

 kvalitet, tilberedning og anretning af smørrebrødskøkkenets grundrepertoire.
 Stk. 3.  Den mundtlige prøve består af spørgsmål inden  

 for områderne: Varekendskab, klargøring, tilberedning, anretning,  

 ernæringslære, hygiejne og fagsprog.
Stk. 4.  Den praktiske prøve består af Stk. 5.  I den bundne opgave, jf. stk. 4, nr. 1, skal  

 der fremstilles en ret inden for en af følgende grupper: Forret,  

 sildeanretning, smørrebrød, salat, ost, dessert og receptionsanretning.
 Stk. 6.  Kreativitetsopgaven, jf. stk. 4, nr. 2, har  

 følgende indhold: Tilberedning og anretning af en selvkomponeret a la carte  

 ret inklusive kalkulation inden for følgende hovedemner: Fisk, skaldyr, kød,  

 salat, ost og dessert.
 Stk. 7.  Den bundne opgave og kreativitetsopgaven har  

 tilsammen en varighed af 4 klokketimer inklusive 30 minutter til oprydning.
 § 32.  Kriterierne, som lægges til grund for  

 svendeprøvebedømmelsen, er de mål for uddannelsen, der er nævnt i § 7.
 Stk. 2.  Der gives 1 karakter for den skriftlige prøve,  

 1 karakter for den mundtlige prøve og 2 karakterer for den praktiske prøve (1  

 karakter for den bundne opgave og 1 karakter for kreativitetsopgaven). For at  

 bestå skal eleven opnå en gennemsnitlig karakter på minimum 6, dog skal  

 summen af de to karakterer for den praktiske prøve være mindst 12.
Stk. 3.  Hver skuemester giver 1 karakter, beregnet som  

 et gennemsnit af de karakterer, som er nævnt i stk. 2, med een decimal.
Den  

 endelige karakter fastsættes efter almindelige afrundingsregler.
Stk. 4.  Hvis eleven har opnået karakteren 6, 7 eller 8  

 (karaktersum 24-36) anføres »Bestået« på uddannelsesbeviset.
Hvis  

 eleven har opnået karakteren 9 (karaktersum 37-40) anføres »Bestået med  

 ros« på uddannelsesbeviset.
Hvis eleven har opnået karakteren 10  

 (karaktersum 41-45) anføres »Bronzemedalje« på uddannelsesbeviset.  

 Hvis eleven har opnået karakteren 11 eller 13 (karaktersum 46-52) anføres  

 »Sølvmedalje« på uddannelsesbeviset.
 Stk. 5.  Karaktererne for de mundtlige og praktiske  

 prøver meddeles eleven umiddelbart efter prøvens afslutning.
 § 33.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 skoleundervisning eller praktikuddannelse.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttrædelses- og overgangsbestemmelser § 34.  Bekendtgørelsen træder i kraft den 1. januar  

 1991.
 § 35.  Elever, der har gennemført efg-basisuddannelsen  

 inden for levnedsmiddelområdet, er fritaget for 2. skoleperiode.
