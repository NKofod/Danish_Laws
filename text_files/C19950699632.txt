Som Finansministeriet tidligere har orienteret om, blev der som led i  

 aftale- og overenskomstforhandlingerne i foråret opnået enighed mellem  

 Finansministeriet og Centralorganisationernes Fællesudvalg om en ny  

 ferieaftale for tjenestemænd og overenskomstansatte m.fl. i staten.
Aftalen  

 forudsattes at træde i kraft med virkning for optjeningsåret 1996.
 Da aftalen som nævnt også omfatter overenskomstansatte m.fl., der er  

 omfattet af ferieloven, blev aftalen forelagt Direktoratet for  

 Arbejdstilsynet til godkendelse i henhold til ferielovens § 3.
 Godkendelsesproceduren er endnu ikke afsluttet, og efter de nu  

 foreliggende oplysninger må der forventes at hengå endnu nogen tid, før den  

 endelige afgørelse foreligger.
 Indtil videre vil det derfor fortsat være de hidtil gældende ferieregler,  

 der finder anvendelse, dvs. for tjenestemænd cirkulære af 22. juni 1993 om  

 ferie for statens tjenestemænd (* 3) og for overenskomstansatte m.fl. de  

 feriebestemmelser, der er optaget i de enkelte (fælles)overenskomster.
 Nærmere orientering vil blive udsendt, når der foreligger en endelig  

 afgørelse i sagen.
Finansministeriet Den 20. november 1995 P.M.V.
 E.B.
