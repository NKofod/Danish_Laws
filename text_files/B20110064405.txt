Bekendtgørelse om ændring af bekendtgørelse om indberetningspligter m.v. efter skattekontrolloven § 1 I bekendtgørelse nr. 227 af 16. marts 2011 om indberetningspligter m.v. efter skattekontrolloven foretages følgende ændringer:
 1. § 13, stk. 4, nr. 1, ophæves, og i stedet indsættes:
»1) Goder omfattet af ligningslovens § 16, stk. 3, 3. og 4. pkt., uanset om den samlede årlige tildeling af sådanne goder overstiger grundbeløbet efter ligningslovens § 16, stk. 3, 3. pkt.
Indberetning skal dog foretages, hvis den ansatte tildeles et enkelt gode, hvis værdi overstiger det nævnte grundbeløb.
2) Goder omfattet af ligningslovens § 16, stk. 3, 5. pkt., uanset om den samlede årlige tildeling af sådanne goder overstiger grundbeløbet efter denne bestemmelse.« Nr. 2-6 bliver herefter nr. 3-7.
 2. I § 13, stk. 4, indsættes som nr. 8:
»8) Avis leveret på medarbejderens bopæl, som er tildelt medarbejderen uden lønnedgang, og som ikke er omfattet af fritagelserne for indberetningspligt efter 1 eller 2.« § 2 Stk. 1. Bekendtgørelsen træder i kraft den 17. juni 2011 og har virkning for indberetninger vedrørende juni 2011 eller senere.
 Stk. 2. Den indberetningspligtige kan for perioden januar-maj 2011 vælge at indberette efter § 13, stk. 4, nr. 1, i bekendtgørelse om indberetningspligter m.v. efter skattekontrolloven, som affattet ved § 1, nr. 1.
