 Mellem Statens Herkomstkonrol med Skovfrø og -planter og undertegnede  

 planteskole indgås nedenstående overenskomst om herkomstkontrol med  

 skovtræfrø og -planter.
I.
Kontrollens område Kontrollen omfatter planter, frembragt af frø, for hvilket der er udstedt  

 oprindelsesbevis af Statens Herkomstkontrol med Skovfrø og -planter.
Sådanne oprindelsesbeviser udstedes for a.
Frø, som er høstet efter indsamlingstilladelse af de af Statens  

 forstlige Kåringsudvalg kårede frøavlsbevoksninger.
b.
Frø, som er høstet efter indsamlingstilladelse i de frøplantager, der  

 er kårede af Statens forstlige Kåringsudvalg.
c.
Importerede skovtræfrø og -planter af EF-træarterne i alle tilfælde  

 samt af øvrige OECD-træarter til forstlige formål (herunder juletræs og  

 pyntegrøntsformål), for hvilke der skal foreligge betryggende udenlandsk  

 herkomstcertifikat.
II.
Planteskolen forpligter sig til Bogføring 1 a.
Ved udsåning og prikling straks at bogføre lokalisering i en dertil  

 indrettet lommebog.
1 b.
For alle plantepartier, der hidrører fra kontrolfrø, at føre det på  

 oprindelsesbevisets fod trykte planteskolekontrolblad.
Frø- og plantepartier  

 med forskellige oprindelsesbevisnumre må aldrig sammenblandes.
1 c.
Senest to måneder efter udførelsen af et arbejde med et frø- eller  

 planteparti (såning, optagning, prikling), at ajourføre det pågældende partis  

 kontrolblad.
1 d.
At indføre effektuerede plantesalg på kontrolbladet, således at dette  

 i hvert fald er ajourført 1. juli og 1. februar.
1 e.
At aflevere oprindelsesbeviser for udsolgte plantepartier med  

 påtegningen »udskrevet« eller »udsolgt« til kontrolløren  

 i forbindelse med kontrolbesøg.
Inddeling af planteskole og afmærkning af plantepartier 2 a.
At inddele arealet i permanente afdelinger af passende størrelse,  

 således at ethvert planteparti kan lokaliseres til afdeling og bed- (eller  

 række-) rummer ved hjælp af bogføringen.
2 b.
I kulturer at holde alle partier (også partier, der ikke hidrører fra  

 kontrolfrø), vel adskilte, idet der i bede med flere provenienser af samme  

 træart opretholdes et skel af ca. 30 cm længde med anden træart mellem de  

 enkelte provenienser.
2 c.
At sørge for, at alle partier afmærkes med herkomstbetegnelse i  

 marken.
 Orden under transport m.v.
 3. Ved transport, sortering, indslåning og pakning at  

 holde partierne forsvarligt adskilte og afmærkede.
 Kataloger m.v.
4 a.
I plantekataloger og andre generelle plantetilbud, der tilsendes  

 skovdistrikter, at anføre nøjagtige betegnelser for herkomst, samt for  

 planter, der hidrører fra frø fra de kårede frøavlsbevoksninger og  

 frøplantager, tillige at anføre kåringsnummer og eventuelle litrabetegnelse.
4 b.
Til Herkomstkontrollen at sende et eksemplar af alle kataloger og  

 generelle plantetilbud.
Salg af planter 5 a.
Ved fakturering af planter til endelig forbruger, hvor der ikke  

 udstedes egentlige oprindelsesbeviser, at anføre stamcertifikatnr., træart,  

 alder samt herkomst for partiet.
5 b.
Ved salg til anden tilsluttet planteskole af plantepartier, der  

 hidrører fra kontrolfrø, at udstede oprindelsesbeviser for disse.
Beviserne  

 skal udstedes i stigende løbenummerorden over tiden.
Lignende  

 oprindelsesbeviser udstedes ved eksport.
5 c.
At indsende kopier af nyudstedte oprindelsesbeviser til  

 Herkomstkontrollen.
Beviserne indsendes senest den nærmest følgende af  

 datoerne 1/1, 1/3, 1/5, 1/7, 1/9 og 1/11.
5 d.
At indsende alle anullerede eksemplarer af oprindelsesbeviser til  

 Herkomstkonrollen.
Egen frøimport 6. Såfremt en planteskole ønsker selv at importere frø  

 til eget brug og de heraf frembragte planter skal underlægges  

 Herkomstkontrollen, må planteskolen anmode om oprindelsesbevis (gult), og i  

 lighed med frøhandlere erlægge en afgift af samme størrelse som den til  

 enhver tid for frøhandlere gældende.
Afgift for kontrol 7. Til bestridelse af udgifter ved kontrolarbejdet,  

 årligt til Herkomstkontrollen at betale en afgift efter fastsatte takster.
 Afgiften opkræves i juli-august måneder for det igangværende kontrolår (1.  

 juli - 30. juni).
 Taksterne fastsættes af Landbrugsministeriet i særlig bekendtgørelse  

 herom.
III.
Statens Herkomstkontrol med Skovfrø og -planter forpligter sig til 1. Mindst een gang årligt at aflægge kontrolbesøg i  

 den kontrollerede virksomhed.
Herkomstkontrollen er iøvrigt berettiget til  

 når som helst at kontrollere, at virksomheden følger de under II nævnte  

 regler.
 2. Årligt at meddele navnene på de planteskoler, der  

 er tilsluttet kontrollen, evt. i fagpressen, samt lejlighedsvis i fagpressen  

 at redegøre for kontrolvirksomheden.
IV.
Mægling Eventuelle uoverensstemmelser kan forlanges søgt mæglet af Statens udvalg  

 for kontrol med forstligt Formeringsmateriale, idet sagen så vidt muligt  

 indbringes for udvalget gennem en af planteskolernes repræsentanter i dette.
V.
Opsigelse Overenskomsten kan af begge parter opsiges uden varsel til 1. juli, - dog  

 i tilfælde af grov misligholdelse øjeblikkeligt.
Alle af Herkomstkontrollen  

 udleverede og ikke benyttede oprindelsesbeviser skal tilbageleveres ved  

 udtrædelse af kontrollen.
