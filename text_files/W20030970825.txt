Landsskatteretskendelse af 5. september 2003 vedr.
Landbrug   

 fradrag for tab på driftsbygninger A klager for indkomståret 1999 over, at skatteankenævnet ikke  

 har godkendt selvangivet fradrag for tab ved salg af driftsbygninger 100.179  

 kr.
Det fremgår af sagen, at klageren den 3. maj 1999 erhvervede  

 landbrugsejendommen X af sin moder.
Købesummen på 4,7 mio. kr. blev fordelt  

 således, at 200.000 kr. henførtes til driftsbygningerne, 500.000 kr. til  

 stuehuset og 4.000.000 kr. til jorden omfattende ca. 90 ha.
Klageren har efterfølgende nemlig den 30. november 1999  

 videresolgt en del af ejendommen.
Klageren har derved overdraget  

 bygningsparcellen på 2,7 ha  

    

  

 samt en  

 vindmølleparcel, hvorpå klageren som sælger er forpligtet til at opføre en ny  

 vindmølle.
Overdragelsessummen er aftalt til i alt 10.200.000 kr.
Efter  

 parternes aftale er overdragelsessummen fordelt således, at der til  

 driftsbygningerne, stuehuset og jorden er henført henholdsvis 300.000 kr.,  

 700.000 kr. og 200.000 kr.
Den resterende del af overdragelsessummen er  

 henført  

 til vindmøllen.
Det er i øvrigt mellem parterne aftalt, at køber af sælger  

 får  

 refunderet omkostninger til renovering af ejendommen på 200.000 kr., da  

 ejendommen overtages af køber med omfattende mangler.
Overtagelsen er aftalt  

 til den 1. marts 2000.
 Det fremgår videre af sagen, at klageren i forbindelse med  

 renoveringen af driftsbygningerne på sin anden landbrugsejendom beliggende Y  

 benyttede driftsbygningerne på X som svinestald.
 I regnskabet for indkomståret 1999 har klageren selvangivet et  

 tabsfradrag på 100.179 kr.
Skatteankenævnet har ikke godkendt det selvangivne tab.
Efter  

 nævnets opfattelse skal der være afskrevet på driftsbygningerne, for at tab  

 kan  

 fratrækkes.
Nævnet har i den forbindelse henvist til lovteksten i  

 afskrivningslovens § 21, stk. 3. Der har i det konkrete tilfælde ikke været  

 mulighed for at afskrive, da der ikke kan afskrives i indkomstår, hvori  

 bygninger sælges, jf. afskrivningslovens § 20.
 For klageren har klagerens repræsentant har fremsat påstand om,  

 at klageren er berettiget til at fratrække et tabsfradrag på 100.179 kr. i  

 henhold til afskrivningslovens § 21, da driftsbygningerne efterfølgende er  

 solgt til et mindre beløb end den nedskrevne værdi.
 Til støtte for påstanden har klagerens repræsentant bl.a. anført  

 følgende:
Det er vores opfattelse, at der kan foretages tabsfradrag efter  

 afskrivningslovens § 21, stk. 1. Bygningen har i indkomståret 1999 opfyldt  

 betingelserne for at kunne afskrives efter afskrivningslovens § 14. Bygningen  

 har nemlig været anvendt erhvervsmæssigt og anvendelsen af bygningen har  

 været  

 til et formål, som ikke er nævnt på negativlisten i afskrivningslovens § 14,  

 stk. 2, nemlig som karantænestald til grise.
Der er fra skatteankenævnets  

 side  

 heller ikke stillet spørgsmål ved denne erhvervsmæssige anvendelse af  

 bygningen.
Men på grund af afskrivningslovens § 20, stk. 1, kan der ikke  

 afskrives på bygningen, da det er bygningens salgsår.
Derfor står A i den  

 uheldige situation, at da købsåret også er salgsåret for bygningen, har han  

 ikke haft mulighed for at afskrive på bygningen, uanset at han har anvendt  

 den  

 til et afskrivningsberettiget formål.
Det er vores opfattelse, at det ikke har været hensigten med  

 reglen i afskrivningslovens § 21 om tabsfradrag, at den uheldige kombination  

 med køb og salg af en bygning samme år skulle forhindre anvendelsen af  

 tabsfradragsreglen i § 21. Det er endvidere vores opfattelse, at det heller  

 ikke er et krav for at opnå tabsfradrag efter § 21, at der skal være  

 afskrevet  

 på bygningen i løbet af ejerperioden.
Den skal blot have været anvendt  

 erhvervsmæssigt og til et afskrivningsberettiget formål i løbet af  

 ejerperioden.
Klagerens repræsentant har videre henvist til sammenhængen  

 mellem afskrivningslovens § 21 om tabsfradrag og afskrivningslovens § 22 om  

 nedrivningsfradrag.
Efter § 22 kan der aktiveres et tabsfradrag, uanset om  

 der  

 er afskrevet på bygningen.
Kravet er blot, at bygningen har været anvendt til  

 et afskrivningsberettiget formål i løbet af ejerperioden.
Hvis man i den  

 konkrete sag anvender nævnets fortolkning af § 21, vil der opstå en forskel  

 mellem betingelserne for at få tabsfradrag efter § 21 og betingelserne for at  

 få indirekte tabsfradrag efter § 22, stk. 2.
 Landsskatteretten skal  

 udtale:
 Afskrivningslovens § 21, stk. 1, 2 og 3, har følgende ordlyd:
§ 21. Genvundne afskrivninger eller tab ved salg af bygninger  

 eller installationer, hvorpå der er afskrevet efter § 14 eller § 15,  

 medregnes  

 i den skattepligtige indkomst for salgsåret efter reglerne i stk. 2-7,  

 medmindre § 24 finder anvendelse. § 21, stk. 2. Fortjenesten opgøres for hver bygning eller  

 installation omfattet af § 15, stk. 2, som forskellen mellem salgssummen og  

 den  

 nedskrevne værdi.
Sidstnævnte værdi opgøres som de afskrivningsberettigede  

 udgifter til anskaffelse, forbedringer m.v. med fradrag af samtlige foretagne  

 afskrivninger, herunder forlods afskrivninger og forskudsafskrivninger  

  .. § 21, stk. 3. Tab opgøres for hver bygning eller installation  

 omfattet af § 15, stk. 2, som forskellen mellem den nedskrevne værdi og  

 salgssummen. Efter en ren ordlydsfortolkning af § 21, stk. 1, kan der ikke  

 foretages tabsfradrag efter § 21, stk. 3, da der i det konkrete tilfælde ikke  

 er afskrevet på de pågældende driftsbygninger.
Efter rettens opfattelse kan det dog ikke antages, at det har  

 været tilsigtet, at der skal være afskrevet på en bygning, før der kan  

 godkendes et tabsfradrag efter § 21, stk. 3. Bestemmelsen i  

 afskrivningslovens  

 § 21, stk. 1, skal derfor fortolkes således, at et sådant krav om faktisk  

 afskrivning ikke foreligger.
Bestemmelsen skal herefter fortolkes således, at  

 også den situation, hvor en bygning har opfyldt betingelsen for at kunne  

 afskrives, men hvor den skattepligtige har valgt at undlade at afskrive et  

 positivt beløb, er omfattet af afskrivningslovens § 21, stk. 1. Told- og  

 Skattestyrelsen har tiltrådt denne opfattelse.
Det fremgår af afskrivningslovens § 20, at afskrivning ikke kan  

 foretages i det indkomstår, hvori en bygning sælges.
I det konkrete tilfælde  

 har klageren købt og solgt de pågældende driftsbygninger i samme indkomstår.  

 Efter rettens opfattelse hindrer bestemmelsen i § 20 ikke, at der kan  

 foretages  

 tabsfradrag, da hensigten med § 20 er, at der kan foretages fuld afskrivning  

 i  

 anskaffelsesåret uanset anskaffelsesdatoen, medens der ikke kan godkendes  

 afskrivning i salgsåret.
Afskrivningslovens § 20 har dermed ikke haft til  

 hensigt at udelukke tabsfradrag efter afskrivningslovens § 21. Told- og  

 Skattestyrelsen har tiltrådt denne opfattelse.
 Da de pågældende bygninger er afskrivningsberettigede efter  

 afskrivningslovens § 14, kan der herefter foretages tabsfradrag.  

 Skatteankenævnets afgørelse ændres derfor.
Skatteankenævnet har ved sagens behandling lagt til grund, at  

 der som følge af overdragelsesaftalen kan henføres 100.000 kr. som salgssum  

 for  

 driftsbygningerne.
Landsskatteretten godkender herefter, at der kan foretages  

 tabsfradrag på 100.179 kr.
