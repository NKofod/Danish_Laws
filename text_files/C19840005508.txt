Indledning Det pligtige årlige undervisningstimetal er fastsat under hensyntagen til,  

 at det påhviler konservatoriernes lærere - ud over at tilrettelægge og  

 forberede undervisningen - at varetage en række opgaver uden direkte  

 forbindelse med undervisningen, herunder bl.a. samarbejdsopgaver i form af  

 deltagelse i de i anordninger og bekendtgørelser omhandlede råd, udvalg m.v.,  

 ligesom det påhviler dem at varetage kunstneriske og forskningsmæssige  

 forpligtelser, forpligtelser til fagligt udviklingsarbejde og gennemførelse  

 af prøver og eksaminer.
Det pligtige undervisningstimetal § 1.  Det normale pligtige antal undervisningstimer  

 for docenter er 504 timer årligt.
I følgende fag omregnes  

 undervisningstimerne i nedennævnte forhold Stk. 2.  Inden for hver times undervisning kan der  

 holdes 10 minutters pause.
 Stk. 3.  For varetagelse af formandskab for et fagråd  

 ydes på Det kgl. danske Musikkonservatorium 2 timers reduktion, på øvrige  

 konservatorier 1 times reduktion i det ugentlige timetal.
 Stk. 4.  For varetagelse af prorektorat ydes på Det kgl.  

 danske Musikkonservatorium 2 timers reduktion, på øvrige konservatorier 1  

 times reduktion i det ugentlige timetal.
 Stk. 5.  Såfremt institutionen ikke i henhold til  

 studieplanerne kan tilbyde det for den pågældende docentstilling normerede  

 timetal, kan docenten pålægges andet fagligt arbejde, f.eks. i form af øget  

 medvirken ved eksaminer, årsprøver og lignende eller i form af kurser,  

 forelæsning over specielle emner m.v.
Løntimetallet og dets beregning § 2.  Beregningen af det timetal, som skal lægges til  

 grund for lønberegningen (løntimetallet), foretages med udgangspunkt i  

 skematimetallet, justeret med de i § 1, stk. 1 nævnte omregningsfaktorer,  

 hvortil lægges samtlige timereduktioner og eventuelle kursus- eller  

 forelæsningstimer (jfr. § 1, stk. 5).
Overtimer § 3.  Ved overtimer forstås det antal timer, hvormed  

 løntimetallet overstiger det pligtige timetal for en fuldtidsbeskæftiget  

 docent, jfr. § 1, stk. 1.
 Stk. 2.  Den enkelte docent kan ikke påtage sig mere end  

 80 overtimer pr. år, medmindre ministeriet for kulturelle anliggender  

 meddeler dispensation.
 Stk. 3.  Overtimer kan afspadseres, således at disse  

 timer i forhold 1:1 1/2 overføres til det følgende undervisningsår og her  

 indgår i opgørelsen af det pligtige timetal.
 Stk. 4.  Fratræder en docent ansættelsen ved  

 konservatoriet, uden det forinden har været muligt at afspadsere overførte  

 overtimer, vederlægges resterende overtimer med betaling efter reglerne i §  

 4.
Overtimebetaling § 4.  For docenter med mindre end 22 års  

 lønanciennitet er overtimebetalingens grundsats den årlige bruttoløn på 9.  

 anciennitetstrin forhøjet med 25 pct. og divideret med det pligtige årlige  

 timetal (jfr. § 1, stk. 1).
 For docenter med 22 års lønanciennitet eller derover er  

 overtimebetalingens grundsats den årlige bruttoløn på sidste anciennitetstrin  

 forhøjet med 25 pct. og divideret med det pligtige årlige timetal (jfr. § 1,  

 stk. 1).
 § 5.  Overtimebetaling udbetales månedsvis bagud.
 Stk. 2.  Overtimebetaling for skemalagte overtimer  

 bortfalder ved fravær på grund af docentens sygdom på 3-månedersdagen.
 Stk. 3.  Overtimebetaling for skemalagte overtimer  

 ophører ved bortfald af undervisning med 2 måneders varsel til udgangen af en  

 måned.
 § 6.  For docenter, der efter anmodning påtager sig  

 særlige hverv, kan der ydes reduktion i det pligtige timetal eller anden  

 vederlæggelse efter nærmere aftalte regler, der bygger på de for  

 administrativt personale gældende arbejdstidsnormer.
Ikrafttrædelsesbestemmelser § 7.  Cirkulæret træder i kraft ved bekendtgørelsen i  

 Ministerialtidende.
