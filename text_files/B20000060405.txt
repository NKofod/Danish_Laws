Bekendtgørelse om ændring af  

 aftaler mellem Ministeriet for Fødevarer, Landbrug og Fiskeri og Dansk  

 Landbrugs Realkreditfond samt om mulighed for konvertering af lån, der  

 er ydet efter lov om statsgaranti og rentetilskud m.m. ved udlån til  

 yngre jordbrugere I medfør af § 33 i lov nr. 338 af 17. maj 2000 om støtte til  

 udvikling af landdistrikterne (landdistriktsstøtteloven),  

 fastsættes:
 § 1. Dansk Landbrugs Realkreditfond yder, jf. den  

 som bilag til bekendtgørelsen optrykte aftale, suppleringslån  

 til yngre jordbrugere, jf. §§ 14 og 14 a i lov om statsgaranti og  

 rentetilskud m.m. ved udlån til yngre jordbrugere, jf.  

 lovbekendtgørelse nr. 1186 af 23. december 1994, som ophævet ved  

 lov nr. 397 af 14. juni 1995 om statsgaranti og ydelsestilskud ved lån  

 til yngre jordbrugere, som ændret ved tekstanmærkning nr. 117 ad  

 § 24.24.05 til finanslov for finansåret 2000, jf. dog § 17, stk.  

 2.
 § 2. Lån, der er ydet efter ansøgning  

 om godkendelse af lån efter den 1. juli 1994  efter lov om statsgaranti  

 og rentetilskud m.m. ved udlån til yngre jordbrugere, jf.  

 lovbekendtgørelse nr. 1186 af 23. december 1994, som ophævet ved  

 lov nr. 397 af 14. juni 1995 om statsgaranti og ydelsestilskud ved lån  

 til yngre jordbrugere, som ændret ved tekstanmærkning nr. 117 ad  

 § 24.24.05 til finanslov for finansåret 2000, jf. dog § 17, stk. 2, kan  

 til enhver tid konverteres til et nyt lån i Dansk Landbrugs  

 Realkreditfond med fortsat statsgaranti og eventuel betaling af rentetilskud  

 m.m.
 Stk. 2. Anmodning om konvertering af lån indgives  

 til Dansk Landbrugs Realkreditfond.
Stk. 3. Det nye lån kan alene udgøre et  

 beløb svarende til kontantværdien af restgælden på  

 det lån, der konverteres, opgjort på tilbudstidspunktet for  

 konverteringen.
Omkostninger, der er forbundet med konverteringen, kan ikke  

 indgå i udmålingen af det nye lån.
 Stk. 4. Restløbetiden på det nye lån  

 kan højst overstige restløbetiden på det lån, der  

 konverteres, med én termin.
 Stk. 5. Det nye lån skal have samme vilkår og  

 prioritetsmæssige stilling som det lån, der konverteres.
 Stk. 6. Rentetilskud m.m. på det nye lån kan  

 i første hele termin ikke overstige det tilskudsbeløb, der  

 ville være ydet til samme termin på det konverterede lån.  

 Ved nedsættelse af terminsydelsen ved konverteringen nedsættes  

 rentetilskuddet m.m. forholdsmæssigt.
 § 3. Bekendtgørelsen træder i kraft  

 den 5. juli 2000, jf. dog stk. 2.
 Stk. 2. § 2 træder i kraft den 1. oktober 2000.
 Stk. 3. Bilag til bekendtgørelse nr. 216 af 30.  

 maj 1985 om statsgaranti og rentetilskud m.m. ved udlån til yngre  

 jordbrugere, ophæves.
 Stk. 4. Bilag til bekendtgørelse nr. 12 af 11.  

 januar 1991 om statsgaranti og rentetilskud m.m. ved udlån til yngre  

 jordbrugere, som senest ændret ved bekendtgørelse nr. 687 af 20.  

 juli 1994, ophæves.
Ministeriet for Fødevarer, Landbrug og  

 Fiskeri, den 26. juni 2000 Ritt Bjerregaard /Søren Sørensen Bilag 1 Aftale Ministeriet for Fødevarer, Landbrug og Fiskeri og Dansk Landbrugs  

 Realkreditfond har indgået følgende aftale:
 § 1. Dansk Landbrugs Realkreditfond yder mod statsgaranti  

 suppleringslån og konverteringslån efter lov om statsgaranti og  

 rentetilskud m.m. ved udlån til yngre jordbrugere, jf. § 33 i lov nr.  

 338 af 17. maj 2000 om støtte til udvikling af landdistrikterne  

 (landdistriktsstøtteloven).
 § 2. Administrationsbidraget for lån efter § 1 og § 7,  

 stk. 2, udgør maksimalt 0,3 pct. p.a. af lånets  

 obligationshovedstol.
 § 3. Dansk Landbrugs Realkreditfond kan opkræve gebyrer  

 vedrørende lån efter § 1 og § 7, stk. 2, svarende til, hvad der  

 gælder for Dansk Landbrugs Realkreditfonds øvrige lån.
 § 4. Dansk Landbrugs Realkreditfond forestår den i § 2,  

 stk. 1, i bekendtgørelse nr. 216 af 30. maj 1985 om statsgaranti og  

 rentetilskud m.m. ved udlån til yngre jordbrugere og i § 29, stk. 1 og  

 2, i bekendtgørelse nr. 12 af 11. januar 1991 om statsgaranti og  

 rentetilskud m.m. ved udlån til yngre jordbrugere, som senest  

 ændret ved bekendtgørelse nr. 687 af 20. juli 1994, nævnte  

 administration.
 § 5. Lån, for hvilke der er ydet statsgaranti, forfalder  

 i henhold til gældende bestemmelser i lov og bekendtgørelse, men  

 kan derudover ikke opsiges af kreditor.
§ 6. Aftaleparterne indgår en administrationsaftale om  

 lån, konvertering af lån, tilbagerykning, relaksation etc.,  

 indløsning og administration af nødlidende panter,  

 dækning af tab omfattet af statsgarantien m.v.
Administrationsaftalen  

 vil være en integreret del af nærværende aftale.
 § 7. Denne aftale udløber med udgangen af år  

 2001.
 Stk. 2. Dansk Landbrugs Realkreditfond er dog forpligtet  

 til at yde suppleringslån, jf. § 1, indtil udgangen af år  

 2003.
 Stk. 3. Aftale af 30. maj 1985 og af 11. januar 1991  

 ophæves.
