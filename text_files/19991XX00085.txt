Skriftlig fremsættelse (3. november 1999) Kulturministeren (Marianne Jelved, fg.):
 Herved tillader jeg mig for Folketinget at  

 fremsætte:
 Forslag til lov om biblioteksvirksomhed.
(Lovforslag nr.
L 78).
Forslag til lov om biblioteksvirksomhed er et  

 væsentligt element i regeringens indsats i tilknytning til udviklingen  

 af informations- og videnssamfundet.
Kravene til folkebibliotekerne og de  

 statslige biblioteker er vokset inden for de senere år både med  

 hensyn til at sikre befolkningen adgang til den viden og kultur, der findes i  

 samfundet og kan formidles gennem bibliotekerne, og med hensyn til at vejlede  

 og rådgive brugerne i forhold til den stadig voksende  

 informationsstrøm.
Med lovforslaget sigtes der primært mod at give  

 folkebibliotekerne bedre rammer for at løse deres informations- og  

 kulturpolitiske opgaver.
Lovforslaget har endvidere til formål at  

 præcisere hovedprincipperne i det samarbejdende biblioteksvæsen,  

 hvor forskningsbiblioteker og specialbiblioteker understøtter  

 folkebibliotekernes opgavevaretagelse.
 Lovforslaget har følgende  

 hovedpunkter:
 1. Det vigtigste element i lovforslaget er en udvidelse af  

 de medietyper, som folkebibliotekerne skal stille til rådighed.  

 Folkebibliotekernes materialeforpligtelse udvides til - udover bøger  

 og andet trykt materiale - også at omfatte Internet, elektroniske  

 informationsbaser samt musikbærende materialer (for eksempel musikcd)  

 og digitale multimedier (for eksempel cd-rom).
Efter regeringens opfattelse er det vigtigt, at  

 folkebibliotekerne kan følge med samfundsudviklingen og tilbyde  

 befolkningen de medietyper, som anvendes samfundet.
Med den stigende  

 informationsmængde, der i øget omfang stilles til rådighed  

 via Internet og cd-rom, vil behovet for sortering og målrettet  

 formidling af information blive større.
Samtidig har  

 folkebibliotekerne fortsat en vigtig kulturformidlende rolle i forhold til  

 litteraturen og de øvrige medier, der er relevante i en kultur- og  

 uddannelsesmæssig sammenhæng.
 Videogrammer vil ikke blive omfattet af  

 materialeforpligtelsen primært under  hensyn til lovforslagets samlede  

 økonomiske ramme.
 2. Folkebibliotekernes kerneydelser   udlån af  

 materialer og benyttelse af for eksempel Internet på biblioteket - skal  

 fortsat være gratis for brugerne.
 Princippet om vederlagsfrihed er baseret på den  

 opfattelse, at brugerbetaling vil kunne skabe en barriere for brugen af  

 bibliotekernes tilbud.
Lovforslaget indeholder dog en mulighed for  

 folkebibliotekerne og de statslige biblioteker til at opkræve  

 brugerbetaling for en kerneydelse i særlige tilfælde.
Et  

 bibliotek kan således opkræve betaling fra brugerne,  

 såfremt biblioteket betaler et gebyr for benyttelsen af for eksempel en  

 elektronisk ydelse.
Betalingsordningen skal medvirke til at sikre, at  

 bibliotekerne kan styre udgifterne inden for de afsatte midler til driften.
 3. Med henblik på at øge folkebibliotekernes  

 indtægtsgrundlag vil bibliotekernes mulighed for at tilbyde  

 særlige serviceydelser blive udvidet, og som noget nyt får  

 bibliotekerne mulighed for at sælge kursus- og  konsulentvirksomhed  

 på markedsvilkår.
 4. Det er et hovedsynspunkt i lovforslaget, at der  

 bør etableres økonomiske styringsmekanismer i det  

 mellemkommunale bibliotekssamarbejde.
Lovforslaget indeholder således en mulighed for, at  

 en kommune kan opkræve betaling, såfremt en bruger fra en anden  

 kommune låner fra folkebiblioteket, og såfremt et andet bibliotek  

 rekvirerer materiale fra biblioteket som led i lånesamarbejdet.  

 Betalingen kan ikke pålægges brugeren.
Formålet med  

 ordningen er først og fremmest at understrege den enkelte kommunes  

 ansvar for biblioteksbetjeningen af egne borgere.
Det er endvidere hensigten  

 at tilskynde kommunerne til at indgå samarbejdsaftaler om  

 biblioteksbetjeningen.
 5. Staten finansierer en række  

 overbygningsfunktioner med henblik på at sikre, at befolkningen via  

 folkebibliotekerne har adgang til en bredere mængde af videns- og  

 informationsressourcer, end folkebibliotekerne har mulighed for at stille til  

 rådighed.
 Lovforslaget vil skabe grundlag for en mere fleksibel  

 udformning af centralbiblioteksstrukturen, idet det ikke længere vil  

 være fastsat, at centralbibliotekernes virkeområde følger  

 amtsgrænserne.
Med hensyn til indholdet i de ydelser, som  

 centralbibliotekerne leverer til folkebibliotekerne, vil lovforslaget  

 ligeledes give mulighed for større fleksibilitet.
Det indgår i  

 lovforslaget, at centralbibliotekernes ydelser fastlægges i aftaler  

 mellem Kulturministeriet og de kommuner, der skal varetage  

 centralbibliotekfunktionen.
Aftalen vil blandt andet omfatte en beskrivelse  

 af de ydelser, som centralbiblioteket skal stille vederlagsfrit til  

 rådighed for folkebibliotekerne, samt de øvrige opgaver  

 centralbiblioteket varetager med henblik på samordning og udvikling  

 på området.
Endvidere vil der efter lovforslaget vil der blive skabt  

 større klarhed om de statslige og statsstøttede bibliotekers  

 forpligtelser.
Det vil således blive præciseret, at et statsligt  

 eller statsstøttet bibliotek skal stå til rådighed for  

 enhver ved personlig henvendelse og i forhold til bibliotekernes almindelige  

 lånesamarbejde, såfremt det indgår i forudsætningen  

 for bevillingen eller tilskuddet til det pågældende  

 bibliotek.
 Kulturministeren vil efter forhandling med vedkommende  

 ministre fastsætte nærmere regler om de statslige og  

 statsstøttede bibliotekers forpligtelser.
6. Som noget nyt vil bibliotekernes fælles  

 bibliotekskatalog - DanBib   blive stillet til rådighed for  

 befolkningen via Internet.
Internetadgangen vil betyde, at borgerne via deres  

 hjemmecomputer kan få adgang til at søge, lokalisere og på  

 sigt bestille materialer til hjemlån hos langt de fleste biblioteker i  

 Danmark.
Efter lovforslaget bemyndiges kulturministeren til   efter  

 forhandling med de kommunale parter og vedkommende ministre - at  

 fastsætte regler om opkrævning af gebyr for bestilling af  

 materialer fra hjemmecomputeren via DanBib-systemet.
Gebyret vil ikke blive  

 opkrævet, såfremt bestillingen foretages ved personligt  

 fremmøde på biblioteket.
Hensigten er at etablere en  

 adfærdsregulerende mekanisme for borgernes benyttelse af  

 bestillingsfaciliteterne, idet brugerne får adgang til stort set alle  

 bibliotekers materialesamlinger i ét og samme system.
7. Lovforslaget bygger på enighed om lovforslagets  

 økonomiske konsekvenser mellem Kommunernes Landsforening,  

 Københavns og Frederiksberg Kommuner på den ene side og  

 Kulturministeriet på den anden side.
Med henblik på at  

 tilvejebringe midler til folkebibliotekernes udvidede materialeforpligtelse  

 og lovforslagets øvrige tiltag er der på forslag til Finanslov  

 for år 2000 afsat følgende midler: 40 mio. kr. i år 2000,  

 60 mio. kr. i 2001, 70 mio. kr. i 2002 og 100 mio. kr. fra år 2003 og  

 fremefter.
 Midlerne skal anvendes til forøgelse af det  

 kommunale bloktilskud som følge af de nye opgaver, som  

 folkebibliotekerne får i medfør af lovforslaget; øget  

 bevilling til centralbibliotekerne, der får nye forpligtelser som  

 følge af lovforslaget; øget bevilling til folkebibliotekernes  

 udviklingspulje med henblik på iværksættelse af et  

 udviklingsprogram, som led i lovens iværksættelse samt en ny  

 bevilling til etablering af Internetadgang til den nationale fælles  

 bibliotekskatalog   DanBibbasen.
 Med disse bemærkninger skal jeg  

 anbefale lovforslaget til Folketingets velvillige behandling.
