 Resumé  



  

 En journalist klagede til ombudsmanden over Erhvervsministeriets afslag på  

 aktindsigt i korrespondancen mellem Erhvervsministeriet og Kammeradvokaten om  

 lånesagerne i forbindelse med bygningen af seks skibe.
 Ombudsmanden udtalte at Erhvervsministeriet ikke havde foretaget  

 den nødvendige konkrete vurdering af risikoen for om personer eller  

 virksomheder ville lide tab som følge af aktindsigten, jf.  

 offentlighedslovens  

 § 12, stk. 1, nr. 2. Erhvervsministeriet havde ikke opfyldt  

 forvaltningslovens  

 begrundelseskrav i forbindelse med henvisningen til offentlighedslovens § 10,  

 nr. 4. Endelig fandt ombudsmanden at Erhvervsministeriet ikke havde taget  

 stilling til hvorvidt korrespondancen indeholdt oplysninger der var omfattet  

 af  

 ekstraheringspligten i offentlighedslovens § 11, stk. 1, og § 12, stk. 2.
Samlet var det ombudsmandens opfattelse at Erhvervsministeriets  

 besvarelse af aktindsigtsbegæringen var kritisabel.
På den baggrund  

 henstillede  

 ombudsmanden til Erhvervsministeriet at genoptage behandlingen af begæringen.  

 (J.nr. 1996-2429-301).
Aktindsigt i korrespondance mellem Erhvervsministeriet og  

 Kammeradvokaten.
Ekstrahering.
Begrundelse Sagens nærmere omstændigheder  

 er følgende:
 Den 9. oktober 1996 bad  

 journalist A Erhvervsministeriet om aktindsigt efter offentlighedsloven i al  

 korrespondance fra og med 1993 til nu mellem Erhvervsministeriet (samt det  

 tidligere Industriministerium) og Kammeradvokaten vedrørende lånesagerne  

 omkring bygningen af seks skibe fra X Værft.
 Ved brev af 15. oktober 1996  

 afviste ministeriet A's begæring med følgende begrundelse:
 "Som udgangspunkt har  

 enhver, i henhold til § 4 i offentlighedsloven, ret til aktindsigt i  

 dokumenter, der er indgået til eller oprettet af en forvaltningsmyndighed som  

 led i en administrativ sagsbehandling i forbindelse med dens virksomhed.
 Imidlertid er denne  

 aktindsigt begrænset af forskellige undtagelser i offentlighedsloven og i  

 forvaltningsloven.
 Efter offentlighedslovens §  

 12, stk. 1, 2, omfatter retten til aktindsigt bl.a. ikke oplysninger om  

 forretningsforhold eller lignende, for så vidt det er af væsentlig økonomisk  

 betydning for den person eller virksomhed, oplysningen angår, at begæringen  

 ikke imødekommes.
 Ligeledes kan retten til  

 aktindsigt begrænses efter offentlighedslovens § 13, stk. 1, 5, i det omfang,  

 det er nødvendigt til beskyttelse af væsentlige hensyn til det offentliges  

 økonomiske interesser, herunder udførelsen af det offentliges  

 forretningsvirksomhed.
 Korrespondancen mellem  

 ministeriet og Kammeradvokaten, indeholder økonomiske oplysninger om de  

 private  

 personer/virksomheder, der ejer skibene, bl.a. omfanget af garantistillelsen.  

 Disse oplysninger omfatter enkeltpersoners/virksomheders økonomiske forhold,  

 der ikke normalt ville være offentligt tilgængelige.
Ministeriet har endvidere  

 lagt vægt på, at der er tale om brevveksling med en sagkyndig om juridiske  

 tvivlsspørgsmål, til brug ved overvejelse af, om en retssag bør føres.
Denne  

 form for brevveksling er ikke undergivet aktindsigt, jf. offentlighedslovens  

 §  

 10, stk. 1, nr. 4.
..." A klagede til mig ved brev af  

 16. oktober 1997. Ved brev af 25. oktober 1996 bad jeg Erhvervsministeriet om  

 en udtalelse, herunder om baggrunden for ministeriets henvisning til  

 offentlighedslovens § 13, stk. 1, nr. 5, i brevet til A af 15. oktober 1996.
Ministeriet svarede den 2.  

 december 1996. I sit svar anførte ministeriet at henvisningen til § 13, stk.  

 1, nr. 5, ikke var korrekt hvilket ministeriet beklagede.
Derudover henholdt  

 ministeriet sig til sit brev af 15. oktober 1996.
 Til brug for min behandling  

 af sagen sendte Erhvervsministeriet mig sagsakterne fra to forskellige sager.
Ministeriet redegjorde ikke  

 over for mig nærmere for hvilke dokumenter der var anset for omfattet af A's  

 aktindsigtsbegæring ("korrespondance(n) ... mellem  

 Erhvervsministeriet... og Kammeradvokaten vedrørende lånesagerne omkring  

 bygningen af seks skibe  

 fra (X) Værft"), og som ministeriet således havde vurdereret.
Det var  

 heller ikke muligt for mig på baggrund af de tilsendte kopier at få klarhed  

 over hvilke sagsakter Erhvervsministeriet havde anset for omfattet af  

 "korrespondancen". Det fremgik imidlertid af sagens akter at  

 Erhvervsministeriet adskillige gange havde gjort brug af Kammeradvokatens  

 bistand i forbindelse med flere forskellige spørgsmål som sagen havde rejst.
Ombudsmandens udtalelse "  

  

 Lovgrundlaget Erhvervsministeriet har som begrundelse for at afslå aktindsigt henvist til  

 offentlighedslovens § 10, nr. 4, og § 12, stk. 1, nr. 2, som hjemmel til at  

 undtage korrespondancen mellem ministeriet og Kammeradvokaten fra aktindsigt.
 Da ministeriet i udtalelsen til mig har angivet at henvisningen til  

 offentlighedslovens § 13, stk. 1, nr. 5, var fejlagtig, har jeg ikke vurderet  

 dette.
 Offentlighedslovens § 10, nr. 4, har følgende ordlyd:
 '  

  

 § 10.  

  

 Retten til aktindsigt omfatter ikke:
 ...
4)Myndigheders brevveksling med sagkyndige til brug i retssager eller ved  

 overvejelse af, om retssag bør føres.' Offentlighedslovens § 12, stk. 1, nr. 2, har følgende ordlyd:
'  

  

 § 12.  

  

 Retten til aktindsigt omfatter ikke oplysninger om ...
2)tekniske indretninger eller fremgangsmåder eller om drifts-eller  

 forretningsforhold eller lignende, for så vidt det er af væsentlig økonomisk  

 betydning for den person eller virksomhed, oplysningen angår, at begæringen  

 ikke imødekommes.' I forhold til de undtagelser fra retten til aktindsigt som  

 Erhvervsministeriet har påberåbt sig, er følgende bestemmelser - om  

 ekstrahering - i offentlighedsloven desuden relevante.
'  

  

 § 11.  

  

 Oplysninger i dokumenter, der er omfattet af § 7 og § 10, nr. 1-4, om  

 faktiske omstændigheder, der er af væsentlig betydning for sagsforholdet,  

 skal uanset disse bestemmelser meddeles i overensstemmelse med lovens  

 almindelige regler.' '  

  

 § 12....
Stk. 2.  

  

 Omfattes kun en del af et dokument af bestemmelsen i stk.  

 1, skal den pågældende gøres bekendt med dokumentets øvrige indhold.' Herudover er det fast antaget  

 at et afslag på aktindsigt er en afgørelse i forvaltningslovens (lov nr. 571  

 af  

 19. december 1985) forstand.
Ifølge § 22 i forvaltningsloven skal en  

 afgørelse  

 når den meddeles skriftligt, være ledsaget af en begrundelse medmindre  

 afgørelsen fuldt ud giver den pågældende part medhold.
Forvaltningslovens §  

 24  

 fastsætter følgende krav til begrundelsens indhold:
'  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
Stk 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.' Min vurdering 1. Henvisningen til § 12, stk. 1, nr. 2 Erhvervsministeriet har som  

 hjemmel for afslaget for det første henvist til offentlighedslovens § 12,  

 stk.  

 1, nr. 2.
 Som det fremgår af § 12, stk.  

 1, nr. 2, kan oplysninger om forretningsforhold eller lignende kun undtages  

 fra  

 de almindelige regler om aktindsigt for så vidt det er af væsentlig økonomisk  

 betydning for den person eller virksomhed oplysningerne angår, at begæringen  

 om  

 aktindsigt ikke imødekommes.
Efter forarbejderne er  

 bestemmelsen kun anvendelig hvis indrømmelsen af aktindsigt efter et konkret  

 skøn må antages at medføre en nærliggende risiko for at der - typisk af  

 konkurrencemæssige grunde - påføres den pågældende virksomhed et økonomisk  

 tab  

 af nogen betydning, jf.
Folketingstidende 1984-85, tillæg B, sp. 3088.
 Som begrundelse for at nægte  

 Dem aktindsigt efter § 12, nr. 2, anførte ministeriet at korrespondancen  

 mellem ministeriet og Kammeradvokaten indeholder økonomiske oplysninger om de  

 private personer/virksomheder der ejer skibene, bl.a. omfanget af  

 garantistillelsen.  

 Disse oplysninger omfatter enkeltpersoners/virksomheders økonomiske forhold  

 der normalt ikke ville være offentligt tilgængelige.
Der foreligger ikke nærmere  

 oplysninger om hvilke økonomiske tab der er tale om, herunder på hvilken måde  

 aktindsigten vil kunne påføre personerne eller virksomhederne tab.
Jeg må  

 derfor lægge til grund at Erhvervsministeriet ikke i overensstemmelse med  

 offentlighedslovens § 12, stk. 1, nr. 2, har foretaget en nærmere vurdering  

 af om det vil være af væsentlig økonomisk betydning for den person eller  

 virksomhed oplysningerne angår, at begæringen ikke imødekommes.
2. Henvisningen til § 10, nr. 4 Erhvervsministeriet har som  

 hjemmel for afslaget for det andet henvist til offentlighedslovens § 10, nr.  

 4. Bortset fra denne henvisning til lovgrundlaget er Erhvervsministeriets  

 afgørelse på dette punkt ubegrundet.
 Efter min opfattelse burde  

 Erhvervsministeriet i overensstemmelse med forvaltningslovens § 24 nærmere  

 have  

 forklaret hvorfor den pågældende korrespondance med Kammeradvokaten inkl.  

 bilag  

 kunne undtages efter § 10, nr. 4. Begrundelseskravet forstærkes efter min  

 opfattelse af det forhold at ministeriet adskillige gange i den nævnte  

 periode  

 har gjort brug af Kammeradvokaten i forbindelse med flere forskellige  

 spørgsmål  

 som sagen har rejst.
3. Ekstrahering Efter offentlighedslovens §  

 12, stk. 1, nr. 2, kan bestemte oplysninger - men ikke uden videre hele  

 dokumenter eller sager - undtages fra aktindsigt.
Det fremgår af § 12, stk.  

 2,  

 at den pågældende skal gøres bekendt med dokumentets øvrige indhold hvis  

 hensynene i stk. 1 kun omfatter en del af dokumentet.
På samme måde følger det af  

 offentlighedslovens § 11, stk. 1, at dokumenter der undtages fra aktindsigt  

 efter § 10, nr. 4, er undergivet ekstraheringspligt.
Efter bestemmelsen skal  

 myndighederne give aktindsigt i oplysninger om faktiske omstændigheder der er  

 af væsentlig betydning for sagsforholdet, i overensstemmelse med lovens  

 almindelige regler.
 Sådan som sagen er oplyst for  

 mig, har Erhvervsministeriet ikke taget stilling til om korrespondancen med  

 Kammeradvokaten indeholdt oplysninger af en sådan karakter at der skulle ske  

 ekstrahering efter § 11, stk. 1, eller efter § 12, stk. 2.
4. Sammenfatning Det er min opfattelse at  

 Erhvervsministeriet ikke efter offentlighedslovens § 12, stk. 1, nr. 2, har  

 foretaget en konkret vurdering af risikoen for at private/virksomheder vil  

 lide tab som følge af aktindsigten.
Endvidere har Erhvervsministeriet for så  

 vidt angår henvisningen til offentlighedslovens § 10, nr. 4, ikke opfyldt  

 forvaltningslovens begrundelseskrav.
 Erhvervsministeriet har  

 herudover ikke taget stilling til om korrespondancen med Kammeradvokaten  

 indeholdt  

 oplysninger af en sådan karakter at der skulle ske ekstrahering efter § 11,  

 stk. 1, eller efter § 12, stk. 2.
Samlet er det derfor min  

 opfattelse at Erhvervsministeriets besvarelse af Deres aktindsigtsbegæring  

 har  

 været kritisabel.
Jeg har gjort ministeriet opmærksom på min opfattelse.
Under henvisning til  

 ovenstående og under henvisning til at det ikke på det foreliggende grundlag  

 fremgår hvilke sagsakter Erhvervsministeriet har anset for at være omfattet  

 af  

 Deres begæring, har jeg henstillet til ministeriet at genoptage behandlingen  

 af  

 Deres aktindsigtsanmodning.
Med hensyn til anvendelsen af § 10, nr. 4,  

 bemærker  

 jeg udtrykkeligt at det på grund af den nævnte begrundelsesmangel ikke har  

 været muligt for mig at tage stilling til om ministeriet har anvendt  

 bestemmelsen korrekt.
