 I tilslutning til Udenrigsministeriets bekendtgørelser nr. 36 af 28.  

 september 1963, nr. 18 af 15. februar 1972 og nr. 15 af 1. februar 1979,  

 Lovtidende C, meddeles det, at yderligere følgende lande med virkning fra de  

 anførte datoer har ratificeret eller tiltrådt den i Paris den 13. december  

 1957 vedtagne europæiske konvention om udlevering af lovovertrædere:
 De pågældende lande har taget forbehold eller afgivet erklæringer som  

 følger:
Spanien Forbehold:
 ad artikel 1.
 Spanien vil ikke tillade udlevering, hvis den begærede person tiltales for  

 en særdomstol, eller hvis udleveringen skulle føre til fuldbyrdelsen af en  

 straffedom eller en beslutning om sikkerhedsforanstaltning afsagt af en sådan  

 domstol.
 ad artikel 10.
 Spanien vil ikke tillade udlevering, når der i henhold til lovgivningen  

 enten i den begærende stat eller i den stat, over for hvilken begæring er  

 fremsat, er indtrådt forældelse med hensyn til tiltale eller fuldbyrdelse af  

 straf.
 ad artikel 21, stk. 5.
 Spanien vil kun tillade gennemtransport på de betingelser, der gælder for  

 udlevering.
 ad artikel 23.
 Spanien vil forlange, at udleveringsbegæringen og de øvrige dokumenter,  

 der skal fremlægges, ledsages af en oversættelse til spansk, fransk eller  

 engelsk.
 Erklæringer:
 ad artikel 2, stk. 7.
 Spanien vil påberåbe sig reglen om gensidighed med hensyn til  

 forbrydelser, som i henhold til art. 2 er undtaget fra nærværende konventions  

 anvendelsesområde.
 ad artikel 3.
 For så vidt angår udlevering, vil terrorhandlinger, bortset fra de  

 forbrydelser, der er nævnt i konventionens art. 3, stk. 3, ikke blive anset  

 for politiske forbrydelser.
 ad artikel 6, stk. 1(b).
 Spanien betragter udtrykket »statsborgere« i konventionens  

 forstand som omfattende personer, der ifølge bestemmelserne i titel 1 af 1.  

 bog i den spanske civillov har spansk statsborgerskab.
 ad artikel 9.
 Endelig dom over en person vil blive anset for afsagt, når den pågældende  

 judicielle afgørelse ikke længere er genstand for appel, enten fordi samtlige  

 muligheder er opbrugt, eller fordi afgørelsen er anerkendt, eller på grund af  

 dens særlige natur.
 ad artikel 11.
 Udlevering for en lovovertrædelse, der kan straffes med døden efter den  

 begærende stats lov, vil kun blive tilladt, hvis den begærende stat afgiver  

 sådanne garantier, som Spanien anser for tilstrækkelige til at sikre, at der  

 ikke afsiges dødsdom, eller, såfremt den afsiges, ikke fuldbyrdes.
Island Forbehold:
 ad artikel 1.
 Island kan gøre det til en betingelse for udlevering, at den pågældende  

 ikke bliver underkastet strafforfølgning ved en ekstraordinær domstol.  

 Udlevering til fuldbyrdelse af en straf, der er idømt af en sådan domstol,  

 skal kunne afslås.
 En udleveringsbegæring vil ligeledes kunne afslås, når udlevering, navnlig  

 under hensyn til vedkommendes alder, helbredstilstand eller andre personlige  

 forhold, må antages at ville medføre uforholdsmæssigt alvorlige følger for  

 den pågældende.
 ad artikel 2, stk. 1.
 Forpligtelsen til udlevering begrænses til forbrydelser, der efter  

 islandsk ret kan medføre strengere straf end fængsel i 1 år.
 ad artikel 3, stk. 3.
 Island forbeholder sig ret til under hensyn til omstændighederne i det  

 enkelte tilfælde at betragte den omhandlede lovovertrædelse som en politisk  

 forbrydelse.
 ad artikel 4.
 Udlevering for en militær forbrydelse, der tillige er strafbar efter den  

 borgerlige straffelov, skal kun finde sted på betingelse af, at den  

 pågældende ikke straffes efter den militære straffelovgivning.
 ad artikel 12.
Island forbeholder sig ret til at afkræve den begærende stat bevis for, at  

 den person, der begæres udleveret, har begået den lovovertrædelse, for  

 hvilken han begæres udleveret.
Begæringen kan afslås, hvis bevismaterialet  

 skønnes utilstrækkeligt.
 Erklæringer:
 ad artikel 6.
 For så vidt angår denne konvention, skal begrebet statsborgere omfatte  

 personer, der har statsborgerret eller fast bopæl i Island, Danmark, Finland,  

 Norge eller Sverige.
 ad artikel 28, stk. 3.
 Konventionen finder ikke anvendelse i Islands forhold til Danmark,  

 Finland, Norge eller Sverige, idet udlevering mellem de nordiske lande finder  

 sted på grundlag af en ensartet lovgivning.
Frankrig ad artikel 1.
 Udlevering vil ikke blive tilladt, hvis den person, der begæres udleveret,  

 vil blive underkastet strafforfølgning ved en domstol, som ikke sikrer de  

 fundamentale processuelle garantier og beskyttelsen af forsvarets rettigheder  

 eller en til den pågældende sag nedsat domstol, eller såfremt udlevering  

 begæres til fuldbyrdelse af en dom eller sikkerhedsforanstaltning, der er  

 idømt af en sådan domstol.
 En udleveringsbegæring skal kunne afslås, når udlevering må antages -  

 navnlig under hensyn til vedkommendes alder eller helbredstilstand - at ville  

 medføre uforholdsmæssigt alvorlige følger for den pågældende.
 ad artikel 2, stk. 1.
 Begæring om udlevering vil kun blive efterkommet, hvis den pågældende  

 lovovertrædelse svarer til en lovovertrædelse, der efter fransk ret og loven  

 i den begærende stat kan medføre en maksimum frihedsstraf på mindst to år.
 Med hensyn til strengere straffe kan en udleveringsbegæring afslås,  

 såfremt de pågældende straffe ikke er hjemlet i den franske straffelov.
 ad artikel 3, stk. 3.
 Frankrig forbeholder sig ret til under hensyn til omstændighederne i det  

 enkelte tilfælde at afgøre, om drab eller forsøg på drab af et statsoverhoved  

 eller et medlem af et statsoverhoveds familie skal betragtes som en politisk  

 forbrydelse.
 ad artikel 5.
 Frankrig erklærer, at udlevering vil blive tilladt for lovovertrædelser  

 vedrørende skatter, told, afgifter og valutahandel, såfremt det er blevet  

 besluttet ved noteveksling om hvert sagsområde.
 ad artikel 6.
 Udlevering vil blive nægtet, såfremt den pågældende var fransk statsborger  

 på det tidspunkt, lovovertrædelsen blev begået.
 ad artikel 14, stk. 3.
 Frankrig vil forlange, at enhver ny beskrivelse af en lovovertrædelse  

 vedrører de samme kendsgerninger, for hvilke udleveringstilladelse blev  

 givet, og at sådan ny beskrivelse ikke indebærer anvendelsen af en straf, for  

 hvilken udlevering kunne nægtes.
 ad artikel 16, stk. 2.
 Ved begæring om foreløbig anholdelse vil Frankrig forlange en kort  

 redegørelse vedrørende de forhold, den pågældende begæres udleveret for.
 ad artikel 21.
 Frankrig forbeholder sig ret til kun at tillade gennemtransport på de  

 betingelser, der gælder for udlevering.
 ad artikel 23.
 Frankrig erklærer, at begæringer om udlevering og bilag hertil skal  

 vedlægges oversættelse til et af Europarådets officielle sprog, og at det  

 vælger fransk.
 ad artikel 27, stk. 1 og 2.
 Den franske republiks regering erklærer, at konventionen for så vidt angår  

 Frankrig finder anvendelse på republikkens europæiske og oversøiske  

 departementer.
Portugal Forbehold og erklæringer:
 ad artikel 1.
Portugal vil ikke udlevere personer, a. der vil blive underkastet retsforfølgning ved en særdomstol, eller hvis  

 udlevering skulle føre til fuldbyrdelse af en sådan domstol; b. som vil blive udsat for en rettergang, der ikke giver retlige garantier  

 for straffesager, som opfylder internationalt anerkendte regler med hensyn  

 til beskyttelse af menneskerettigheder, eller hvis strafafsoning skal ske  

 under umenneskelige forhold; c. som begæres udleveret i forbindelse med en forbrydelse, der kan  

 straffes med livsvarigt fængsel eller sikkerhedsforanstaltning.
 ad artikel 2.
 Portugal vil kun tillade udlevering for forbrydelser, der straffes med  

 frihedsberøvelse i over 1 år.
 ad artikel 6, stk. 1.
 Portugal vil ikke udlevere egne statsborgere.
 ad artikel 11.
 Portugal vil ikke tillade udlevering, hvis forbrydelsen kan straffes med  

 dødsstraf i henhold til lovgivningen i den begærende stat.
 ad artikel 21.
 Portugal vil kun tillade gennemtransport for personer, hvis  

 omstændighederne er sådanne, at udlevering ville blive tilladt.
Det Forenede Kongerige Storbritannien og Nordirland Forbehold og erklæringer:
 ad artikel 1.
 Storbritannien forbeholder sig ret til at afslå udlevering, der begæres i  

 henhold til eller med det formål at idømme den pågældende person en  

 fængselsstraf eller anden straf, hvis han ikke har overværet de  

 retshandlinger, i anledning af hvilke fængselsstraf eller anden straf  

 idømtes.
 ad artikel 2.
 ad artikel 3.
 Storbritannien kan beslutte kun at anvende bestemmelserne i art. 3, stk.  

 3, over for de stater, der har tiltrådt den europæiske konvention om  

 bekæmpelse af terrorisme.
 ad artikel 8.
 Storbritannien kan afslå at udlevere en person, såfremt myndighederne  

 nogetsteds i Storbritannien, på Kanaløerne eller øen Man har indledt eller  

 vil indlede strafforfølgning vedrørende den eller de forbrydelser, for hvilke  

 udlevering er begæret.
 ad artikel 9.
 Storbritannien er berettiget til at nægte udlevering af en person, der er  

 anklaget for en forbrydelse, hvis det viser sig, at den pågældende, hvis  

 sigtet for samme forbrydelse i Storbritannien, ville være berettiget til  

 frifindelse i henhold til enhver lovregel vedrørende tidligere frifindelse  

 eller dom.
 ad artikel 10.
 Storbritannien er berettiget til at afslå udlevering, hvis det viser sig,  

 at det, i forbindelse med den eller de forbrydelser for hvilke en person  

 begæres udleveret, henset til den tid, der er forløbet, enten siden han begik  

 den påståede forbrydelse, eller siden hans adfærd i almindelighed blev  

 retsstridig, ville være uretfærdigt eller tyngende/belastende at udlevere den  

 pågældende, når alle omstændigheder er taget i betragtning.
 ad artikel 12.
 ad artikel 14, stk. 1, (a).
 Storbritannien kan i enhver sag afslå, at der over for en person, som er  

 blevet udleveret, indledes retsforfølgning, afsiges straffedom eller  

 iværksættes tilbageholdelse med henblik på fuldbyrdelse af en straffedom for  

 nogen anden forud for overførslen begået forbrydelse eller nogen anden  

 begrænsning i hans personlige frihed.
 ad artikel 21.
 Storbritannien kan ikke tiltræde anvendelsen af art. 21.
 ad artikel 23.
 De dokumenter, som skal fremlægges, skal være affattet på engelsk eller  

 ledsages af en oversættelse til engelsk.
 ad artikel 27.
Denne konvention skal gælde for Det Forenede Kongerige Storbritannien og  

 Nordirland, Kanaløerne og øen Man.
Storbritannien er berettiget til, ved  

 meddelelse til Europarådets Generalsekretær, at udvide anvendelsen af  

 konventionen til at omfatte ethvert territorium, hvis internationale  

 forbindelser Storbritannien har ansvaret for.
 ad artikel 28.
 Denne konvention skal træde i stedet for bestemmelserne i bilaterale  

 traktater mellem Storbritannien og andre kontraherende stater, for så vidt  

 som konventionen i henhold til art. 27 finder anvendelse for Storbritannien,  

 de kontraherende stater og de territorier, for hvilke Storbritannien eller de  

 kontraherende stater er ansvarlige.
 Nedennævnte lande, der tidligere har ratificeret eller tiltrådt  

 konventionen, har efterfølgende ændret deres tidligere afgivne forbehold  

 eller erklæringer som følger:
Schweiz ad artikel 2, stk. 1, artikel 7 og artikel 8.
 De tidligere tagne forbehold er den 1. januar 1983 trukket tilbage.
 Den liste, der er tillæg til ovennævnte forbehold i henhold til art. 2,  

 stk. 1, gælder ikke længere.
 Nedennævnte erklæringer ændres som følger:
 Forbundsrådet erklærer, at hvis udlevering tillades eller er blevet  

 tilladt for en forbrydelse, for hvilken udlevering kan ske efter schweizisk  

 ret, kan Schweiz udvide virkningerne heraf til enhver anden lovovertrædelse,  

 der er strafbar efter schweizisk ret.
 ad artikel 6.
Forbundsrådet erklærer, at schweizisk lov kun tillader udlevering af  

 schweiziske statsborgere på de betingelser, der er angivet i art. 7 i  

 forbundslov af 20. marts 1981 om international gensidig retshjælp i  

 straffesager.
Under forudsætning af, at lovgivningens forskrifter er opfyldt,  

 kan schweiziske myndigheder indlede retsforfølgning og afsige domme for  

 lovovertrædelser begået uden for Schweiz, som er strafbare efter schweizisk  

 ret, - hvis de er begået mod en schweizisk statsborger (art. 5 i den  

 schweiziske straffelov), - hvis udlevering vil kunne ske for forbrydelsen efter schweizisk lov, og  

 forbrydelsen er begået af en schweizisk statsborger (art. 6 i den schweiziske  

 straffelov), - hvis de er begået om bord på et schweizisk skib eller schweizisk  

 luftfartøj (kapitel 4 i forbundslov af 23. september 1953 om sejlads under  

 schweizisk flag; kapitel 97 i forbundslov af 21. december 1948 om luftfart), - hvis det betinges af særlige lovmæssige bestemmelser med hensyn til  

 visse lovovertrædelser (art. 202 og art. 240 i den schweiziske straffelov;  

 art. 19 i forbundslov af 3. oktober 1951 om narkotika; art. 101 i forbundslov  

 af 19. december 1958 om færdsel; art. 16 i forbundslov af 14. marts 1958 om  

 forbundsstatens og dens myndigheders og embedsmænds ansvar; art. 12 i  

 forbundslov af 26. september 1958 om eksportrisiko garanti).
 I overensstemmelse med lov af 20. marts 1981 om international gensidig  

 retshjælp i straffesager kan de schweiziske myndigheder indlede  

 retsforfølgning og afsige domme for andre lovovertrædelser begået uden for  

 Schweiz af en schweizisk statsborger efter anmodning af den stat, hvori de er  

 begået, i de tilfælde, hvor den pågældende befinder sig i Schweiz og der står  

 til ansvar for alvorligere lovovertrædelser, og hvor han, hvis han er  

 frifundet eller straffet i Schweiz, ikke må formodes at blive retsforfulgt på  

 ny for den samme handling i den begærende stat.
 Disse ændringer får virkning fra den 1. januar 1983.
Nederlandene ad artikel 6 og artikel 21.
 Den nederlandske regering vil ikke tillade hverken gennemtransport eller  

 udlevering af nederlandske statsborgere med henblik på fuldbyrdelse af  

 straffedomme eller andre foranstaltninger.
 Dog vil nederlandske statsborgere kunne udleveres med henblik på anklage,  

 såfremt den begærende stat garanterer, at den pågældende person returneres  

 til Nederlandene til strafafsoning.
 Hvad angår Nederlandene, skal udtrykket »statsborgere« i denne  

 konvention forstås som personer med nederlandsk indfødsret samt udlændinge,  

 der er integreret i det nederlandske samfund i det omfang, disse kan  

 retsforfølges i Nederlandene for den handling, for hvilken udlevering  

 begæres.
Østrig ad artikel 21, stk. 5.
Den første sætning i den tidligere afgivne erklæring er den 16. april 1985  

 ophævet.
Erklæringens ordlyd er herefter sålydende: Gennemtransport for  

 forbrydelser, der efter den begærende stats lovgivning kan straffes med døden  

 eller med en dom, der er uforenelig med menneskelige hensyn og menneskelig  

 værdighed, vil kun blive tilladt på de betingelser, der gælder for udlevering  

 for sådanne forbrydelser.
Udenrigsministeriet, den 8. august 1991 F.
M.
