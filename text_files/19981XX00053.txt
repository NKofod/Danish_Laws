Skriftlig fremsættelse (20. oktober  

 1998) Økonomiministeren (Marianne Jelved):
 Herved tillader jeg mig for Folketinget at  

 fremsætte:
 Forslag til Lov om ændring af realkreditloven,  

 lov om Dansk Landbrugs Realkreditfond, lov om ændring af forskellige  

 skatte- og afgiftslove og pensionsafkastbeskatningsloven (Tavshedspligt,  

 partsbegreb, harmonisering af koncernregler, konvertering, regelforenkling af  

 udlånsbestemmelser, ophævelse af afgiftsfritagelsen for  

 indeksobligationer m.v.).
(Lovforslag nr.
L 49).
Det foreslås at ophæve afgiftsfritagelsen  

 på indeksobligationer, der udstedes efter 1. januar 1999. Dette  

 berører især alment boligbyggeri og kollektive  

 energiforsyningsanlæg.
I forlængelse heraf foreslås en  

 betydelig regelforenkling af udlånsbestemmelserne, idet det bl.a.  

 foreslås at ophæve bestemmelserne om indekslån i  

 realkreditloven og lov om Dansk Landbrugs Realkreditfond.
Herved får  

 låntager et frit valg mellem traditionelle realkreditlån og  

 indekslån.
Denne del af lovforslaget skal ses i sammenhæng med  

 by- og boligministerens forslag til nye finansieringsregler for etablering af  

 almene boliger, som har til formål at føre til en billigere og  

 mere hensigtsmæssig finansiering af det støttede byggeri til  

 afløsning af den nuværende tvungne indeksfinansiering.
 På baggrund af Finanstilsynets rapport om  

 finansielle koncerner foreslås der en vis harmonisering, således  

 at realkreditlovens bestemmelser om koncernforhold i højere grad  

 bliver enslydende med bestemmelserne i de andre finansielle love.
 Der foreslås regler om adgangen til at yde  

 konverteringslån uanset ejendommens værdi, idet det  

 foreslås at lovfæste den gældende praksis for konvertering,  

 ligesom det foreslås, at realkreditinstitutternes bestyrelse skal  

 udforme interne retningslinier, der sikrer, at pantsikkerheden ikke forringes  

 væsentligt ved konvertering ud over lånegrænsen.
I forlængelse af advokat dr. jur.
Jan Schans  

 Christensens eneudredning foreslås, som i de øvrige finansielle  

 love, bl.a. en præcisering af reglerne for videregivelse af fortrolige  

 oplysninger.
Herudover foreslås indsat en ny bestemmelse, der  

 fastslår, hvem der har partsstatus i forhold til Finanstilsynet.
 Med disse bemærkninger, og idet jeg i øvrigt  

 henviser til lovforslaget og bemærkningerne til dette, skal jeg  

 anbefale forslaget til det høje Tings velvillige behandling.
