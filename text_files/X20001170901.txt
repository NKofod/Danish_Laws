God revisorskik Under denne sag har Advokatrådet ved skrivelse af 7.  

 januar 1999 indgivet klage over statsautoriseret revisor Jens Timmermann.
 Erhvervs-og Selskabsstyrelsen har oplyst, at Jens  

 Timmermann har været beskikket som statsautoriseret revisor siden den  

 16.marts 1978.
Det fremgår af sagen, at klageren den 16. marts 1998  

 modtog klientkontoerklæring for 1997 fra advokat Flemming Heegaard.  

 Erklæringen var underskrevet af advokaten den 13. marts 1998. I  

 erklæringen oplystes det, at tilsvar af betroede midler i henhold til  

 klienttilsvarskontoen pr. 31. december 1997 var 0 kr., ligesom der på  

 konti noteret som klientkonti i bogholderiet indestod 0 kr.
Det fremgår  

 ligeledes, at der ifølge kontoudtog fra pengeinstitutter indestod 0  

 kr., og at dette også var tilfældet i. h. t. bogholderiet  

 på konti noteret som klientkonti.
 Indklagede bekræftede i sin attestation på  

 erklæringen, dateret 9. marts 1998 bl. a.:
1) at bogholderiet førtes dagligt, 2) at der førtes en klienttilsvarskonto i. h. t.  

 klientkontovedtægtens § 1, stk. 1, 3) at der hver måned udarbejdedes en  

 råbalance, 4) at klientkontovedtægtens § 2, stk. 4, samt §§ 4 og 5  

 var overholdt tilfredsstillende, og 5) at indklagede havde foretaget de undersøgelser,  

 som 6) han havde anset for nødvendige til besvarelse af de  

 foregående oplysninger.
 Indklagede havde ikke besvaret spørgsmålet i  

 punkt 4, om hvor ofte klienternes konti afstemmes med råbalance, og  

 punkt 5 vedrørende tilfældigt valgte datoer frem til  

 besøgsdatoen, som var udvalgt og benyttet til undersøgelse af,  

 om klientkontovedtægtens § 2, stk. 4, samt §§ 4 og 5 var overholdt,  

 ligesom besøgsdatoen i erklæringens side 4 ikke var oplyst.
 Ved skrivelse af 21. april 1998 bad Advokatrådets  

 klientkontoudvalg indklagede om at fremkomme med sine bemærkninger i  

 anledning af sin attestation på advokat Flemming Heegaards  

 klientkontoerklæring, herunder en nøje beskrivelse af advokat  

 Heegaards bogføring og af årsagerne til, at oplysningsskemaet  

 var besvaret som sket.
 Indklagede svarede den 23. april 1998 Advokatrådet  

 således:
"Advokat Flemming Heegaard har for året 1997  

 ført dagligt et manuelt bogholderi.
Det manuelle bogholderi har dannet  

 grundlag for den edb- bogføring, som vi efterfølgende har  

 foretaget, og som har dannet grundlag for udarbejdelsen af årsregnskab  

 og skatteregnskab.
 Forud for afgivelsen af "Erklæring vedrørende  

 klienttilsvar m.v. pr. 31.12.1997" har vi, internt i Deloitte & Touche,  

 drøftet, hvorvidt klientkontovedtægten var overholdt på  

 tilfredsstillende vis eller ej.
 Konklusionen blev, at vi i forslagsbrev af 9. marts 1998  

 til klientkontoerklæringen til advokat Flemming Heegaard anførte  

 følgende:
""Klientkontoerklæring Af Vedtægter om advokaters pligter med hensyn til  

 behandlingen af betroede midler § 4, stk. 2 fremgår, at undtaget herfra  

 er beløb, som umiddelbart efter modtagelsen anvendes til udbetaling  

 for vedkommendes regning.
Du har over for os oplyst, at modtagne klientmidler for  

 året 1997 straks er videresendt på klientens vegne.
Efter vor  

 opfattelse har du således ikke overtrådt Advokatsamfundets  

 regelsæt.
For året 1998 skal vi anbefale, at du opretter en  

 klienttilsvarskonto med saldoen 0, når du ikke oppebærer midler,  

 og at du opretter en værdiindgangsbog, hvor indkomne og videresendte  

 checks noteres med hensyn til dato, beløb og modtager.
Dette vil give  

 os mulighed for efterfølgende kontrol."" Vi skal afslutningsvis oplyse, at der i 1997,  

 ifølge det af advokat Flemming Heegaard oplyste, har været tale  

 om under ti tilfælde hvor modtagne klientmidler straks er videresendt  

 på klientens vegne.
..........." Advokatrådets klientkontoudvalg anmodede i skrivelse  

 af 28. april 1998 indklagede om en uddybning af redegørelsen, navnlig  

 for så vidt angår oplysningsskemaets punkterne 2, 4 og 6, samt om  

 hvorvidt den manglende besvarelse af pkt. 5 er udtryk for, at besøg  

 ikke har været aflagt.
 Indklagede svarede i skrivelse af 29. april 1998 til  

 Advokatrådet bl. a.:
 ".......
De modtagne checks (beløb) har været udstedt  

 til den endelige modtager (kreditor) og i enkelte tilfælde til advokat  

 Flemming Heegaard.
Hvad angår de første checks, har advokat  

 Flemming Heegaard kun fungeret som "postbud", hvad angår checks udstedt  

 til advokat Flemming Heegaard er disse indsat på advokat Flemming  

 Heegaards bankkonto for straks efter at blive videresendt til den endelige  

 modtager (kreditor)." ........
 Afstemning af klienters konti har ikke været  

 foretaget i årets løb, jf. i øvrigt det oven for  

 anførte.
 Spørgsmål 6 er besvaret med  

 tilfredsstillende, da forholdet rent faktisk har været det, at der  

 på intet tidspunkt har været et egentligt tilsvar, og jeg skal  

 her henvise til den oven for beskrevne praksis med umiddelbar videresendelse  

 af modtagne beløb til den berettigede.
 Jeg kan bekræfte, at der ikke i 1997 har været  

 aflagt besøg hos advokat Flemming Heegaard, der driver sin  

 advokatvirksomhed fra hjemmet.
 .......
Der har ikke i 1997 været oprettet en  

 klientbankkonto.
Oprettelsen af en sådan bankkonto er først sket  

 i 1998.
........." Statsautoriseret revisor Erik Holst Jørgensen fra  

 revisionsfirmaet Deloitte & Touche foretog efter aftale med  

 Advokatrådets klientkontoudvalg en gennemgang af advokat Flemming  

 Heegaards behandling af betroede midler i sin advokatvirksomhed fra  

 advokatvirksomhedens opstart i 1997 til og med 31. december 1997.  

 Konklusionen i redegørelsen, dateret 10. juni 1998, er  

 sålydende:
 "Advokat Flemming Heegaard har i nævnte periode i 7  

 tilfælde modtaget midler fra klienter, der sammensætter sig som  

 følger:
3 checks udstedt til den endelige modtager  

 (tredjemand) 4 checks udstedt til advokat Flemming Heegaard.
Heraf vedrører en check honorar til advokat  

 Flemming Heegaard, hvor faktura udskrives umiddelbart herefter..." Efter Advokatrådets anmodning foretog  

 statsautoriseret revisor Jan Grothen  fra revisionsfirmaet Grothen &  

 Perregaard den 13. august 1998 en undersøgelse af, om advokat Flemming  

 Heegaard havde overholdt bestemmelserne i vedtægten om advokaters  

 pligter med hensyn til behandlingen af betroede midler  

 (klientkontovedtægten).
 Resultatet af undersøgelsen fremgår af en  

 rapport af 15. september 1998. Rapportens konklusion er sålydende:
 "Det kan konstateres, at reglerne om behandling af  

 betroede midler ikke er overholdt for så vidt:
§ 1 Førelse af tilsvarskonto 1997 § 2, stk. 1 Oprettelse af klientbankkonto indtil 30. april 1998 § 2, stk. 4 Daglig regulering 1997 § 4, stk. 1 Overtrædelse i situation 4, 6 og 7 som anført  

 i statsautoriseret revisor Erik Holst Jørgensens skrivelse af den 10.  

 juli 1998 § 6 Månedsvis afstemning 1997" Situationerne 4, 6 og 7, hvortil der henvises i  

 statsautoriseret revisor Jan Grothens rapport, vedrører dels en check  

 på 7.695 kr., udstedt til advokat Heegaard og endosseret af denne, dels  

  en check på 350.558 kr. modtaget fra advokatrådets  

 Erstatningsfond og indsat på advokat Heegaards girokonto den 7.  

 november 1997, hvorfra den hæves den 17. november 1997, og dels et  

 beløb på 15.000 kr. fra Oppenheim, Lund & Partnere, der  

 indsættes på advokatens girokonto den 19. november 1997,  

 hvorefter der udskrives en honorarnota på 30.000 kr. den 24. november  

 1997.
Advokat Flemming Heegaard blev ved Advokatnævnets  

 kendelse af 14. december 1998 pålagt en bøde på 3.000 kr.  

 for overtrædelse af klientkontovedtægtens § 18 "ved ikke at have  

 etableret en klienttilsvarskonto i overensstemmelse med  

 klientkontovedtægtens § 1, stk. 1, ved ikke fra advokatvirksomhedens  

 etablering i begyndelsen af 1997 og indtil den 30. april 1998 at have  

 oprettet en klientkonto i henhold til klientkontovedtægtens § 2, stk.  

 1, ved ikke at have foretaget daglig bogføring og regulering af  

 klienttilsvaret i henhold til klientkontivedtægtens § 2, stk. 4, ved at  

 have indsat beløbet på kr. 350.558,- på sin egen konto og  

 ikke på en klientkonto, ved at have indsat et beløb på kr.  

 15.000,- på egen girokonto, jvf. klientkontovedtægtens § 4, stk.  

 1, og ved ikke mindst en gang om måneden at have foretaget afstemning  

 af, om summen af tilsvaret på de enkelte klienters konti stemte med  

 tilsvarskontoen ifølge bogholderiet." Sagen har været mundtligt forhandlet på et  

 møde i nævnet den 25. august 1999, hvor indklagede afgav  

 forklaring.
Indklagede har forklaret, at advokat Heegard efter  

 sin udtræden af Gorrisen, Federspiel & Kierkegaard fortsatte som  

 enkeltmandsvirksomhed fra sin bopæl uden bistand fra sekretær  

 eller bogholder.
Advokat Heegaard foretog selv den daglige  bogføring  

 på A4-ark, hvor han påførte indtægter og udgifter.  

 En måneds bogføring bestod typisk af ét A4-ark.
På  

 hvert A4-ark var indtægter og udgifter sammentalte.
Herudover  

 førte advokat Heegaard udskrevne honorarnotaer samt ind- og  

 udgående moms på særskilte A4-sider.
På  

 årsbasis var der ca. 200 bilag.
Det var så overskueligt, at  

 A4-siderne kan karakteriseres som en råbalance.
Advokat Heegaard kontaktede indklagede med anmodning om  

 bl.a., at indklagede skulle afgive erklæring vedrørende  

 klientkontoen.
Indklagede modtog den 7. eller 8. februar 1998  

 bogføringen.
Advokat Heegaard oplyste, at enkelte betalinger i form af  

 check, hvor der var sket endossering, var videresendt til rette modtager.  

 Indklagede konterede bilagene og foretog momsberegning og opsummering af  

 honorarer.
Der blev i denne forbindelse foretaget stikprøvekontrol af  

 bilag og honorarnotaer.
Alt blev registreret i indklagedes EDB-system med  

 henblik på udarbejdelse af årsregnskab samt kontrol af advokat  

 Heegaards momsregnskab og omsætningstal.
Kontrollen skete ved at  

 sammenholde EDB-systemets tal med de tal, advokat Heegaard selv havde  

 beregnet på sine A4-ark.
Indklagede gennemgik ikke samtlige bilag  

 systematisk.
Han efterså kun enkelte bilag, når det var  

 nødvendig af hensyn til korrekt kontering.
Pr. 31. december 1997 var  

 der ikke registreret kreditorer, heller ikke med hensyn til klientkonti.
Indklagede forespurgte flere gange advokat Heegaard, inden  

 han underskrev klientkontoerklæringen, bl.a. med hensyn til  

 videresendelse af checks.
De 2 checks som nærværende sag  

 vedrører, var ikke registreret i bogholderiet.
De var blot modtaget af  

 advokat Heegaard og ifølge dennes mundtlige oplysninger videresendt,  

 således at mellemværendet med klienterne efter udskrivning af  

 honorarnotaer var gået i nul.
Ifølge advokatens oplysninger var  

 der således hverken pr. 31. december 1997 eller tidligere på  

 året noget tilsvar.
Der var derfor ikke anledning til reflektioner fra  

 indklagedes side.
Indklagede mener under de konkrete omstændigheder at  

 have opfyldt de handlinger, der er angivet i revisorinstruksen for  

 klientkontoerklæringer.
Indklagede besøgte ikke advokat  

 Heegaards virksomhed.
Det var unødvendigt med det materiale,  

 indklagede  modtog.
Det var  hverken fyldestgørende at svare ja eller  

 nej på pkt. 2 i Advokatrådets forespørgsel  

 vedrørende klienttilsvarskonto.
En konto ville i givet fald have vist  

 nul, uanset hvornår på året, den var efterset.
Et "nej"  

 ville muligvis have givet anledning til, at kontoen skulle føres, selv  

 når saldoen var nul gennem hele året.
Indklagede valgte at svare  

 "ja".
Indklagede har ikke haft kendskab til, at indklagede  

 modtog en check på ca. kr. 350.000. Bogføringen viste alene, at  

 der var udskrevet en honorarnota, og at beløbet var indgået.
Der  

 var således ingen anledning til at finde det underliggende bilag frem  

 og bilaget var ikke omfattet af stikprøvekontrollen.
Kun det  

 underliggende bilag ville have vist, at der var modtaget kr. 350.000.  

 Indklagede mener ikke, der kan stilles krav om, at der foretages en  

 fuldstændig gennemgang af samtlige bilag.
 Klageren har gjort gældende, at indklagede  

 ved sin påtegning af 9. marts 1998 på klientkontoerklæring  

 af 13. marts 1998 for advokat Flemming Heegaard ikke har udvist den  

 nødvendige omhu og nøjagtighed ved afgivelse af  

 erklæring, der kræves i henhold til lovgivningen, jf. lov om  

 statsautoriserede revisorer § 6, stk. 3, jf. stk. 2, og at indklagede  

 følgelig har handlet i strid med god revisorskik.
Klageren har nærmere anført, at  

 Advokatrådet ifølge retsplejelovens § 143, stk. 2, jf. § 127,  

 har pligt til at føre tilsyn med advokaters overholdelse af reglerne  

 om behandling af betroede midler.
Opfyldelsen af denne pligt er i vidt omfang  

 afhængig af, at de erklæringer, der afgives af revisor, er  

 korrekte og pålidelige.
Dette er imidlertid ikke tilfældet med  

 indklagedes erklæring af 9. marts 1998 på advokat Flemming  

 Heegaards klientkontoerklæring.
Efter indklagedes egne oplysninger  

 må det lægges til grund, at han, da han afgav  

 erklæringen, i alene havde været revisor for advokaten fra marts  

 1998 og ikke som oplyst i erklæringens pkt. 10 fra 1. januar 1997.
i Har afgivet erklæringen på grundlag af  

 oplysninger meddelt under en telefonsamtale med advokaten.
i Ikke har foretaget nogen undersøgelse med henblik  

 på besvarelse af de i oplysningsskemaets side 3 indeholdte  

 spørgsmål.
i Har afgivet ukorrekt erklæring til de i  

 oplysningsskemaet pkt. 1, 2, 3 og 6 stillede spørgsmål.
 Har afgivet erklæring om, at han ikke ved  

 gennemgangen har konstateret overtrædelser af  

 klientkontovedtægten og bogføringsloven, uanset at en  

 sådan gennemgang ikke var foretaget.
i Først i anledning af klientkontoudvalgets brev af  

 28. april 1998 bekræftede, at besøg ikke var foretaget i  

 1997.
 Klageren har videre gjort gældende, at det må  

 anses som en skærpende omstændighed, at indklagede som  

 nytiltrådt revisor har afgivet erklæring uden ved besøg  

 hos advokaten at have foretaget de undersøgelser og analyser, der er  

 nødvendige for at revisor kan nå til en konklusion  

 vedrørende de opgaver erklæringen omfatter, jf. revisorinstruks  

 af oktober 1996 for afgivelse af klientkontoerklæring.
Indklagede har bestridt at have handlet i strid med  

 god revisorskik og har nærmere anført, at han havde været  

 revisor for advokat Flemming Heegaard i en længere årrække  

 og derfor fandt det rigtigst at angive tiltrædelsestidspunktet som 1.  

 januar 1997. Han fik overleveret advokatens samlede bogholderi for 1997 efter  

 udgangen af regnskabsåret for 1997 og kunne ikke heraf udlede, om  

 advokat Heegaard i løbet af året havde haft betroede midler.  

 Advokat Heegaard oplyste, at der alene i få tilfælde var modtaget  

 midler, som kunne give anledning til et tilsvar, og at disse midler  

 umiddelbart efter modtagelsen var videresendt for de pågældende  

 klienters regning.
Indklagede konkluderede på det foreliggende  

 grundlag, at der ikke var sket overtrædelse af advokatsamfundets  

 regelsæt, idet alle transaktioner vedrørende klientmidler  

 vurderedes at være omfattet af klientkontovedtægtens § 4, stk. 2.  

 Denne sag må bedømmes på grundlag af de oplysninger, han  

 havde til rådighed ved afgivelse af erklæringen, d. v. s. det  

 modtagne bogholderi og de af advokat Flemming Heegaard meddelte oplysninger.
Med hensyn til de enkelte punkter i erklæringen har  

 indklagede bl. a. anført, Ad pkt. 1Det modtagne bogholderi fremstod som ført  

 dagligt, og at advokat Heegaard bekræftede dette.
 Ad pkt. 2. Rubrikken vedrørende tilsvarskonto blev  

 afkrydset med ja, fordi der ikke ville have været posteringer på  

 en sådan konto, havde den været ført, og det ville  

 således have været mere misvisende at svare nej, idet det ville  

 kunne give indtryk af, at han havde fundet, at der var posteringer, som burde  

 være ført, men ikke var ført.
 Ad pkt. 3 Det bogholderi, der blev overleveret ham, var  

 så enkelt, at posteringerne i sig selv udgjorde en "råbalance".  

 Han fandt det derfor rigtigst at afkrydse rubrikken "hver måned".
 Ad pkt. 5. Rubrikken er ikke udfyldt, fordi der  

 ifølge de oplysninger, han havde ikke forelå posteringer, som  

 kunne undergives en nærmere undersøgelse.
 Ad pkt. 6. Efter telefoniske og personlige  

 drøftelser med advokat Flemming Heegaard og efter at have  

 gennemgået bogholderiet var det hans opfattelse, at der ikke var sket  

 overtrædelse af klientkontovedtægten, idet alle transaktioner var  

 omfattet af klientkontovedtægtens § 4, stk 2. Han fandt det derfor  

 rigtigst at afkrydse rubrikken "tilfredsstillende".
 Indklagede har endelig anført, at han på  

 intet tidspunkt har erklæret at have foretaget besøg hos advokat  

 Heegaard, og det fremgår heller ikke af revisorinstruksen  

 vedrørende afgivelse af klientkontoerklæringer, at der skal  

 aflægges besøg hos advokaten i løbet af året eller  

 efter.
 Disciplinærnævnet skal udtale:
Efter revisorinstruks af oktober 1996 vedrørende  

 afgivelse af klientkontoerklæringer påhviler det revisor at  

 udføre sådanne undersøgelser og analyser, at revisor kan  

 nå til en konklusion vedrørende de opgaver, erklæringen  

 omfatter.
Det fremgår endvidere af instruksen, at revisor,  

 såfremt han ikke kan bekræfte, at advokatvirksomhedens  

 erklæring på skemaets side 2 er korrekt, ikke kan anvende den  

 fortrykte erklæring, men må afgive en individuel  

 erklæring.
Indklagede har i sin erklæring på advokat  

 Flemming Heegaards klientkontoerklæring svaret bekræftende  

 på, at der førtes en klienttilsvarskonto, skønt en  

 sådan konto som erkendt af indklagede ikke var oprettet.
Indklagede har  

 videre erklæret, at  klientkontovedtægtens § 2, stk. 4, samt §§ 4  

 og 5 var overholdt tilfredsstillende, uanset han var bekendt med, at der ikke  

  fandtes klientkonti.
Indklagede har videre erklæret sig om, at  

 bogholderiet var ført dagligt, og råbalance udarbejdet  

 månedligt alene på grundlag af et senere modtaget bogholderi og  

 mundtlige oplysninger fra advokat Heegaard.
Indklagede har endelig ikke  

 foretaget kontrolbesøg hos advokat Flemming Heegaard og har ikke  

  udfyldt erklæringens punkt 5 herom, skønt det er foreskrevet i  

 revisorinstruksen med tilhørende bilag.
 Nævnet finder herefter, at indklagede har tilsidesat  

 de pligter, der i henhold til revisorinstruksen påhviler en revisor ved  

 afgivelse af klientkontoerklæringer og herved overtrådt § 6, stk.  

 3, jf. stk. 2, i lov om statsautoriserede revisorer, hvorefter en  

 statsautoriseret revisor bl. a. skal udføre sit hverv med omhu og  

 nøjagtighed samt i overensstemmelse med god revisorskik.
 Ved fastsættelsen af den disciplinære sanktion  

 må nævnet særligt hense til, at det med henblik på  

 klagerens, Advokatrådet, lovpligtige tilsyn med advokaters behandling  

 af betroede midler er afgørende, at rådet kan have tillid til de  

 erklæringer, som en revisor afgiver i henhold til  

 klientkontovedtægtens bestemmelser samt revisorinstruksen  

 vedrørende afgivelse af klientkontoerklæringer.
 Disciplinærnævnet finder derfor, at sagen  

 bør afgøres ved, at indklagede i medfør af § 18 a, stk.  

 1, i lov om statsautoriserede revisorer ikendes en bøde på  

 20.000 kr.
 T h i  b e s t e m m e s:
 Indklagede, statsautoriseret revisor, Jens Timmermann,  

 pålægges en bøde på 20.000 kr.
 Afgørelsen offentliggøres, jf. § 18 a, stk.  

 6 i lov om statsautoriserede revisorer.
Afgørelsen kan inden 3 måneder fra dens  

 meddelelse indbringes for Revisornævnet, Kampmannsgade 1, 1780  

 København V.
Indbringelsen af sagen for Revisornævnet har  

 opsættende virkning.
