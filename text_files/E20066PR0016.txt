P.1 Selvangivelsespligten I medfør af SKL § 1, stk. 1, skal enhver, der er skattepligtigtig her  

 til landet efter KSL §§ 1 og 2 selvangive sin indkomst, hvad enten den er  

 positiv eller negativ og om sin ejerbolig.
Selvangivelsespligten  

 gælder tillige de arter af formueoplysninger, der følger af  

 indberetningspligterne efter SKL §§ 8 B, 8 F, 8 H, 8 P, 8 Q, 10, 10 A  

 eller 10 B, medmindre oplysningerne er omfattet af de nævnte  

 indberetningspligter.
Formueværdien af fast ejendom i udlandet skal også  

 selvangives.
Selvangivelsespligtige er endvidere de i SEL §§ 1 og 2  

 nævnte selskaber mv. samt de i FBL § 1 nævnte fonde og foreninger.
 I medfør af SKL § 2 omfatter selvangivelsespligten ikke:
 Fritagelsen efter punktene 2 og 3 gælder ikke, hvis den skattepligtige  

 har modtaget udbytte efter LL § 16 A, stk. 1, eller afståelsessummer efter  

 LL § 16 B, i hvilke der ikke er indeholdt udbytteskat efter KSL § 65,  

 medmindre udbyttet er omfattet af KSL § 65, stk. 6.
P.1.1 Proceduren ved selvangivelsen Som hovedregel vil ikke-erhvervsdrivende skattepligtige i marts/april  

 måned modtage en selvangivelsblanket med de  

 selvangivelsesoplysninger, som SKAT er i besiddelse af gennem de  

 automatiske indberetningspligter (den fortrykte selvangivelsesblanket  

 eller printselvangivelsen).
 Den omstændighed, at en skattepligtig ikke modtager en  

 selvangivelsesblanket fortrykt eller udvidet, fritager ikke for  

 selvangivelsespligten.
Skattepligtige, der har modtaget en fortrykt selvangivelsesblanket, som  

 ikke er fyldestgørende, skal indsende korrektioner til SKAT.
Hvis de  

 fortrykte oplysninger er korrekte og fyldestgørende, kan den  

 selvangivelsespligtige undlade at selvangive, jf.
SKL § 4, stk. 5.  

 Skattepligtige, der modtager en fortrykt selvangivelse, og som  

 erfaringsmæssigt ikke har korrektioner eller tilføjelser til de fortrykte  

 oplysninger, modtager sammen med selvangivelsen en årsopgørelse  

 (skatteansættelse).
P.1.2 Selvangivelsens form Skatteministeren bestemmer efter indstilling fra Skatterådet, hvilke  

 oplysninger af betydning for skatteansættelsen eller skatteberegningen  

 selvangivelsen skal indeholde.
Det kan ikke kræves, at  

 selvangivelsesblanketterne anvendes.
Foreløbig selvangivelse anses ikke  

 for behørig selvangivelse.
Om skatteforbehold se SFL §  

 28.
P.1.3 Tidspunktet for indgivelse af  

 selvangivelse Fysiske personer skal selvangive senest den 1. juli i året efter  

 indkomstårets udløb jf.
SKL § 4, stk. 1. Fysiske personer, der får  

 tilsendt en fortrykt selvangivelsesblanket, skal dog selvangive senest den  

 1. maj, medmindre en af følgende betingelser er opfyldt:
Juridiske personer skal selvangive senest 6 måneder efter indkomstårets  

 udløb.
Udløber indkomståret i perioden 1. januar til 31. marts, skal der  

 selvangives senest den 1. juli samme år.
 P.1.3.1 Selskaber, fonde, foreninger  

 mv.
 Der henvises til LV Selskaber og aktionærer afsnit  

 S.B.1.5.
P.1.4 Selvangivelsen skal hidrøre fra den  

 skattepligtige Selvangivelsen skal være underskrevet af den  

 skattepligtige eller af dennes befuldmægtigede.
Er selvangivelsen  

 underskrevet af den skattepligtiges befuldmægtigede, kræves der i  

 praksis ikke dokumentation for, at den fornødne fuldmagt foreligger.
 Der bør i så vidt omfang som muligt gives adgang til at berigtige  

 mangler på selvangivelsen, såsom manglende underskrift eller manglende  

 udfyldelse af selvangivelsens specifikationsrubrikker.
For så vidt angår den fortrykte selvangivelsesblanket, er der mulighed  

 for via tast-selv ordningen at korrigere de forprintede oplysninger,  

 tilføje yderligere oplysninger eller godkende oplysningerne, som de  

 er.
Dette kan desuden gøres over internettet (  

 http://www.tastselv.skat.dk/ ).
P.1.5 Selvangivelsens bindende virkning for  

 skatteyderen En selvangivelse udelukker ikke, at den skattepligtige efterfølgende  

 kan få ændret skatteansættelsen, som følge af nye oplysninger.
Er  

 indkomsten selvangivet for højt, fx fordi skatteyderen har glemt et  

 fradrag, skal indkomsten således nedsættes til det korrekte beløb.
SKAT kan tillade ændringer af afskrivnings- og  

 nedskrivningsprocenter i tilfælde, hvor den skattepligtige indkomst agtes  

 ansat til et beløb, der afviger fra det selvangivne.
Tilladelse hertil  

 forudsætter en anmodning med opgørelse over de ændringer, der ønskes  

 foretaget, jf.
LV Erhvervsdrivende, afsnit  

 E.C.1.7 .
 Til- og fravalg af virksomhedsordningen er bindende for skatteyderen  

 efter udløbet af ligningsfristen den 30. juni i det andet kalenderår efter  

 indkomståret, jf.  

 VSL  

 § 2, stk. 2.
P.1.6 Oplysninger og specifikationer i  

 selvangivelsen I medfør af SKL § 1, stk. 1, skal de arter af formue, der indberettes  

 efter SKL §§ 8B, 8F, 8H, 8P, 8Q og §§ 10, 10A eller 10B,  

 selvangives, medmindre oplysningerne er omfattet af de nævnte  

 indberetningspligter.
Endvidere skal formueværdien af fast ejendom i  

 udlandet selvangives.
Indkomsten skal ifølge SKL § 1, stk. 1, selvangives, hvad enten den er  

 positiv eller negativ.
Selvangivelsen indeholder de  

 specifikationer  og oplysninger,  

 der fastsættes af skatteministeren efter indstilling fra Skatterådet.  

 Specifikationskravene fremgår af selvangivelsesblanketterne.
Skatteministeren kan i medfør af SKL § 3, stk. 1 og 2, efter  

 indstilling fra Skatterådet fastsætte regler om det regnskabsmæssige  

 grundlag for og udarbejdelsen af det skattemæssige årsregnskab, der i  

 medfør af SKL § 3, stk, 3, skal indgives til SKAT inden  

 selvangivelsesfristens udløb.
Bemyndigelsen er udmøntet i  

 bekendtgørelse nr. 707 af 4. juli 2005, som ændret ved  

 ændringsbekendtgørelse nr. 836 af 31. august 2005 om skattemæssige  

 krav til regnskab (  

 mindstekravsbekendtgørelsen ).
Selskaber skal, jf.
SKL § 3 A, vedlægge selvangivelsen en fortegnelse  

 over personer, selskaber mv., som ejer mindst 25 pct. af kapitalen eller  

 råder over mere end 50 pct. af den samlede stemmeværdi.
Skemaet til brug  

 for fortegnelsen findes på selskabsselvangivelsens bagside.
De pågældende  

 personer, selskaber m.v. er forpligtet til at give selskabet oplysning  

 herom samt de nødvendige identifikationsoplysninger (navn, adresse,  

 cpr.nr. eller SE-nr.), jf. § 3 A.
Mindstekravsbekendtgørelsens kap. 10 vedrørende den  

 obligatoriske kapitalforklaring mv. for hovedaktionærer og  

 bogføringspligtige fysiske personer er ophævet med virkning fra og med  

 indkomståret 2003. SKL § 6 B om formueforklaring efter anmodning  

 fra SKAT omfatter nu alle skattepligtige fysiske personer,  

 herunder lønmodtagere og personer på overførselsindkomst m.fl.
For så vidt  

 angår hovedaktionærer efter SKL § 3 A omfatter formueforklaringen tillige  

 oplysninger om væsentlige økonomiske aftaler, som den pågældende selv  

 eller dennes ægtefælle har indgået med selskabet i indkomstårets løb, jf.  

 SKL § 6 B, stk. 2.
 Ved lov nr. 408 af 1. juni 2005 (Lov om ændring af  

 skattekontrolloven, skattestyrelsesloven, ligningsloven og  

 tonnageskatteloven(Ændring af oplysnings- og dokumentationspligt  

 vedrørende transfer pricing)) blev der bl.a. i SKL § 3 B fastsat regler  

 for selvangivelsesoplysninger om koncerninterne transaktioner som  

 både omfatter nationale og internationale transaktioner (transfer  

 pricing). Der henvises herom til LV Selskaber og aktionærer afsnit  

 S.I.2.
P.1.7 Virksomhedsskatteloven Fuldt og begrænset skattepligtige personer, som driver selvstændig  

 virksomhed, kan vælge at følge reglerne i virksomhedsskatteordningen, der  

 indeholder to ordninger; virksomhedsordningen og kapitalafkastordningen.  

 Den skattepligtige skal ved indgivelse af den udvidede selvangivelse eller  

 selvangivelse for begrænset skattepligtigt for hvert enkelt indkomstår  

 anføre, om en af disse to ordninger ønskes anvendt.
 Der er gjort nærmere rede for betingelserne for anvendelse af  

 virksomhedsordningen i LV Erhvervsdrivende,   

 afsnit       E.G , herunder de regnskabskrav, der skal opfyldes.  

 Kapitalafkastordningen er enklere at anvende end virksomhedsordningen, og  

 anvendelse af ordningen er ikke betinget af, at den skattepligtige  

 opfylder særlige regnskabsmæssige krav.
P.1.8 Selvangivelse ved ophør af  

 skattepligt En person, hvis fulde  

 skattepligt  ophører, skal, jf.  

 bekendtgørelse nr. 512 af 10. juni 2004, kap. 3, om visse  

 ligningslovsregler mv., indgive selvangivelse til SKAT inden udløbet  

 af den kalendermåned, der følger efter den måned, hvor skattepligten  

 ophører.
Selvangivelsespligten omfatter skattepligtig indkomst og  

 aktieindkomst for det indkomstår, der løber fra udgangen af det seneste  

 indkomstår og indtil ophøret af skattepligten.
Det samme gælder ved ophør af begrænset skattepligtig, når  

 indkomstkilden er erhvervsvirksomhed med fast driftssted her i landet,  

 fast ejendom eller båndlagt kapital, jf.
KSL § 2, stk. 1, litra d eller  

 e.
P.1.9 Skønsmæssig ansættelse Foreligger der ikke en behørig selvangivelse på ansættelsestidspunktet,  

 kan skatteansættelsen i medfør af SKL § 5, stk. 3, foretages skønsmæssigt.  

 Er den  

 skønsmæssige       ansættelse  for lav, skal den skattepligtige inden 4 uger  

 efter  

 meddelelsen om ansættelsen underrette SKAT herom.
Fristen regnes  

 fra selvangivelsesfristens udløb.
Undladelsen af at underrette  

 SKAT om den for lave skatteansættelse er efter omstændighederne  

 strafbar i medfør af SKL § 16.
Den skønsmæssige ansættelse skal foretages ud fra en realistisk  

 vurdering af den skattepligtiges faktiske indkomstforhold, hvilket bl.a.  

 indebærer, at selvangivelsen ikke må søges fremtvunget ved en urealistisk  

 høj ansættelse.
Selvangivelsen bør derimod søges fremtvunget ved pålæg af  

 daglige bøder, jf.
SKL § 5, stk 2. Se afsnit  

 P.2.3 .
Som følge af bestemmelsen i SFL § 20 skal den skattepligtige,  

 når SKAT agter at foretage en skatteansættelse efter skøn,  

 underrettes skriftligt herom.
Den skattepligtige skal samtidig underrettes  

 om, at vedkommende har ret til at udtale sig skriftligt eller mundtligt  

 over for SKAT inden for en frist, der fastsættes af denne.  

 Fristen bør ikke være under 15 dage.
Har den skattepligtige ikke  

 udtalt sig inden fristens udløb, kan SKAT foretage  

 skatteansættelsen i overensstemmelse med forslaget uden yderligere  

 underretning.
Har den skattepligtige udtalt sig, skal der gives skriftlig  

 underretning om skatteansættelsen.
Ved ansættelse efter skøn har SKAT som udgangspunkt ikke  

 pligt til at indhente oplysninger fra andre end den skattepligtige selv.  

 Der er som udgangspunkt ikke pligt til at indhente oplysninger fra  

 tredjemand, det være sig fra en anden offentlig myndighed eller fra en  

 privat virksomhed.
Grundlaget for skønnet vil således typisk være  

 tidligere års selvangivelser, forskudsregistreringer, indberettede  

 oplysninger, momsangivelser mv.
Omstændighederne vil dog kunne  

 tale for, at der indhentes oplysninger fra tredjemand.
 Indgiver den skattepligtige en selvangivelse efter, at den  

 skønsmæssige ansættelsen er foretaget, beror det på klage- og  

 genoptagelsesreglerne i skatteforvaltningsloven, hvorvidt  

 skatteansættelsen skal ændres.
 Skattepligtige, der har modtaget en selvangivelsesblanket, der på  

 forhånd er udfyldt med de oplysninger, som SKAT er i besiddelse af,  

 og som ikke indsender en korrigeret selvangivelse senest den 1. maj, kan  

 ikke ansættes skønsmæssigt efter SKL § 5, stk. 3.
SKAT må i stedet korrigere den/de enkelte poster, der anses for  

 urigtig(e). Den skattepligtiges undladelse af inden 4 uger efter  

 modtagelsen at underrette SKAT om, at en skatteansættelse  

 (årsopgørelse) ifølge en fortrykt selvangivelse er for lav, kan straffes  

 efter SKL § 16. Fristen regnes dog tidligst fra udløbet af  

 selvangivelsesfristen (1. maj). Det er dog muligt at foretage en  

 skønsmæssig forhøjelse af en skattepligtig person, der har modtaget en  

 fortrykt selvangivelsesblanket, hvis en formueforklaring efter SKL § 6 B  

 viser et nødlidende privatforbrug, eller den skattepligtige undlader  

 at efterkomme et pålæg om at afgive en  

 formueforklaring.
Formueforklaringen skal også omfatte en ægtefælle,  

 som den skattepligtige lever sammen med ved indkomstårets udgang.
En  

 formueforklaring kan fremtvinges ved pålæg af daglige bøder, jf.
SKL § 5,  

 stk. 2. Se afsnit  

 P.2.3 .
Hvor særlige grunde taler derfor, kan SKAT efter anmodning give  

 henstand med selvangivelsesfristen, jf.
SKL § 4, stk. 4.. Henstand kan  

 gives, hvis der ikke kan selvangives rettidigt fx på grund af sygdom eller  

 fordi nødvendige oplysninger af grunde, der ikke kan tilregnes den  

 selvangivelsespligtige, ikke kan fremskaffes til tiden.
Det er den  

 skattepligtige, der skal dokumentere tilstedeværelsen af de forhold, der  

 kan begrunde henstand.
En henstand gælder også for den  

 skattepligtiges samlevende ægtefælle.
SKATs eventuelle afslag på  

 henstand med selvangivelsesfristen efter SKL § 4, stk. 4, kan  

 påklages til Landsskatteretten jf.
SFL § 11, stk. 1. nr. 1.
P.1.10 Skattetillæg Hvis en skattepligtig person ikke selvangiver rettidigt, skal  

 der i medfør af SKL § 5, stk. 1, betales et skattetillæg på 200 kr. for  

 hver dag, selvangivelsesfristen overskrides, dog højest 5.000 kr. i alt.  

 For fysiske personer, hvis skattepligtige indkomst ikke overstiger  

 bundfradraget for mellemskatten efter PSL § 6 a, udgør skattetillægget 100  

 kr. pr. dag, dog højest 2.500 kr. i alt.
Sker der ændringer i den  

 skattepligtige indkomst, reguleres skattetillægget i overensstemmelse  

 hermed.
For skattepligtige personer, der modtager den fortrykte  

 selvangivelsesblanket, beregnes der ikke skattetillæg, medmindre den  

 selvangivelsespligtige senest den 1. maj skriftligt har  

 meddelt SKAT, at den pågældende det år ikke ønsker at være omfattet  

 af ordningen med den fortrykte selvangivelsesblanket og dermed får  

 selvangivelsesfrist den 1. juli.
Der beregnes heller ikke skattetillæg for  

 personer, der på grund af en ægtefælles skattemæssige forhold ikke har  

 selvangivelsesfrist den 1. maj.
 Skattetillægget udløses automatisk ved SKATs konstatering af, at  

 selvangivelsen ikke er modtaget inden selvangivelsesfristens udløb og uden  

 hensyntagen til den selvangivelsespligtiges subjektive tilregnelse.
Skattetillægget skal beregnes fra den første dag ved fristens  

 udløb.
Hvis selvangivelsesfristen udløber en fredag, beregnes der dog ikke  

 skattetillæg, hvis selvangivelsen modtages af SKAT med  

 første ordinære postgang eller ved normal kontortids begyndelse den  

 følgende mandag (vejledende kl. 8). Udløber fristen en helligdag anses  

 selvangivelsen for rettidig, hvis den modtages den følgende hverdag.
Der beregnes skattetillæg for mellemliggende weekends, medmindre der  

 selvangives den følgende mandag, som beskrevet oven for.
Dvs. at hvis  

 selvangivelsesfristen udløber en onsdag, og der selvangives den følgende  

 tirsdag, skal der beregnes skattetillæg for lørdag og søndag.
 Fonde og foreninger, der efter FBL § 15 i stedet for en selvangivelse  

 kan afgive en særlig erklæring, skal betale et skattetillæg på 500  

 kr. uanset antal dage, fristen er overskreden.
I de tilfælde, hvor der er selvangivet rettidigt, men selvangivelsen  

 efterfølgende anses som ikke behørig, således at der efter SKL § 5,  

 stk. 3, er grundlag for at foretage en skønsmæssig ansættelse, skal der  

 også beregnes et skattetillæg.
Af tidsmæssige årsager vil dette ofte  

 indebære, at der udløses et maksimalt skattetillæg på henholdsvis 2.500  

 kr. og 5.000 kr.
Skattetillægget udskrives på årsopgørelsen og administreres som  

 andre skatter i relation til forfaldstidspunkt, forrentning, opkrævning og  

 inddrivelse.
Dette betyder bl.a., at der i tilfælde af, at et  

 skattetillæg udløser en restskat, beregnes procenttillæg af  

 skattetillægget, selvom tillægget er maksimeret i skattekontrolloven.
 Hvis den selvangivelsespligtige har fået henstand med selvangivelsen,  

 beregnes der skattetillæg fra henstandsfristens udløb efter de almindelige  

 regler.
SKAT kan efter ansøgning eftergive et skattetillæg, hvis særlige  

 omstændigheder taler herfor.
Sådanne særlige omstændigheder er  

 vejledende alene forhold, der skyldes den selvangivelsespligtige og ikke  

 tredjemand, fx at revisors travlhed eller uhensigtsmæssige  

 arbejdstilrettelæggelse har bevirket, at klienten ikke har selvangivet  

 rettidigt.
Dog vil fx akut dokumenteret sygdom hos revisor på et  

 tidspunkt, hvor den selvangivelsespligtige er ude af stand til at finde en  

 anden revisor inden fristens udløb, efter omstændighederne kunne begrunde  

 eftergivelse af skattetillægget.
Samme forhold vil kunne begrunde en  

 henstand med selvangivelsesfristen.
 Ved anmodning om eftergivelse af skattetillæg finder endvidere  

 principperne i KSL §§ 73 B - D anvendelse.
Afgørelse om skattetillæg er en forvaltningsakt, som skal begrundes og  

 indeholde en klagevejledning.
Afgørelsen bør også indeholde oplysninger om  

 muligheden for, at SKAT efter ansøgning kan eftergive  

 skattetillægget.
Klage over, at et skattetillæg eller et procentillæg er beregnet  

 forkert, skal i medfør af SFL § 5, stk. 1, nr. 2, ske til  

 skatteankenævnet.
Er der tale om hel eller delvis afslag på eftergivelse  

 af et skattetillæg eller klage over, at et skattetillæg er pålignet.,  

 fx fordi skatteyder er af den opfattelse, at selvangivelsen er rettidig,  

 skal en sådan afgørelse påklages til Landsskatteretten efter hovedreglen i  

 SFL § 11, stk. 1, nr. 1. I tvivlstilfælde må det anbefales, at der gives  

 klageadgang til Landsskatteretten efter hovedreglen i SFL § 11, stk. 1,  

 nr. l.
Uafhængig af skattetillægget kan selvangivelsen i medfør af SKL § 5,  

 stk. 2, fremtvinges ved pålæg af daglige bøder.
Se  

 P.2.3 .
P.2 Oplysningspligt efter opfordring Skattekontrolloven indeholder 2 typer oplysningspligter:
 Ved oplysningspligt efter opfordring forstås SKATs hjemmel til -  

 om fornødent under anvendelse af administrative sanktioner eller  

 straf - at pålægge fysiske og juridiske personer at meddele  

 oplysninger i et nærmere angivet omfang til brug for skatteligningen eller  

 afgiftfastsættelsen.
I det omfang  

 oplysningspligten  er omfattet  

 af skattekontrollovens bestemmelser, kan den, der pålægges  

 oplysningspligt, ikke påberåbe sig tavshedspligt, medmindre den pågældende  

 oplysning er omfattet af en særlig hemmeligholdelsespligt, som fx  

 påhviler Danmarks Statistik og Værdipapircentralen.
De generelle  

 tavshedspligtsbestemmelser omfattet af straffelovens §§ 152 -  

 152 e viger for skattekontrollovens oplysningsbestemmelser.
Kernen i  

 straffelovens bestemmelser om brud på tavshedspligten er, at personer, der  

 er pålagt en tavshedspligt, ikke uberettiget videregiver eller udnytter  

 fortrolige oplysninger.
Når en lov fx skatte- og afgiftslovgivningen  

 pålægger en person, der i øvrigt har tavshedspligt, en pligt til at  

 komme med relevante oplysninger, er der ikke tale om uberettiget  

 videregivelser eller udnyttelse af fortrolige oplysninger.
 P.2.1 Regnskabsmateriale mv.
Enhver erhvervsdrivende, som er bogføringspligtig efter  

 bogføringsloven, skal vedlægge selvangivelsen et årsregnskab, der opfylder  

 de i bekendtgørelse nr. 707 af 4. juli 2005 (  

 mindstekravsbekendtgørelsen )  

 stillede skattemæssige krav til regnskabsgrundlaget og det skattemæssige  

 årsregnskab.
Ifølge SKL § 6, stk. 1, har erhvervsdrivende, der fører  

 regnskab, pligt til på begæring af SKAT at indsende  

 regnskabsmaterialet  med bilag for såvel  

 tidligere som for det løbende regnskabsår.
Samme pligt påhviler selskaber,  

 foreninger, korporationer, stiftelser, legater og selvejende  

 institutioner, hvad enten de er erhvervsdrivende eller ikke og uanset, om  

 de er skattepligtige eller ej, jf.
SKL § 6, stk. 2. Også  

 bilagsmateriale, der ikke er det direkte grundlag for posteringerne i  

 bogholderiet, men som kan dokumentere eller sandsynliggøre disse, kan  

 forlanges indsendt.
Om regnskabsmateriale i øvrigt se Erhvervs- og  

 Selskabsstyrelsens Bogføringsvejledning juni 1999, kap. 4, afsnit 4.5,  

 side 38 ff.(  

 http://www.eogs.dk/ ).
 Udover det egentlige regnskabsmateriale med bilag kan også kræves  

 indsendt "andre dokumenter, der kan have betydning for skatteligningen,  

 herunder for afgørelsen af skattepligt". Som eksempler på sådanne  

 dokumenter nævner bemærkningerne til lovforslaget  

 "forretningskorrespondance, kontrakter, revisionsbemærkninger og  

 kalkulationer". Opregningen er ikke udtømmende.
 SKAT anses således for berettiget til at forlange aktionær-  

 eller anpartshaveroverenskomster udleveret til gennemsyn, ligesom  

 selskabets revisionsprotokoller også anses for at være "andre dokumenter,  

 der kan have betydning for skatteligningen, herunder for afgørelsen af  

 skattepligt". Se endvidere Erhvervs-og Selskabsstyrelsens  

 Bogføringsvejledning juni 1999, kapitel 4, afsnit 4.5.7, side side  

 44, (  

 http://www.eogs.dk/ ).
 For så vidt angår bestyrelsers forhandlingsprotokoller er disse  

 dokumenter, som nævnt i SKL § 6, stk. 1, og derfor omfattet af  

 udleveringspligten.
Pligten til at indsende regnskabsmateriale mv. omfatter også  

 erhvervsdrivende, som faktisk fører regnskab uden at være  

 bogføringspligtige, jf.
SKL § 6, stk. 1. Med bogføringsloven af 23.  

 december 1998 vil i praksis alle erhvervsdrivende med de få undtagelser,  

 der følger af overgangsbestemmelserne i § 19, stk. 5, være  

 bogføringspligtige.
 Indsendelsespligten efter SKL § 6, stk. 1, omfatter også  

 regnskabsmateriale mv. vedrørende den skattepligtiges virksomhed i  

 udlandet, på Færøerne eller i Grønland.
Ved "bilag", herunder originalbilag, forstås i praksis de dokumenter,  

 hvorefter de enkelte grundposteringer foretages i selve bogholderiet.
De  

 til grund for fx en håndværksmesters salgsfakturaer, foreliggende  

 opgørelser over anvendt arbejdstid i form af ugesedler, timesedler eller  

 lignende og opgørelse over anvendt materiale i form af rekvisitioner,  

 følgesedler eller lignende skal således indsendes på begæring.
 Opbevares de i SKL § 6, stk. 1, nævnte regnskabsoplysninger mv. på  

 mikrofilm, et elektronisk medium eller på anden lignende måde, kan SKAT  

 forlange oplysningerne udleveret i klarskrift eller på diskette mv.  

 Afgørende for udleveringspligten er ikke, på hvilken måde  

 regnskabsoplysningerne mv. opbevares, men om de pågældende oplysninger er  

 omfattet af SKL § 6, stk. 1.
Pligten til at indsende regnskabsmateriale mv. som nævnt i SKL § 6,  

 stk. 1, påhviler endvidere alle juridiske personer, hvad enten de er  

 erhvervsdrivende eller ej, jf.
SKL § 6, stk. 2.
 Materialet kan kræves indsendt, hvis det har betydning for  

 "skatteligningen". Udover at give hjemmel for at kræve dokumentation af  

 grundlaget for en skatteyders egen skatteansættelse giver bestemmelserne i  

 SKL § 6 således også mulighed for, at SKAT kan indsamle oplysninger  

 til brug for kontrollen med andre skatteydere i forbindelse med en  

 konkret lignings- eller kontrolsag.
 De skattelignende myndigheder har ikke pligt til at begrunde et  

 krav om indsendelse af dokumentation efter SKL § 6, stk. 1, og kan afvise  

 at afgive erklæringer om, at oplysninger, der fremkommer ved gennemgang af  

 indkrævet regnskabsmateriale, alene vil blive anvendt til kontrol af  

 skatteyderens egen skatteansættelse.
Bestemmelserne i SKL § 6, stk. 1, indeholder ikke hjemmel til at  

 forlange, at den erhvervsdrivende udarbejder særlige dokumenter eller  

 papirer mv., som ikke er krævet i anden lovgivning, men giver alene  

 hjemmel til at indkræve foreliggende materiale.
Såfremt en  

 erhvervsdrivende mv. ikke efterkommer en anmodning om indsendelse af  

 regnskabsmateriale mv. efter SKL § 6, stk. 1 og 2, kan SKAT  

 gennemtvinge oplysningspligten ved pålæg af daglige bøder, jf.
SKL § 9,  

 stk. 1. Se afsnit   

 P.2.3 .
SKAT har mulighed for ved en gennemgang af en skatteyders regnskab for  

 det afsluttede år at se, om de deri opførte balanceposter; debitorer,  

 kreditorer og varelager, mv. passer med bogføringen for det løbende  

 år.
Pligten til at indsende regnskabsmateriale mv. gælder derfor også for  

 det løbende regnskabsår, jf.
SKL § 6, stk. 1.
Bogføringspligtige erhvervsdrivende er ifølge § 10 i bogføringsloven  

 pligtige til at opbevare regnskabsmaterialet i 5 år efter udløbet af det  

 pågældende regnskabsår.
Uanset denne begrænsede opbevaringspligt  

 kan SKAT kræve indsendt det regnskabsmateriale,  

 som den skattepligtige måtte have i behold, der er ældre  

 end 5 år.
Beror regnskabsmaterialet mv. hos tredjemand, skal den pågældende,  

 selv om denne har tilbageholdsret over materialet, udlevere det til SKAT,  

 som i så fald skal drage omsorg for, at materialet tilbageleveres den  

 pågældende tredjemand, jf.
SKL § 6, stk. 3, hvis betingelserne for  

 tilbageholdsrettet fortsat er tilstede.
Tredjemands udleveringspligt  

 omfatter alene den skattepligtiges regnskabsmateriale og ikke materiale,  

 der tilhører den pågældende tredjemand som fx revisors interne  

 arbejdsnotater mv.
I det omfang der er indhentet regnskabsmateriale mv. i medfør af SKL §  

 6, stk. 1 eller 2, skal SKAT underrette den skattepligtige  

 om resultatet af undersøgelsen, såfremt det modtagne materiale ikke giver  

 anledning til ansættelsesændringer.
Underretningen bør vejledende gives  

 senest 3 måneder efter materialets modtagelse.
 Er undersøgelsen ikke afsluttet eller ansættelsesændringer ikke varslet  

 inden dette tidspunkt, skal der orienteres om, at undersøgelsen endnu ikke  

 er afsluttet og om, at den skattepligtige vil blive orienteret om  

 resultatet af undersøgelsen, når denne er afsluttet.
 Regnskabsmaterialet mv. må kun tilbageholdes, så længe behandlingen af  

 sagen gør det påkrævet, og den skattepligtiges begrundede anmodning om  

 adgang til regnskabsmaterialet mv. eller udlevering af fotokopi af nærmere  

 angivne bilag eller dokumenter mv. bør så vidt muligt imødekommes  

 af SKAT.
Hvis det skønnes nødvendigt, har SKAT i medfør af SKL § 6, stk. 4,  

 til enhver tid mod behørig legitimation uden retskendelse adgang til hos  

 erhvervsdrivende på stedet at foretage en gennemgang af det i stk. 1  

 nævnte regnskabsmateriale mv. samt foretage opgørelse af kassebeholdningen  

 og lignende.
SKATs beføjelser omfatter også kontrol på stedet  

 hos alle juridiske personer, uanset om de er erhvervsdrivende eller  

 ej.
 SKAT har endvidere hos erhvervsdrivende adgang til at foretage  

 opgørelse og vurdering af lagerbeholdninger, besætning, inventar, maskiner  

 og andet driftsmateriel bl.a. med henblik på kontrol af  

 afskrivningsgrundlag.
"På stedet" skal forstås som den erhvervsdrivendes forretningslokaler,  

 herunder lokaler der benyttes af virksomheden til fx opbevaring af  

 regnskabsmateriale mv. og - for så vidt angår ikke erhvervsdrivende  

 juridiske personer - lokaler, der benyttes til formålet.
Ved en gennemgang  

 af regnskabsmateriale mv. på stedet har SKAT i medfør af SKL §  

 6, stk. 8, også adgang til regnskabsoplysninger mv., der er registreret  

 elektronisk, dvs. at SKAT har adgang til at koble sig direkte på  

 virksomhedens edb-anlæg, og virksomheden kan ikke  

 henvise SKAT til at få udleveret oplysningerne alene i  

 klarskrift.
SKAT kan ikke mod den erhvervsdrivendes protest  

 fjerne regnskabsmateriale mv. fra virksomheden - heller ikke  

 ved magtanvendelse fra politiets side - da der er tale om et  

 tvangsindgreb uden for strafferetsplejen, og SKAT ikke har noget  

 besiddelseskrav eller hjemmel til at beslaglægge det pågældende  

 regnskabsmateriale mv.
Af samme grund kan regnskabsmaterialet mv.  

 heller ikke kræves udleveret gennem en fogedsag, idet der ikke  

 foreligger noget eksekusionsgrundlag.  Regnskabsmaterialet  

 mv. må i så fald indhentes gennem oplysningspligter, jf. fx SKL § 6,  

 stk. 1, eventuelt under anvendelse af administrative sanktioner  

 (daglige bøder). Se afsnit  

 P.2.3 .
Ved en ændring af skattekontrolloven blev med virkning fra den 20.  

 maj 2005 det snævre begreb "på stedet" i SKL § 6, stk. 4, udvidet til  

 at omfatte arbejdssteder uden for den erhversdrivendes lokaler fx  

 byggepladser og rullende materiel, der anvendes erhvervsmæssigt, som fx  

 taxier.
Kontrol kan dog ikke foretages på ejendomme, der tjener til  

 privatbolig eller fritidsbolig.
Se den tilsvarende bestemmelse i KSL § 86,  

 stk. 2.
 Udgående kontrol skal som hovedregel aftales med den pågældende  

 virksomhed/juridiske person.
Politiet kan i medfør af SKL § 6, stk. 7, yde SKAT bistand til  

 gennemførelse af et kontrolbesøg.
Politiets bistand består bl.a. i  

 overvindelse af hindringer for kontrollens gennemførelse.
 For så vidt angår gennemførelse af kontrolbesøg på stedet  

 (tvangsindgreb uden for strafferetsplejen) henvises til fremgangsmåden i  

 retssikkerhedslovens kap. 2. Se  

 afsnit       Q .
Undersøgelse hos skatteydere kan endvidere foretages af politiet i  

 henhold til bestemmelserne i RPL §§ 794-800 om ransagning.
Der er i så  

 fald tale om et tvangsindgreb inden for strafferetsplejen.
Se afsnit  

 R.4.5.1 .
P.2.2 Indhentelse af oplysninger fra  

 tredjemand Er det ikke muligt at indhente oplysninger af væsentlig betydning for  

 skatteansættelsen, herunder for spørgsmålet om skattepligt og  

 skatteberegning, fra den skattepligtige selv efter reglerne i SKL § 6,  

 kan SKAT med hjemmel i SKL §§ 8 C, D eller G fremskaffe oplysninger  

 fra tredjemand.
 Bestemmelserne finder ikke kun anvendelse ved kontrol af tredjemands  

 skattemæssige forhold, men tillige ved kontrol af de oplysningspligtiges  

 egne forhold.
Oplysningspligten efter SKL §§ 8 C, D eller G må som udgangspunkt kun  

 pålægges, såfremt oplysningerne ikke kan fremskaffes fra den  

 skattepligtige selv, eller formålet med kontrollen ville forspildes,  

 såfremt oplysningerne skulle indhentes fra den skattepligtige selv.
Der må  

 herved henses til, at de pågældende oplysninger er af væsentlig betydning  

 for skatteligningen, at den skattepligtige har et rimeligt krav på, at  

 tredjemand ikke unødigt inddrages i den skattepligtiges mellemværende  

 med SKAT, og at der ikke pålægges tredjemand unødige omkostninger,  

 som ikke kan søges dækket hos den hvorom oplysninger indfordres.  

 Spørgsmålet afgøres konkret i hvert enkelt tilfælde  

 af SKAT.
P.2.2.1 Erhvervsdrivendes indbyrdes  

 omsætning Efter SKL § 8 C har enhver, der driver selvstændigt erhverv, pligt til  

 at give SKAT oplysninger om den omsætning, vedkommende har haft  

 med andre navngivne erhvervsdrivende og om arbejder, vedkommende har  

 udført for eller ladet udføre hos andre navngivne erhvervsdrivende.
 For så vidt angår oplysningspligt af nævnte karakter om ikke navngivne  

 erhvervsdrivende kræves Skatterådets tilladelse.
Selvstændige erhvervsdrivende, herunder mæglere og auktionsholdere, er  

 oplysningspligtige.
Oplysningspligten for produktions-, indkøbs- og  

 salgsforeninger og lignende erhvervsorganisationer omfatter også  

 organisationernes mellemværender med medlemmer.
Det er en forudsætning, at såvel den, der afkræves oplysninger, som  

 den, hvorom oplysninger kræves, er erhvervsdrivende.
SKL § 8  

 C omfatter også pengeinstitutters indbyrdes omsætning.
 Der kan kræves oplysninger om arten af omsætningen eller arbejdet,  

 omsatte varemængder, vederlagets størrelse, tidspunktet for omsætningen  

 eller arbejdets udførelse og om, hvornår og hvorledes vederlaget er  

 erlagt.
 Oplysninger kan kræves for en nærmere angivet periode og med oplysning  

 om mellemværendets størrelse ved begyndelsen og slutningen af perioden.  

 SKL § 8 C omfatter også kontant salg.
Oplysningspligten vedrørende omsætning mellem erhvervsdrivende gælder  

 både den erhvervsmæssige omsætning og den omsætning, der vedrører den  

 erhvervsdrivendes privatsfære.
Oplysningspligten efter SKL § 8 C er  

 udtømmende, jf.
SKL § 8 D, stk. 2. Indhentelse af oplysninger efter SKL §  

 8 C kræver, at der er en rimelig grund dertil, dvs. en ligningsmæssig  

 grund.
Efter praksis kan oplysninger efter SKL § 8 C kræves, uanset det besvær  

 fremfindelsen medfører.
Denne praksis støttes på UfR 1960.332 HRD,  

 hvorved et slagteri blev pålagt at give oplysninger om navngivne kunders  

 omsætning med slagteriet, uanset at slagteriets regnskabssystem - der i  

 øvrigt var fuldt forsvarligt - var opbygget således, at pligten medførte  

 en betydelig arbejdsbyrde for slagteriet.
 Tilsvarende har det daværende Skattedepartement afgjort, at et  

 selskab, hvis bogføring skete på edb-system, der gjorde det særdeles  

 bekosteligt for selskabet at meddele enkeltstående oplysninger, var  

 pligtig at meddele de skattelignende myndigheder oplysninger om dets  

 omsætning med en navngiven erhvervsdrivende.
 I tilfælde, hvor det viser sig vanskeligt for den erhvervsdrivende at  

 fremskaffe oplysningerne, bør der konkret tages hensyn hertil ved  

 vurderingen af oplysningernes væsentlighed for ligningen eller  

 kontrollen.
P.2.2.2 Kredsen af oplysningspligtige i medfør  

 af SKL § 8 D Alle juridiske personer, herunder offentlige myndigheder, bestyrelser  

 eller anden øverste ledelse for selskaber, kommanditselskaber,  

 kommanditaktieselskaber, partrederier, foreninger, stiftelser, legater og  

 andre institutioner, er oplysningspligtige efter SKL § 8 D.  

 Oplysningspligten omfatter også interessentskaber, såfremt samtlige  

 interessenter hver for sig er omfattet af SKL § 8 D.
 Et pålæg om oplysningspligt skal stiles til den pågældende juridiske  

 persons bestyrelse eller øverste daglige ledelse, dvs. for fx  

 pengeinstitutters vedkommende det pågældende pengeinstituttets  

 hovedsæde og ikke den lokale filial.
Undtaget fra oplysningspligten efter SKL § 8 D er Danmarks  

 Statistik og Værdipapircentralen.
Værdipapircentralen kan dog  

 af SKAT afkræves oplysninger om, hvilket pengeinstitut, der er  

 kontoførende for nærmere angivne personer, eller kontofører nærmere  

 angivne papirer, jf.
SKL § 8 D, stk. 3.
SKL § 8 D pålægger den nævnte kreds en oplysningspligt, der ligger ud  

 over, hvad der gælder ifølge lovens andre oplysningsbestemmelser, idet  

 pligten omfatter alle oplysninger, når det må antages, at oplysningerne  

 vil være af væsentlig betydning for skatteligningen.
Det forudsættes dog,  

 at de pågældende oplysninger er oplysninger, som den oplysningspligtige er  

 i besiddelse af som et normalt led i virksomheden.
Ønskes oplysninger om erhvervsdrivendes indbyrdes omsætning -  

 oplysninger af samme art som de i SKL § 8 C nævnte - kan disse oplysninger  

 ifølge SKL § 8 D, stk. 2, ikke kræves i videre omfang end hjemlet i SKL §  

 8 C.
Erhvervsdrivende er således underlagt samme oplysningspligt, uanset i  

 hvilken form virksomheden drives.
 Oplysningspligten i SKL § 8 D kræver Skatterådets tilladelse, når  

 oplysningspligten vedrører ikke navngivne personer, dvs. en  

 personkreds, som ikke er SKAT bekendt fx et selskabs kundekreds eller  

 leverandører mv.
Når offentlige myndigheder pålægges oplysningspligt efter SKL § 8 D,  

 kan pligten kollidere med særlige bestemmelser om tavshedspligt.
SKL § 8 D  

 fortrænger den generelle tavshedspligt, der påhviler alle offentligt  

 ansatte.
Det beror i øvrigt på en konkret fortolkning af den pågældende  

 tavshedspligtsbestemmelse, hvorvidt skattekontrollovens  

 oplysningsbestemmelser viger.
Tavshedspligter, som nævnt i straffelovens  

 §§ 152-152 e, viger for skattekontrollovens oplysningspligter.
 Med hensyn til indhentelse af oplysninger fra andre offentlige  

 myndigheder henvises i øvrigt til FVL  §§ 27 - 32. Se afsnit  

 M.3.2 .
 Pengeinstitutter er for så vidt angår egne forhold undergivet samme  

 oplysningspligt som andre erhvervsdrivende/juridiske personer.
P.2.2.3 Vekseleres m.fl.  

 oplysningspligt Efter SKL § 8 G, stk. 1, kan vekselerere, advokater og andre personligt  

 erhvervsdrivende, der som led i deres virksomhed forvalter midler eller  

 udlåner penge, pålægges en oplysningspligt herom.
De oplysninger, der kan  

 kræves efter SKL § 8 G, stk. 1, er udtømmende opregnet og omfatter:
 Oplysninger af nævnte art om ikke navngivne personer kan kun kræves  

 efter Skatterådets tilladelse.
Skatterådet kan endvidere efter SKL § 8 D, stk. 2, give SKAT  

 tilladelse til på stedet at foretage skattemæssig stikprøvekontrol om  

 navn- og unavngivne personer hos pengeinstitutter mv.,bankierer og  

 vekselerer.
De dokumenter mv., som SKAT har adgang til under en  

 stikprøvekontrol, er de samme, som nævnt i SKL § 6, stk. 4, jf. stk.  

 1.
P.2.2.4 Vederlag for opfyldelse af  

 oplysningspligten De oplysningspligtige tredjemænd efter skattekontrolloven har som  

 udgangspunkt ikke krav på godtgørelse af de udgifter, der er forbundet med  

 opfyldelse af oplysningspligten.
Dog kan der i ganske særlige tilfælde vederlægges for fremskaffelse af  

 oplysninger, hvor det har været forbundet med betydelige omkostninger at  

 tilvejebringe de ønskede oplysninger.
Dette kan være tilfældet, hvor der  

 er udført et meget omfattende oplysningsarbejde, som har beslaglagt  

 væsentlige ressourcer, og sagens karakter har nødvendiggjort, at SKAT  

 har sat en snæver tidsramme for tilvejebringelsen af de pågældende  

 oplysninger, således at oplysningsarbejdet ikke har kunnet indpasses i  

 virksomhedens normale arbejdsrutiner, hvilket fx har nødvendiggjort  

 overarbejde for virksomhedens personale.
Den oplysningspligtige kan ikke  

 betinge sig forhåndstilsagn om vederlag eller omkostningsdækning for  

 opfyldelse af oplysningspligten, og der består heller ikke noget retskrav  

 på vederlag eller omkostningsdækning.
Spørgsmålet om vederlag  

 mv. afgøres konkret i hvert enkelt tilfælde af  

 SKAT.
P.2.3 Daglige bøder til fremtvingelse af  

 skattekontrollovens oplysnings- og indberetningspligter SKL § 9 indeholder sanktionsmuligheder for så vidt angår pligten til at  

 foretage automatiske indberetninger eller efterkomme et pålæg om  

 oplysningspligt om egne eller tredjemands skattemæssige forhold.
 Det bemærkes i den forbindelse, at selv om der foreligger en konkert  

 mistanke om et strafbart forhold hos en skattepligtig, kan tredjemand  

 pålægges oplysningspligt vedrørende den mistænkte, når oplysningerne søges  

 tilvejebragt til brug for behandlingen af andre spørgsmål end fastsættelse  

 af straf fx oplysningepligt efter SKL § 8 C, § 8 D eller § 8 G, jf.  

 retssikkerhedslovens § 10, stk. 2. Se i modsætning hertil  

 retssikkerhedslovens § 10, stk. 1, (forbud mod selvinkriminering).
 Samtlige de i skattekontrolloven nævnte indberetnings- og  

 oplysningspligter kan gennemtvinges ved, at SKAT kan pålægge den  

 indberetnings- og/eller oplysningspligtige daglige bøder til pligten  

 efterkommes.
Dagbødekravet skal for så vidt angår juridiske personer rettes mod den  

 fysiske person, der har det formelle ansvar for oplysningspligten mv.
Ved  

 aktieselskaber skal bødekravet således rettes mod formanden for selskabets  

 bestyrelse og ved anpartsselskaber mod den, der tegner selskabet.
 Det er en forudsætning for pålæg af daglige bøder, at den  

 oplysningspligtige mv. forud (vejledende 14 dage) er skriftligt  

 underrettet om, at daglige bøder vil blive pålagt fra en given dato.  

 Varslingen skal indeholde oplysninger om bøden størrelse, og der tages  

 forbehold for en eventuel forhøjelse af bøden (normalt en  

 fordobling). De daglige bøder kan forhøjes med en uges skriftlig varsel,  

 hvis den hidtil fastsatte bøde ikke har givet resultat.
Der er udpantningsret for påplagte daglige bøder, eller bøderne kan  

 inddrives efter reglerne i KSL § 73. Bøderne inddrives løbende for  

 perioder af 10 dage.
Hvis inddrivelsen viser sig forgæves, kan den  

 oplysningspligtige mv. efter § 17 i lov om ikrafttrædelse af borgerlig  

 straffelov hensættes til afsoning.
Dette sker ved SKATs anmodning til  

 politimesteren i den politikreds, hvor den oplysningspligtige mv. har  

 bopæl.
Der skal ved bødefastsættelsen tages hensyn til den oplysningspligtiges  

 mv. økonomiske formåen, men bødestørrelsen beror i øvrigt på et  

 konkret skøn.
En daglig bøde bør dog mindst udgøre 200 kr.
Pålagte - men ikke betalte daglige bøder - bortfalder, når den  

 oplysningspligtige mv. har efterkommet oplysningspligten mv.
Det samme  

 gælder i de tilfælde, hvor der er foretaget udlæg for bøderne.  

 Er sagen overdraget til den stedlige politimester med henblik på  

 afsoning, skal denne straks underrettes om bødens bortfald.
Betalte bøder  

 tilbagebetales ikke.
 Pålæg af daglige bøder bør normalt både for så vidt angår  

 oplysningspligt mv. som fremtvingelse af selvangivelsen alene ske  

 inden for den ordinære genoptagelsesfrist, jf SFL § 26, stk. 1.
 Reglerne om og fremgangsmåderne ved pålæg af dalige bøder er de samme i  

 alle de tilfælde, hvor der i skattelovgivningen er hjemmel til at  

 fremtvinge en oplysningspligt mv. ved pålæg af daglige bøder.
Undladelse af at opfylde en oplysningspligt eller en indberetningspligt  

 kan under forudsætning af, at den fornødne subjektive  

 tilregnelse forligger, straffes med bøde i henhold til SKL § 14, stk. 2.  

 Forsætlig afgivelse af urigtige eller vildledende oplysninger kan straffes  

 med bøde eller fængsel i indtil 1 år og 6 måneder, medmindre højere straf  

 er forskyldt efter straffelovens § 289, jf.
SKL § 14, stk.  

 1.
