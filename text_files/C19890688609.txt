Almindelige bemærkninger 1. Det meddeles herved, at Finansministeriet og Dansk  

 Mejeristforbund under Dansk Funktionærforbund den 8. november 1989 har  

 indgået medfølgende overenskomst, der afløser overenskomst af 18. november  

 1987 for faguddannede mejerister samt medhjælpere ved Statens Mejeriforsøg i  

 Hillerød.
 Overenskomsten har virkning fra 1. april 1989.
 2. Der henvises til Finansministeriets cirkulære af  

 22. maj 1989 om ministeriepuljer med tilhørende vejledning.
 3. Overenskomsten er omfattet af hovedaftale af 20.  

 juni 1988 mellem Finansministeriet og Statsansattes Kartel,  

 Overenskomstsektionen (LP.nr. 66/88), jf. overenskomstens §§ 12, stk. 3, 25  

 og 26.
Bemærkninger til enkelte bestemmelser Til § 21. Pension 4. Aftalen mellem Finansministeriet og Statsansattes  

 Kartel om pensionsordning vil blive optrykt i et særskilt cirkulære.
Til § 22. Gruppelivsforsikring 5. Gruppelivsforsikringsordningen omfatter nu både  

 medhjælpere og faguddannede mejerister.
 På baggrund af udløst bonus er forsikringssummen i gruppelivsordningen i  

 perioden 1. april 1989 indtil 31. december 1990 fastsat til 75.000 kr.  

 Eventuelle senere ændringer vil blive meddelt særskilt.
Til § 23. Særlig feriegodtgørelse 6. Opmærksomheden henledes på, at de ændrede regler om  

 særlig feriegodtgørelse har virkning fra ferieåret 1990/91 (optjeningsåret  

 1989). For ferieåret 1989/90 gælder de hidtidige regler, jf.  

 1987-overenskomstens §§ 10 og 12.
Til § 24. Graviditet, barsel og adoption 7. Aftale om fravær fra arbejdet på grund af  

 graviditet, barsel og adoption er indeholdt i cirkulære af 7. september 1989  

 (APD.nr. 64/89).
 8. Cirkulæret har virkning fra 1. april 1989. Samtidig  

 ophæves cirkulære af 30. december 1987 om overenskomst for faguddannede  

 mejerister og medhjælpere ved Statens Mejeriforsøg.
 Eventuelle tvivlsspørgsmål vedrørende overenskomsten forelægges for  

 Finansministeriet.
Finansministeriet Administrations- og Personaledepartementet Den 29. november 1989 P.M.V.
 E.B.
Oluf Emborg OVERENSKOMST FOR FAGUDDANNEDE MEJERISTER OG FOR MEDHJÆLPERE VED STATENS  

 MEJERIFORSØG FAGUDDANNEDE MEJERISTER Løn § 1.  Lønnen til faguddannede mejerister beregnes på  

 grundlag af en årsløn, der svarer til lønnen efter den for perioden 1. april  

 1989 til 31. marts 1991 gældende lønjusteringsaftale for statens  

 tjenestemænd.
De ansatte aflønnes med en månedsløn svarende til 1/12 af de i  

 skalatrinsforløbet 14, 15, 16 og 17 (stedtillægssats V) angivne årslønninger.  

 Alle skalatrin er 2-årige.
 Mejerister, der pr. 31. marts 1989 har mere end 6 års anciennitet, kan med  

 virkning fra 1. april 1989 oprykkes til skalatrin 17.
Lønudbetaling § 2.  Udbetalingen finder sted senest den 3. sidste  

 bankdag i hver måned.
 Forsøgsmejeriet kan lade lønudbetalingen foregå ved overførsel til bank-  

 eller girokonto.
 Udbetaling af den overenskomstmæssige feriebetaling kan tidligst finde  

 sted samtidig med den sidste månedsudbetaling, der ligger forud for  

 hovedferien.
 Opgørelsesperioderne for overarbejdsbetaling mv. fastsættes af  

 institutionen, men udbetaling finder sted samtidig med den sædvanlige løn .
Tøjgodtgørelse § 3.  Der ydes tøjgodtgørelse på 27,10 kr. pr. uge  

 samt godtgørelse for fodtøj på 4,10 kr. pr. uge.
Arbejdstid § 4.  Den normale arbejdstid er 38 timer ugentlig.
Pr.  

 1. september 1990 nedsættes den ugentlige arbejdstid til 37 timer.
 Stk. 2.  Arbejdstiden lægges mellem kl. 05.00 og kl.  

 16.00.
 Stk. 3.  Den daglige arbejdstid kan ikke deles ud over 2  

 spisepauser på i alt 1 time.
 Stk. 4.  Hvis der mellem institutionen og  

 tillidsrepræsentanten er enighed herom, kan det fastsættes, at  

 arbejdstidsnedsættelsen fra 40 timer pr. uge opspares til hele fridage til  

 senere afvikling.
Fridage § 5.  Der gives en ugentlig fridag, og denne kan kun  

 gøres til genstand for køb/salg, såfremt det har vist sig udelukket at  

 rekvirere det fornødne afløsningsmandskab, og den skal godtgøres med  

 ugelønnen plus 50 pct. omregnet til dagløn.
I enkelte tilfælde kan tillægget  

 på 50 pct. bortfalde, fx hvis en studerende er beskæftiget i fast turnus 1  

 til 2 dage om ugen.
Den ugentlige fridag kan forskydes, hvis enighed opnås  

 mellem de to direkte interesserede parter, men kun under iagttagelse af  

 følgende retningslinier:
I tiden 2. maj til 30. september i højst 10 uger og den øvrige del af året  

 i højst 8 uger.
Fridage, der falder i tiden 1. maj til 31. oktober eller i  

 tiden 1. november til 30. april, kan dog ikke overføres til benyttelse i  

 næste halvår.
Overarbejde § 6.  For arbejde ud over 38 timer (fra 1. september  

 1990: 37 timer) ugentlig beregnes overarbejdsbetaling ugevis således, at der  

 for de første 3 timer betales et tillæg på 50 pct., derefter 100 pct. til den  

 ordinære timeløn udregnet efter den i § 1 anførte ordinære løn divideret med  

 det ordinære antal timer pr. måned 164,7 timer (pr. 1. september 1990: 160,3  

 timer).
Stk. 2.  For alt arbejde på søn- og helligdage samt  

 fridage betales et tillæg til timelønnen på 100 pct.
Når der arbejdes på  

 søgnehelligdage, gives en erstatningsfridag uden lønafkortning.
 Stk. 3.  For arbejde på lørdage ydes et tillæg på 60,50  

 kr. for den pågældende dag.
Holddrift § 7.  Skifteholdsdrift kan finde sted, og ved arbejde  

 i skiftende hold følges den til enhver tid mellem Dansk Arbejdsgiverforening  

 og Landsorganisationen aftalte »Fællesordning for arbejde i  

 holddrift«.
Forskudt arbejdstid § 8.  For arbejde mellem kl. 16.00 og kl. 24.00 ydes -  

 ud over eventuel overarbejdsbetaling - et tillæg til timelønnen på 25 pct.,  

 og for arbejde mellem kl. 24.00 og kl. 05.00 ydes et tillæg på 50 pct.
Sygdom § 9.  I tilfælde af sygdom ydes der mejeristen fuld  

 løn inklusive eventuelle tillæg i indtil 3 uger af hver sygdomsperiode.
Den  

 samlede sygeløn inden for 12 på hinanden følgende måneder kan ikke overstige  

 13 ugers løn.
 Stk. 2.  I øvrigt gælder reglerne i lov om dagpenge ved  

 sygdom eller fødsel (dagpengeloven).
Ulykkestilfælde § 10.  Mejeriet holder mejeristerne ulykkesforsikrede  

 med fuld løn fra tilskadekomstdagen, jf. lov om arbejdsskadeforsikring.
Opsigelse § 11.  Der fastsættes en gensidig personlig  

 opsigelsesfrist på 14 dage.
Efter 3 års ansættelse ændres opsigelsesvarslet til 3 måneder (13 uger)  

 fra institutionens side og 1 måned (4 uger) fra mejeristernes side.
Efter 9  

 års ansættelse er opsigelsesfristen fra institutionens side 5 måneder (22  

 uger) og 1 måned (4 uger) fra mejeristens side.
Tillidsrepræsentant § 12.  Mejeristerne har ret til at vælge en  

 tillidsrepræsentant blandt de i virksomheden længst beskæftigede mejerister.  

 Denne skal være godkendt af såvel arbejdsgiveren som af Dansk Mejeriforbund  

 under Dansk Funktionærforbund.
 Stk. 2.  Tillidsrepræsentanten har ret og pligt til at  

 påse, at overenskomstens bestemmelser overholdes, og skal træde i forhandling  

 med arbejdsgiveren om alle opståede uoverensstemmelser på arbejdspladsen.
 Stk. 3.  Tillidsrepræsentanter er i tilfælde af afsked  

 omfattet af reglerne herom i hovedaftalen mellem Finansministeriet og  

 Statsansattes Kartel, Overenskomstsektionen.
MEDHJÆLPERE Løn § 13.  Lønnen til medhjælpere beregnes på grundlag af  

 en årsløn, der svarer til lønnen efter den for perioden 1. april 1989 til 31.  

 marts 1991 gældende lønjusteringsaftale for statens tjenestemænd.
Medhjælpere  

 aflønnes med timeløn svarende til 1/1976 (fra 1. september 1990: 1/1924) af  

 årslønnen efter en lønramme bestående af skalatrin 8, 9, 10, 11, 12 og 13,  

 der alle er 2-årige, på nær skalatrin 8, der er 1-årigt.
 Stk. 2.  Såfremt en medhjælper, der tidligere har været  

 beskæftiget ved institutionen, genansættes inden 2 år efter den tidligere  

 beskæftigelses ophør, medregnes tidligere optjent lønanciennitet som  

 medhjælper ved mejeriet, for så vidt den tidligere beskæftigelses ophør var  

 begrundet i sygdom, svangerskab og fødsel, adoption eller et forhold, der  

 ikke kan tilregnes den pågældende.
 Stk. 3.  Ved ansættelse af medhjælpere, der under  

 forudgående beskæftigelse har erhvervet en særlig arbejdsmæssig erfaring  

 eller særlige kvalifikationer af betydning for det arbejde, den pågældende  

 skal udføre på Statens Mejeriforsøg, kan en sådan forudgående beskæftigelse  

 inden for de sidste 6 år medregnes i lønancienniteten med indtil 4 år,  

 såfremt der kan fremvises skriftlig dokumentation i form af en erklæring fra  

 den pågældendes tidligere arbejdsgiver(e), der tydeligt beskriver arbejdets  

 art og fastslår ansættelsesperiodens længde.
Arbejdstid § 14.  Den normale arbejdstid er 38 timer ugentlig.  

 Pr. 1. september 1990 nedsættes den ugentlige arbejdstid til 37 timer.
 Stk. 2.  Hvis der mellem institutionen og  

 tillidsrepræsentanten er enighed herom, kan det fastsættes, at  

 arbejdstidsnedsættelsen fra 40 timer pr. uge opspares til hele fridage til  

 senere afvikling.
Overarbejde § 15.  Ved overarbejde forstås arbejde ud over 76  

 timer (fra 1. september 1990: 74 timer) inden for en samlet periode på 2  

 arbejdsuger.
Stk. 2.  Ved beregning af den højeste arbejdstid  

 medtages sygedage i dageantallet, idet den tjeneste, der skulle være udført  

 den pågældende dag, samtidig medregnes i arbejdstidsopgørelsen.
Såfremt der  

 ikke for den pågældende dag har været fastsat en bestemt arbejdstid, indgår  

 dagen i arbejdstidsopgørelsen med 7,6 timer (fra 1. september 1990 med 7,4  

 timer), dog med 6 1/3 time (fra 1990 med 6 1/6 time), såfremt der på  

 tjenestestedet arbejdes alle ugens 6 hverdage.
Det for hver lønningsperiode  

 (2 arbejdsuger) beregnede overarbejde afrundes opad til mangefold af 1/2  

 time.
 Stk. 3.  Overarbejde skal afspadseres inden udløbet af  

 det efterfølgende kvartal, medmindre særlige forhold gør sig gældende.  

 Fritiden skal være af samme varighed som det præsterede overarbejde med  

 tillæg af 50 pct., som afrundes opad til hele timer.
Stk. 4.  For fritimerne ydes almindelig timeløn.
Når  

 erstatningsfritiden ydes som hele fridage, kan der den enkelte dag højst  

 udlignes 7,6 timer (fra 1. september 1990 med 7,4 timer), dog højst med 6 1/3  

 time (fra 1990 med 6 1/6 time), såfremt der på tjenestedet arbejdes alle  

 ugens 6 hverdage, jf. stk. 2.
Stk. 5.  Såfremt den omhandlede fritid ikke er givet  

 inden fristens udløb samt for overarbejde ud over 5 1/2 time i en enkelt  

 lønningsperiode (2 arbejdsuger), udbetales overarbejdspenge efter de for  

 tjenestemænd gældende satser.
Der bortses i så fald fra det i stk. 3  

 omhandlede tillæg til fritiden.
Tillægsbetaling § 16.  Der ydes efter de for statens tjenestemænd  

 gældende regler time- og dagpenge, natpenge, godtgørelse for tjeneste på  

 lørdage og søn- og helligdage mv., grundlovsdag og juleaftensdag, godtgørelse  

 for delt tjeneste og overarbejdsbetaling, jf. § 15.
Søgnehelligdagsbetaling § 17.  Vedrørende søgnehelligdagsbetaling gælder  

 tilsvarende bestemmelser, som fastsat i den til enhver tid gældende aftale  

 mellem på den ene side Finansministeriet og på den anden side Husligt  

 Arbejderforbund og Kvindeligt Arbejderforbund i Danmark.
Sygdom § 18.  I sygdomstilfælde og ved tilskadekomst i  

 tjenesten gælder reglerne i lov om dagpenge ved sygdom eller fødsel  

 (dagpengeloven).
 Stk. 2.  I tilfælde af tilskadekomst i tjenesten betales  

 sædvanlig løn for den pågældende arbejdsdag.
Opsigelse § 19.  For medhjælpere, der uden afbrydelse har været  

 beskæftiget på Statens Mejeriforsøg i Hillerød i de nedenfor angivne tidsrum,  

 der regnes fra vedkommendes fyldte 18. år, gælder følgende opsigelsesfrister:
 Stk. 2.  Varslerne bortfalder i de tilfælde, hvor der  

 midlertidigt ikke kan tilbydes medhjælperen beskæftigelse på grund af  

 arbejdsmangel.
FÆLLES BESTEMMELSER FOR FAGUDDANNEDE MEJERISTER OG FOR MEDHJÆLPERE Lønberegning og lønfradrag § 20.  De ansatte er omfattet af de for tjenestemænd  

 fastsatte regler om lønberegning og lønfradrag, jf. for tiden cirkulære af  

 24. maj 1985 om lønberegning og lønfradrag for tjenestemænd.
Pension § 21.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel.
Gruppelivsforsikring § 22.  Styrelsen indbetaler for den ansatte 19,03 kr.  

 månedlig til Forenede Gruppeliv som bidrag til den gældende  

 gruppelivsordning, der hjemler en sumudbetaling på 50.000 kr. til nærmeste  

 pårørende i tilfælde af den ansattes død inden udgangen af den måned, hvor  

 den pågældende fylder 67 år.
Ferie § 23.  De ansatte er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1. den ansattes egetbidrag til ATP og 2. den ansattes bidrag til AUD.
Stk. 4.  I det beløb, der er beregnet efter stk. 2,  

 fradrages 1. den ansattes eget pensionsbidrag, 2. udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
Graviditet, barsel og adoption § 24.  Faguddannede mejerister og medhjælpere er  

 omfattet af aftale af 5. september 1989 mellem Finansministeriet og  

 centralorganisationer under Centralorganisationernes Fællesudvalg om fravær  

 fra arbejdet på grund af graviditet, barsel og adoption.
 Stk. 2.  For ansatte, der ikke opfylder kravet om  

 karenstid i ovennævnte aftale, gælder reglerne i dagpengeloven og  

 ligebehandlingsloven.
Afskedigelse § 25.  De ansatte er omfattet af afskedigelsesreglerne  

 i hovedaftalen mellem Finansministeriet og Statsansattes Kartel,  

 Overenskomstsektionen.
Hovedaftale § 26.  Overenskomsten er omfattet af hovedaftale  

 mellem Finansministeriet og Statsansattes Kartel, jf.
Finansministeriets  

 cirkulære af 20. juni 1988, LP.nr. 066/88.
Teknologiaftale § 27.  Parterne er enige om at følge de i rammeaftale  

 af 1. juli 1981 mellem Finansministeriet og en række organisationer fastsatte  

 retningslinier for samarbejde ved indførelse og brug af ny teknologi i  

 statens virksomheder og institutioner.
Ikrafttræden og opsigelse § 28.  Overenskomsten har virkning fra 1. april 1989  

 og kan af parterne opsiges til ophør med 3 måneders varsel til en 31. marts,  

 dog tidligst 31. marts 1991 Stk. 2.  Aflønningen sker - fra det tidspunkt, da en  

 opsigelse af overenskomsten får gyldighed, og indtil en ny overenskomst  

 indgås - på grundlag af den på overenskomstens sidste gyldighedsdag gældende  

 lønreguleringsaftale for statens tjenestemænd.
København, den 8. november 1989 Dansk Mejeristforbund under Dansk  

 Funktionærforbund Tommy Hansen Finansministeriet P.M.V.
 E.B.
Niels Paludan Bilag 1 PROTOKOLLAT Mellem Finansministeriet og Dansk Mejeristforbund er der i forbindelse med  

 overenskomsten af 28. oktober 1981 indgået følgende aftale om dispensation  

 fra arbejdsmiljølovens fridøgnsregler:
 § 1.  I medfør af Arbejdsministeriets bekendtgørelse  

 nr. 372 af 15. august 1980 om hviletid og fridøgn, kap. 4, § 11, aftales  

 følgende:
 For ansatte i afdelingen for modtagning og behandling af mælken kan det  

 ugentlige fridøgn efter aftale mellem Statens Mejeriforsøg i Hillerøds  

 ledelse og mejeristernes tillidsrepræsentant omlægges, men der må dog ikke  

 være mere end 12 døgn mellem 2 fridøgn.
 § 2.  Såfremt der måtte blive behov for yderligere  

 fravigelse af hviletids- og fridøgnsbestemmelserne i arbejdsmiljøloven og  

 ovennævnte bekendtgørelse, forelægges sådanne spørgsmål til forhandling  

 mellem denne aftales parter.
 København, den 28. oktober 1981.
Dansk Mejeristforbund Aa.
M.
Slott Finansministeriet P.M.V.
 E.B.
