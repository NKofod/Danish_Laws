Bekendtgørelse om særlige regler  

 for torskefiskeri i Østersøen, Bælterne og  

 Øresund1) I medfør af § 32, stk. 1, og § 130, stk. 2, i fiskeriloven, jf. lov  

 nr. 281 af 12. maj 1999, og efter bemyndigelse fastsættes:
 § 1. Denne bekendtgørelse gælder for  

 fiskeri i Danmark i Østersøen, Bælterne  og  

 Øresund afgrænset af en linie fra Hasenøre til Gnibens  

 Spids, fra Korshage til Spodsbjerg og fra Gilbjerg Hoved til Kullen i  

 underområde 22, 23 og 24, jf. bilag 1.
 § 2. Ved fiskeri efter torsk med trawl, snurrevod  

 eller lignende redskaber er det kun tilladt at anvende et af følgende  

 redskaber:
 1)	Et redskab med en fangstpose med maskemål på 105 mm  

 eller derover, hvis redskabet er udført som beskrevet i bilag 2.
 2)	Et redskab med masker, der er 130 mm eller derover.  

 Maskestørrelsen gælder for alle fangstposer og mellemstykker,  

 der befinder sig om bord på et fiskerfartøj, som er fastgjort  

 på eller fastgøres på slæberedskabet.
 Stk. 2. Ved fiskeri med trawl forstås fiskeri med  

 ethvert vodredskab fæstet til båd eller fartøj, som  

 bevæges ved hvilken som helst kraft.
 § 3. Ved fiskeri efter torsk med hildingsgarn er  

 det forbudt at anvende garn med masker, der er mindre end 105 mm til og med  

 den 31. august 2002.
 Stk. 2. Fra og med den 1. september 2002 ændres det  

 i stk. 1 anførte mindstemaskemål til 110 mm.
 Stk. 3. Ved hildingsgarn forstås garnredskaber som  

 nedgarn, drivende og svajende garn, hvor fisken fanges ved fastholdelse i  

 netmaskerne.
 § 4. Ved kontrol af maskemål forholdes i  

 overensstemmelse med art. 6 i Rådets forordning (EF) Nr. 88/98 af 18.  

 december 1997 om fastsættelse af tekniske foranstaltninger til  

 bevarelse af fiskeressourcerne i Østersøen, Bælterne og  

 Øresund, jf. bilag 3.
 § 5. Overtrædelse eller forsøg  

 på overtrædelse af bestemmelserne anført i §§ 2 og 3  

 straffes med bøde.
 Stk. 2. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
 § 6. Bekendtgørelsen træder i kraft  

 den 8. april 2002 og udløber den 1. april 2003.
 Stk. 2. Bekendtgørelse nr. 649 af 18. september  

 1991 om maskemål i trawl og garn ved fiskeri i Østersøen,  

 Bælterne og Øresund ophæves.
Fiskeridirektoratet, den 21. marts  

 2002 Jørgen Fredsted /Jørgen Bohn Bilag 1 Underområde 22 Området afgrænses mod nord af linien fra  

 Hasenøre til Gnibens Spids og mod øst af Farø-linien  

 samt en linie fra Gedser ret øst til 12°00  østlig længde  

 og ret syd langs 12°00 østlig længde.
Underområde 23 Området afgrænses mod nord af en linie fra Gilbjerg Hoved til  

 Kullen og mod syd af en linie fra Stevns Røde Fyr til Falsterbo  

 Fyr.
Underområde 24 Området afgrænses mod vest af den østlige grænse  

 for område 22 og den sydlige grænse for område 23.
 Den østlige grænse er en linie fra Sandhammaren Fyr til  

 Hammerodde Fyr og en linie fra sydkysten af Bornholm ret syd langs 15°00'  

 østlig længde.
Bilag 2 Sorteringsvinduer i Østersøen2) Specifikationer for topvindue-fangstposen »BACOMA« Specifikation for vindue med kvadratmasker på 120 mm, målt som  

 indvendig diameteråbning, i en fangstpose med en 105 mm eller  

 større maskestørrelse i trawl, snurrevod eller lignende trukne  

 redskaber.
Vinduet skal være et rektangulært netstykke, som monteres i  

 fangstposen.
Der må kun være et vindue.
Vinduet må ikke  

 på nogen måde blokeres af ekstraudstyr på nettets inder-  

 eller yderside.
Størrelse af trawlets fangstpose, mellemstykke og  

 bagende Fangstposen konstrueres af to lige store paneler, der sammenføjes  

 med sømliner, en på hver side.
 Det forbydes om bord at have et net, der har mere end 100 åbne  

 diamantmasker i nogen omkreds af fangstposen, eksklusive  

 sammenføjningen eller sømlinerne.
 Antallet af åbne diamantmasker, eksklusive maskerne i  

 sømlinerne, må ikke på noget punkt i nogen omkreds af et  

 mellem- eller forlængelsesstykke være lavere eller højere  

 end det højeste antal masker i omkredsen af forenden af fangstposen og  

 bagenden af den tilspidsede del af trawlet, eksklusive maskerne i  

 sømlinerne (figur 1).
Vinduernes placering Vinduet monteres i fangstposens toppanel.
Vinduet slutter højst 4  

 masker fra bindestrikken, inklusive den håndknyttede række  

 masker, som bindestrikken føres igennem (figur 2).
Vinduernes størrelse Vinduets bredde, udtrykt i antal maskestolper, skal være lig med  

 antallet af åbne diamantmasker i toppanelet divideret med to.
Om  

 nødvendigt tillades det at bevare højst 20 % af antallet af  

 åbne diamantmasker i toppanelet fordelt ligeligt på begge sider  

 af vinduespanelet (figur 3).
 Vinduets længde skal være mindst 3,5 meter.
Vinduets net Maskerne skal have en maskeåbning på mindst 120 millimeter.  

 Maskerne skal være kvadratmasker, dvs. at alle fire sider i vinduet  

 skæres stolperet.
Nettet skal monteres sådan, at stolperne er  

 parallelle med og vinkelrette på fangstposens længderetning.  

 Nettet skal være knudeløst knyttet enkeltgarn eller et net med  

 tilsvarende godtgjorte selektionsegenskaber (stivhed, styrke og stabilitet).  

 Enkeltgarnets diameter skal være mindst 4,9 millimeter.
Andre specifikationer Monteringsspecifikationerne fremgår af figur 4a-c.  

 Løftestroppens længde skal være mindst 4 m.
Figur 1 Et trawlredskab kan inddeles i tre forskellige dele efter disses form og  

 funktion.
Trawllegemet er altid en tilspidset del, ofte mellem 10 og 40 m  

 lang.
Mellemstykket er en utilspidset del normalt fremstillet af enten et  

 eller to 49,5 masker lange netstykker, der giver en strakt længde  

 på 6-12 m.
Fangstposen er også en utilspidset del, ofte  

 fremstillet af dobbeltgarn for at opnå bedre slidstyrke. fangstposens  

 længde er ofte 49,5 masker, dvs. ca. 6 meter, selv om der forekomme  

 kortere fangstposer (2-4 m) på mindre fartøjer.
Delen under  

 løftestroppen kaldes løfteposen.
Figur 2 Vinduespanelets afstand fra bindestrikken er 4 masker.
Der er 3,5  

 diamantmasker i overpanelet og en 0,5 maske dyb håndknyttet »bindestrikke«-række.
Figur 3 Tyve procent diamantmasker i overpanelet langs en perpendikulær  

 række, der går fra en sømline til en anden, kan bevares.  

 For eksempel (som i figur 3), hvis overpanelet er 30 åbne masker bredt,  

 er 20% heraf 6 masker.
De fordeles så med tre åbne masker  

 på hver side af vinduespanelet.
Vinduespanelets bredde bliver  

 følgelig 12 maskestolper (30 - 6 = 24 diamantmasker divideret med 2 er  

 12 maskestolper).
Figur 4a Viser konstruktionen af underpanel fremstillet af 49,5 masker dybt  

 net.
Figur 4b Overpanelets konstruktion, vinduespanelets størrelse og placering i  

 tilfælde, hvor selektionspanelet går fra sømline til  

 sømline.
Figur 4c Overpanelets konstruktion i tilfælde af, at 20% diamantmasker i  

 overpanelet bevares og foredeles ligeligt på begge sider af  

 vinduet.
2)   Jf.
Rådets forordning Nr.  

 2555/2001 af 18. december 2001 om fastsættelse for 2002 af  

 fiskerimuligheder og dertil knyttede betingelser for visse fiskebestande og  

 grupper af fiskebestande gældende for EF-farvande og for  

 EF-fartøjer i andre farvande, som er omfattet af  

 fangstbegrænsninger.
Bilag 3 Måling af maskestørrelsen.3) 1)	Ved kontrol af redskaber måles maskerne med en flad  

 maskemåler, der er 2 mm tyk og fremstillet af et holdbart og formfast  

 materiale.
Den skal være udformet enten med parallelle sider, som er  

 forbundet med skrå sider med en tilspidsning på 1: 8 cm på  

 begge sider, eller udelukkende med skrå sider med en tilspidsning som  

 den ovenfor beskrevne.
På maskemålerens overside afmærkes  

 bredden i mm på det eventuelle parallelsidede afsnit og på de  

 skrå afsnit.
I sidstnævnte tilfælde afmærkes bredden  

 for hvert interval på 1 mm, og breddens størrelse angives med  

 regelmæssige mellemrum.
2)	Ved måling af en maskestørrelse indføres spidsen  

 af maskemåleren vinkelret på nettets plan for således at  

 måle længdeaksen på masken, når denne er udstrakt  

 diagonalt på langs.
Maskemåleren indføres i masken med  

 hånden, indtil måleren stoppes ved maskens modstand ud for de  

 skrå sider.
Den enkelte maskes størrelse svarer til  

 maskemålerens bredde på det sted, hvor måleren stoppes.
3)	Et redskabs maskestørrelse svarer til  

 gennemsnitsstørrelsen på mindst en tilfældigt udvalgt  

 række på 20 fortløbende masker i redskabets  

 længdeakse.
Målingen af maskerne begynder mindst ti masker, dog  

 mindst 50 cm, fra sammensyninger, tovværk eller bindestrikke.
Denne  

 afstand måles vinkelret på sammensyningerne, tovværket  

 eller bindestrikken, idet redskabet holdes strakt i måleretningen.
 4)	Maskestørrelsen må kun måles, når  

 redskaberne er våde.
 5)	Den enkelte maske anses ikke for at være af  

 understørrelse, hvis den del af maskemåleren, der svarer til  

 mindstestørrelsen for redskabstypen, let passerer igennem den.
3)   Jf.
Rådets forordning (EF) Nr.  

 88/98 af 18. december 1997 om fastsættelse af tekniske foranstaltninger  

 til bevarelse af fiskeressourcerne i Østersøen, Bælterne  

 og Øresund.
 1)   Bekendtgørelsen  

 fastsætter, at visse bestemmelser i Rådets forordning (EF) Nr.  

 2555/2001 af 18. december 2001 om fastsættelse for 2002 af  

 fiskerimuligheder og dertil knyttede betingelser for visse fiskebestande og  

 grupper af fiskebestande gældende for EF-farvande og for  

 EF-fartøjer i andre farvande, som er omfattet af  

 fangstbegrænsninger for trawl- og garnfiskeri udstrækkes til  

 også at gælde inden for basislinierne og for såvel  

 erhvervs- bierhvervs- som fritidsfiskere.
