 I medfør af §§ 117 og 138 i lov nr. 371 af 13. juni 1973 om  

 anpartsselskaber fastsættes:
§ 1.  De af anpartsselskabslovens § 117 omfattede  

 udenlandske selskaber, der har filialer optaget i handelsregistrene, skal i  

 overensstemmelse med bestemmelserne i lovens § 121, stk. 1 og 2, anmelde  

 filialen til aktieselskabs-registeret.
Anmeldelsen sker på blanketterne til  

 anmeldelse om oprettelse af filialer og skal angive det handelsregister,  

 hvori filialen er optaget.
 § 2.  Samtidig med, at en filial af et udenlandsk  

 anpartsselskab efter anmeldelse i henhold til § 1 optages i  

 aktieselskabsregisteret, meddeler dette det handelsregister, hvori filialen  

 hidtil har været registreret, at filialen kan slettes af handelsregisteret.
 § 3.  Handelsregisterføreren gennemgår  

 handelsregisterets afdeling C og opstiller på grundlag heraf en fortegnelse  

 over filialer, som efter hans skøn kan omfattes af anpartsselskabslovens §  

 117. Fortegnelsen sendes inden den 1. januar 1975 til  

 aktieselskabsregisteret, tillige med en fuldstændig registerudskrift for hver  

 filial.
Stk. 2.  Såfremt overregistrator finder, at en på  

 fortegnelsen opført filial omfattes af anpartsselskabslovens § 117, meddeler  

 han handelsregisterføreren, at såfremt filialen ikke den 1. januar 1977 er  

 slettet i medfør af § 2, skal registerføreren pr. denne dato slette filialen  

 af handelsregisteret.
Overregistrator giver samtidig filialen meddelelse om  

 afgørelsen med tilkendegivelse af, at filialen ikke efter  

 anpartsselskabslovens § 117 og § 121, stk. 4, kan drive virksomhed her i  

 landet efter den 1. januar 1977, forinden registrering i  

 aktieselskabs-registeret er sket.
 § 4.  Udenlandske selskaber, der efter denne  

 bekendtgørelse overføres uændret til aktieselskabs-registeret, betaler et  

 gebyr på 200 kr.
 § 5.  Bekendtgørelsen træder i kraft den 1. januar  

 1974.
 Handelsministeriet, den 18. december  

 1973.
P.
M.
V.
O.
Mueller.
/K.
Skjødt.
