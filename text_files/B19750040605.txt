 I henhold til §§ 17, 19 og 29 i lov om almindelig arbejderbeskyttelse, §§  

 9 og 11 i lov om arbejderbeskyttelse inden for handels- og kontorvirksomhed  

 og §§ 9, 11 og 21 i lov om arbejderbeskyttelse inden for landbrug, skovbrug  

 og gartneri, jfr. lovbekendtgørelserne nr. 297, 298 og 299 af 4. juli 1968,  

 som ændrede ved lov nr. 216 af 19. maj 1971, fastsættes:
 Kapitel 1. Område.
 § 1.  Reglerne i denne bekendtgørelse gælder for alle  

 hjul- og bæltetraktorer.
 Stk. 2.  Reglerne om førerværn i kapitel 2 finder dog  

 kun anvendelse på:
 Kapitel 2. Førerværn.
§ 2.  Enhver af de i § 1, stk. 2, nævnte traktorer,  

 der til brug her i landet leveres som nye eller importeres som brugte, skal  

 ved leveringen være forsynet med styrtsikkert førerværn, som sikrer føreren  

 tilbørligt, hvis traktoren vælter sidelæns eller bagover.
Dette gælder også  

 ved senere leveringer af traktoren som brugt.
 § 3.  Alle traktorer, som efter bekendtgørelse nr. 61  

 af 23. februar 1966 om styrtsikre førerhuse og beskyttelsesbøjler til  

 traktorer m.v. ved første levering til brug her i landet skulle forsynes med  

 styrtsikkert førerværn, skal også ved alle senere leveringer være forsynet  

 med sådant førerværn.
 Stk. 2.  Hvis en traktor, der er omfattet af stk. 1, ved  

 senere levering som brugt er solgt uden førerværn, eller er dette afmonteret,  

 skal den nuværende bruger på ny forsyne traktoren med et godkendt  

 styrtsikkert førerværn inden den 1. maj 1976.
 § 4.  Alle de i § 1, stk. 2, nævnte ibrugværende  

 traktorer skal fra 1. august 1976 være forsynet med godkendt førerværn, jfr.  

 dog § 11.
 § 5.  Styrtsikre førerværn til traktorer må ikke være  

 fjernet under traktorens brug.
 Stk. 2.  I det styrtsikre førerværn skal der til enhver  

 tid på et iøjnefaldende sted være anbragt et skilt med tydelig og holdbar  

 tekst af følgende ordlyd:  Advarsel.
Ved væltning: Hold fast i rattet (håndtaget) Spring ikke af! § 6.  Styrtsikre førerværn skal være godkendt af  

 direktøren for arbejdstilsynet.
 Kapitel 3. Tekniske forskrifter og dispensationer.
 § 7.  Direktøren for arbejdstilsynet udfærdiger  

 tekniske forskrifter for førerværn, støjniveau og førersæder m.v. for de  

 traktorer, der er omfattet af denne bekendtgørelse, efter indhentet udtalelse  

 fra arbejdsrådet.
 § 8.  Når det skønnes rimeligt og forsvarligt, kan  

 direktøren for arbejdstilsynet tillade afvigelser fra bestemmelserne i denne  

 bekendtgørelse eller de i § 7 omhandlede tekniske forskrifter i enkelte  

 tilfælde eller for traktorer, der enten er af en særlig konstruktion eller er  

 beregnet til et særligt anvendelsesformål.
 Kapitel 4. Straffebestemmelser.
 § 9.  Overtrædelse af denne bekendtygørelse og de i  

 henhold hertil udfærdigede tekniske forskrifter straffes med bøde, for så  

 vidt forholdet ikke efter lovgivningens almindelige regler medfører højere  

 straf, jfr. § 71 i lov om almindelig arbejderbeskyttelse, § 25 i lov om  

 arbejderbeskyttelse inden for handels- og kontorvirksomhed og § 24 i lov om  

 arbejderbeskyttelse inden for landbrug, skovbrug og gartneri.
 Kapitel 5. Ikrafttrædelsesbestemmelser.
 § 10.  Bekendtgørelsen træder i kraft den 1. november  

 1975.
 Stk. 2.  Fra samme dato ophæves arbejdsministeriets  

 bekendtgørelse nr. 61 af 23. februar 1966 om styrtsikre førerhuse og  

 beskyttelsesbøjler til traktorer m.v., for så vidt angår de 2-akslede  

 traktorer, der hidtil har været omfattet af bekendtgørelsens § 1, stk. 1 og  

 2. Bekendtgørelsen forbliver derimod i kraft, for så vidt angårde  

 motorredskaber, opbygget på grundlag af traktorer, der er omfattet af dens §  

 1, stk. 3.
 Stk. 3.  § 3, stk. 1, og § 5 i denne bekendtgørelse  

 træder dog i kraft den 1. september 1975 med virkning for traktorer, der er  

 omfattet af bekendtgørelse nr. 61 af 23. februar 1966 om styrtsikre førerhuse  

 og beskyttelsesbøjler til traktorer m.v.
 Stk. 4.  Godkendelse af førerværn kan meddeles straks.  

 Godkendelser af førerværn, der er meddelt af direktøren for arbejdstilsynet  

 efter bekendtgørelse nr. 61 af 23. februar 1966, forbliver i kraft.
 Kapitel 6. Overgangsbestemmelser.
 § 11.  For traktorer, der er leveret før 1. maj 1967,  

 gælder for tiden indtil 1. januar 1981 følgende undtagelser fra § 4:
 Arbejdsministeriet, den 8. august 1975.
 Erling Dinesen.
/H.
Winther.
