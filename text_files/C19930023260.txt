Indledning Reglerne om forudgående beskæftigelse/uddannelse som betingelse for at  

 blive indplaceret i delperiode 1, om delperiodernes længde og om forbrug af  

 delperioderne findes i arbejdsløshedsforsikringslovens §§ 53, 55 og 56 samt i  

 bekendtgørelse nr. 933 af 13. december 1993 om beskæftigelseskravet og  

 delperioderne.
 Reglerne omhandler såvel fuldtids- som deltidsforsikrede medlemmer.
 Indholdsfortegnelse.  1. Beskæftigelseskravet (26-ugers-reglen).  

 2. Lønarbejde. 3. Løntimer. 4. Omregning. 5. Bierhverv med løn. 6. Lønnet  

 praktik i forbindelse med uddannelse. 7. Aktiviteter, der kan medregnes til  

 beskæftigelseskravet. 8. 37-timers reglen. 9. Beskæftigelse, der i henhold  

 til aftale udføres på kortere end normal arbejdstid.
 10. Selvstændig erhvervsvirksomhed.
 11. Fastlæggelse af ydelsesperioderne.
 12. Erhvervelse af ny ydelsesperiode.
 13. Forlængelse af referenceperioderne.
 14. Forbrug af ydelsesperioderne.
 15. 50-59 årige.
 16. Øvrige bestemmelser.
 1. Beskæftigelseskravet (26-ugers-reglen).
1.1. Det fremgår af lovens § 53, stk. 1, at ret til dagpenge opnås efter 1  

 års medlemskab af en arbejdsløshedskasse.
For medlemmer, der, jf. lovens §  

 54, kan medregne en erhvervsmæssig uddannelse til opfyldelse af  

 beskæftigelseskravet, opnås ret til dagpenge 1 måned efter optagelsen.
For at blive indplaceret i delperiode 1, jf. lovens § 53, stk. 2, er det  

 for fuldtidsforsikrede en betingelse, at medlemmet har haft beskæftigelse,  

 der sammenlagt svarer til mindst 26 ugers beskæftigelse i fagets fulde  

 sædvanlige arbejdstid inden for de seneste 3 år eller har udøvet selvstændig  

 virksomhed i væsentligt omfang i en tilsvarende periode.
For  

 deltidsforsikrede lønmodtagere stilles der krav om 17 ugers beskæftigelse  

 inden for 3 år.
 Ved en sædvanlig ugentlig arbejdstid på 37 timer svarer  

 beskæftigelseskravet for fuldtidsforsikrede lønmodtagere til (37 x 26) 962  

 timer og for deltidsforsikrede lønmodtagere til (37 x 17) 629 timer.
 Indplacering i delperiode 1 sker for medlemmer, der ikke er indplaceret,  

 fra den dag, hvor medlemmet anmoder om og herefter får udbetalt dagpenge  

 eller feriedagpenge fra.
 Delperiode 1 vil dog tidligst kunne begynde, når karensperioden i henhold  

 til lovens § 53 eller § 54 er udstået, det vil sige efter henholdsvis 1 år  

 eller 1 måned.
 For et medlem, der er indplaceret i delperiode 1, indtræder ret til  

 påbegyndelse af ny delperiode 1 efter reglerne i bekendtgørelsens § 9, stk. 1  

 og 2, jf. neden for under pkt. 12.1.
 For et medlem, der er indplaceret i delperiode 2, indtræder ret til  

 påbegyndelse af ny delperiode 1, første gang medlemmet opfylder  

 beskæftigelseskravet med nye 26 ugers beskæftigelse inden for de sidste 3 år.
 Ved at gå tilbage i delperiode 1 kan det konstateres, at  

 beskæftigelseskravet er opfyldt inden for 3 år.
 Indplacering i ny delperiode 1 sker med virkning fra 1. marts 1997, som er  

 dagen efter sidste dag i beskæftigelsesperioden.
 Medlemmet anmoder om, får udbetalt dagpenge og bliver indplaceret i  

 delperiode 1.
 I forbindelse med indberetning af overgang til delperiode 2 skal kassen  

 undersøge, om der i delperiode 1 foreligger en periode med 26 ugers arbejde  

 inden for 3 år.
Ved at gå tilbage i delperiode 1 kan kassen konstatere, at der foreligger  

 1 måneds beskæftigelse, og der forud herfor foreligger en ledighedsperiode på  

 2 år og 8 måneder.
Forud for ledighedsperioden foreligger der 8 måneders  

 beskæftigelse.
 Ny delperiode 1 regnes fra og med den 1. ledige dag efter  

 beskæftigelsesperioden på 8 måneder, idet medlemmet ikke på et senere  

 tidspunkt opfylder beskæftigelseskravet.
 Den efterfølgende beskæftigelse (1 måned), der ikke er indgået i  

 beskæftigelseskravet, vil kunne indgå i en senere opgørelse.
1.2. Det fremgår af § 53, stk. 3, at kun beskæftigelse, der er  

 udført i medlemsperioder, kan medregnes til opfyldelse af  

 beskæftigelseskravet.
Dette indebærer, at beskæftigelse, der udføres i  

 perioder, hvor pågældende for eksempel på grund af slettelse ikke er  

 arbejdsløshedsforsikret, ikke kan medregnes.
Beskæftigelse i en tidligere  

 medlemsperiode, for eksempel forud for en slettelse, kan derimod medregnes.
 I disse tilfælde regnes delperiode 1 fra og med 1. ledige dag efter den  

 beskæftigelse, der er medgået til opfyldelse af beskæftigelseskravet.
 Beskæftigelse, der een gang er medgået til opfyldelsen af  

 beskæftigelseskravet, kan ikke indgå i en senere opgørelse.
 1.3. Slettes et medlem, der er placeret i en delperiode  

 genindtræder pågældende i den tidligere indplacering i referenceperioden, når  

 karenstiden i henhold til lovens § 53, stk. 1, er udstået, uanset  

 beskæftigelseskravet ikke er opfyldt.
1.4. Lovens § 53, stk. 5, fastsætter et særligt arbejdskrav som  

 betingelse for at generhverve dagpengeretten for medlemmer, hvis ret til  

 dagpenge i henhold til lovens § 55, stk. 2, (delperiode 2) er udløbet.  

 Tilsvarende gælder for medlemmer, hvis ret til dagpenge er udløbet i medfør  

 af lovens § 55, stk. 5. Det kræves herefter, at kravet om 26/17 ugers  

 beskæftigelse er opfyldt inden for de sidste 18 måneder på  

 opgørelsestidspunktet.
Herefter gælder det almindelige beskæftigelseskrav.  

 Ved beregning af det særlige arbejdskrav kan medtages arbejde, der er udført  

 forud for det tidspunkt, hvor medlemmet mistede dagpengeretten.
Til § 2, stk. 1 2. Lønarbejde.
 2.1. Arbejdsløshedsforsikringsloven angiver ingen retningslinier for, hvad  

 der skal forstås ved lønarbejde.
2.1.1. Direktoratet har i reglerne om optagelse i en anerkendt  

 arbejdsløshedskasse for selvstændige erhvervsdrivende defineret, hvornår  

 beskæftigelse betragtes som selvstændig virksomhed.
Er der i medfør af disse  

 regler tale om selvstændig virksomhed, vil beskæftigelsen også i forhold til  

 lovens § 53 blive betragtet som sådan, og der er altså ikke tale om  

 lønarbejde.
Vedrørende reglerne om selvstændig virksomhed i forhold til § 53  

 henvises til bekendtgørelsens § 6 og neden for under pkt. 10.
 2.1.2.1. Der kan endvidere opstå tvivl om, hvorvidt en udført  

 aktivitet skal betragtes som lønarbejde eller ledighed i forhold til lovens §  

 53. Disse tvivlstilfælde må afgøres konkret ud fra en undersøgelse af de  

 kendetegn, der traditionelt er knyttet til det typiske lønmodtagerforhold.  

 For at anerkende en beskæftigelse som lønarbejde vil det dog altid være et  

 krav, at medlemmet har udført arbejde, der har været udbudt på  

 almindelige løn- og arbejdsvilkår, at der er modtaget et vederlag  

 herfor, og at vederlaget er skattepligtigt efter de gældende regler  

 herom.
 2.1.2.2. Hvis beskæftigelsen er udført inden for rammerne af en  

 overenskomst på området, vil der normalt ikke være tvivl om, at der  

 foreligger lønarbejde i lovens forstand.
 Omfattes beskæftigelsen ikke af en overenskomst, må der sammenlignes med  

 overenskomst for beskæftigelse af tilsvarende eller sammenlignelig karakter.  

 Der stilles ikke krav om fuldstændig overensstemmelse med overenskomster fra  

 tilsvarende eller sammenlignelige områder.
 Af yderligere kendetegn, der kan være vejledende - uden hver for sig at  

 være afgørende - er de vigtigste angivet neden for.
 2.1.2.3. Følgende momenter taler for , at der foreligger  

 lønarbejde:
 2.2.1. Uddannelse.
 Med hjemmel i lovens § 56, stk. 1, 1. pkt., sidestilles tidsrum, hvori  

 medlemmet har gennemført en uddannelse af den i § 41, stk. 1, nr. 3, litra b,  

 nævnte art med lønarbejde i relation til opfyldelse af beskæftigelseskravet i  

 lovens § 53.
 Bestemmelsen omfatter alene uddannelse, på hvilken medlemmet rent faktisk  

 er blevet optaget efter lovens § 41, stk. 1, nr. 3, litra b.
 Reglen medfører, at et medlem, der er optaget som nyuddannet, har opfyldt  

 beskæftigelseskravet i lovens § 53, stk. 2, i de tidsmæssigt seneste 26 uger  

 af det uddannelsesforløb, der berettiger til optagelsen.
 For bachelorer betyder dette, at pågældende har opfyldt  

 beskæftigelseskravet i de seneste 26 uger af det uddannelsesforløb, der  

 berettigede til bachelorgraden.
 Vedrørende lønnet praktik under uddannelse henvises til bekendtgørelsens §  

 2, stk. 5, og pkt. 6. nedenfor.
 2.2.2. Borgmestre, rådmænd, udvalgsformænd og medlemmer af  

 Folketinget, regeringen og Europaparlamentet.
 Tidsrum, hvori medlemmet har udøvet kommunalt hverv som borgmester,  

 rådmand eller udvalgsformand på fuld tid eller har været medlem af  

 Folketinget, regeringen eller Europaparlamentet sidestilles i medfør af  

 lovens § 56, stk. 1, 2. pkt., med lønarbejde i relation til opfyldelsen af  

 beskæftigelseskravet i lovens § 53.
 Udføres kommunalt hverv som udvalgsformand på mindre end fuld tid,  

 beregnes beskæftigelsens omfang ved, at der foretages omregning af det faste  

 vederlag som udvalgsformand til arbejdstimer ved hjælp af den til enhver tid  

 gældende omregningssats.
 2.3. Særlige afgrænsningsproblemer over for selvstændig virksomhed.
 2.3.1. Begrebet selvstændig virksomhedsudøvelse er defineret i de af  

 direktoratet fastsatte regler om optagelse i en anerkendt arbejdsløshedskasse  

 for selvstændige erhvervsdrivende.
2.3.2. Freelance, musikere og artister Det må afgøres ud fra en konkret vurdering, om beskæftigelsen skal  

 henføres til lønarbejde eller udøvelse af selvstændig virksomhed.
 2.4. Særlige ansættelsesforhold.
 2.4.1. I det følgende opregnes en række  

 arbejdsområder/ansættelsesforhold, som på forskellige punkter adskiller sig  

 fra, hvad der normalt forstås ved lønarbejde, og som derfor behandles  

 særskilt.
 Ud over at henholde sig til de neden for nævnte særlige krav skal de  

 almindelige kendetegn ved lønarbejde i alle tilfælde tages i betragtning.
 2.4.2. Hjemmearbejde.
Ved hjemmearbejde forstås beskæftigelse, der udføres i medlemmets hjem  

 uden egentlig arbejdsledelse og kontrol.
I praksis stilles der krav om, at  

 arbejdsområdet er reguleret af en kollektiv overenskomst.
Sådanne  

 overenskomster er blandt andet indgået for hjemmesyersker og kommunale  

 dagplejemødre.
Hvis beskæftigelsen ikke er reguleret af en overenskomst, må løn- og  

 ansættelsesvilkår kunne sidestilles med, hvad der i overenskomst er fastsat  

 for beskæftigelse af lignende karakter.
Endvidere må der foreligge en  

 ansættelsesaftale, som angiver, at der består et tjenesteforhold til en  

 arbejdsgiver, og at medlemmet er forpligtet til at udføre arbejdet  

 personligt.
Endelig må der lægges vægt på, om arbejdsgiveren fører en vis  

 kontrol med arbejdets udførelse.
 2.4.3. Hjemmehjælpere i eget hjem.
 Hvis medlemmet ansættes som hjemmehjælper for ægtefælle eller andre i  

 medlemmets hjem på løn- og ansættelsesvilkår, der er sædvanlige for kommunale  

 hjemmehjælpere - herunder at medlemmet er undergivet kommunens tilsyn -  

 betragtes beskæftigelsen som lønarbejde.
 Er der derimod tale om plejeforhold etableret i henhold til § 48, § 48 a  

 eller § 57 a i lov om social bistand, er beskæftigelsen ikke lønarbejde, jf.  

 bekendtgørelsens § 10.
 2.4.4. Døgnplejere.
 Beskæftigelse som døgnplejer vil alene kunne medregnes til  

 beskæftigelseskravet i henhold til lovens § 53, hvis:
 2.4.5. Weekendarbejde.
 Hvis der mellem de faglige organisationer er indgået overenskomst om en  

 ugentlig arbejdstid på 24 timer i weekenden til en løn, der svarer til en  

 normal ugeløn inden for faget, og det i overenskomsten er fastsat, at der  

 ikke må være anden lønnet beskæftigelse, kan weekendarbejde godkendes som  

 lønarbejde og medregnes til opfyldelse af beskæftigelseskravet med et  

 timetal, der svarer til fuld, sædvanlig arbejdstid.
 2.4.6. Forskning.
 For forskning ved højere læreanstalter gælder, at dette kan godkendes som  

 lønarbejde, hvis der er ydet midler, der svarer til overenskomstmæssig løn.  

 For ph.d.-studerende, der har deltaget i forskeruddannelsen som fastlagt i  

 sammenfatning af 17. juni 1992 af drøftelserne mellem Akademikernes  

 Centralorganisation, Undervisningsministeriet og Finansministeriet, gælder,  

 at hele forløbet sidestilles med arbejde.
 2.5. Beskæftigelse i udlandet.
 2.5.1. Vedrørende beskæftigelse i et andet EØS-land henvises til  

 direktoratets vejledning om arbejdsløshedsforsikring i relation til  

 EØS-landene samt til reglerne om medlems- og dagpengeret efter arbejde eller  

 ophold i et andet EØS-land, i Grønland eller det øvrige udland samt til  

 reglerne om medlems- og dagpengeret efter ophold på Færøerne.
 2.5.2. Der må normalt stilles strenge krav til dokumentationens  

 karakter ved beskæftigelse i det øvrige udland, blandt andet på grund af  

 vanskelighederne ved efterfølgende kontrol af oplysningerne.
 Det er en forudsætning for, at beskæftigelsen kan medregnes ved  

 beregningen af beskæftigelseskravet, at pågældende er ansat på sædvanlige  

 løn- og arbejdsvilkår.
 Der henvises til direktoratets regler vedrørende medlems- og dagpengeret  

 efter arbejde eller ophold i et andet EØS-land, i Grønland eller det øvrige  

 udland samt til reglerne om medlems- og dagpengeret efter ophold på Færøerne.
 Vedrørende u-landsfrivillige henvises til bekendtgørelsens § 3, stk. 1,  

 nr. 1, og pkt. 7.1. nedenfor.
 2.5.3. For forskning ved højere læreanstalter i udlandet gælder,  

 at dette kan godkendes som lønarbejde, hvis der er ydet midler, der svarer  

 til overenskomstmæssig løn i opholdslandet.
 3. Løntimer.
 Timer, for hvilke der udbetales løn, kan medregnes ved opgørelsen af  

 beskæftigelseskravet, hvis den beskæftigelse, hvortil løntimerne er knyttet,  

 kan betragtes som lønarbejde.
 Der kan for eksempel medregnes fritstillingsperioder, barsel og sygdom,  

 hvis arbejdsgiveren udbetaler løn.
 Fremgår det af lønsedlerne, at der er udbetalt løn for en bestemt  

 beskæftigelsesgrad, skal dette timeantal lægges til grund.
 Løntimer vil ikke kunne medregnes, hvis den aktivitet, hvortil løntimerne  

 er knyttet, ikke kan medregnes til opfyldelse af beskæftigelseskravet.
 Dette vil for eksempel være tilfældet i forbindelse med bierhverv med løn,  

 jf. pkt. 5. nedenfor.
Perioder, hvor et medlem som følge af sygdom, barsel, opsigelsesregler,  

 herunder rådighedsperioder, eller andet modtager nedsat løn, medregnes til  

 beskæftigelseskravet med det timetal, lønnen svarer til.
Ydes der for  

 eksempel løn svarende til 2/3 af fuldløn, vil der kunne medregnes 2/3 af 37  

 timer pr. uge, svarende til 24,6 timer.
Timer, for hvilke der er udbetalt sikring i henhold til lov om  

 Lønmodtagernes Garantifond, sidestilles med lønarbejde og kan medregnes til  

 beskæftigelseskravet, hvis sikringen udbetales i stedet for løn.
Det er en  

 betingelse, at lønmodtagerens krav mod arbejdsgiveren skal dække løn eller  

 vederlag for en aktivitet, der kan betragtes som lønarbejde.
Til § 2, stk. 2 4. Omregning.
 Inden for områder, hvor beskæftigelsens omfang ikke - eller kun vanskeligt  

 - kan kontrolleres ved arbejdsgiverens egne registreringer, foretages fradrag  

 i dagpengene på grundlag af indtægten ved anvendelse af omregningssatsen, jf.  

 de af direktoratet fastsatte regler om udbetaling af supplerende dagpenge.
 I sådanne tilfælde medregnes det timeantal, der fremkommer ved  

 omregningen, jf. dog bekendtgørelsens § 4 og pkt. 8. nedenfor.
Til § 2, stk. 4 5. Bierhverv med løn.
Bierhverv er karakteriseret ved, at der typisk er tale om beskæftigelse,  

 som medlemmet har haft/kan have sideløbende med en fuldtidsbeskæftigelse.
Der  

 vil typisk være tale om beskæftigelse af et begrænset omfang og  

 beskæftigelse, som ikke kan udbydes som hovedbeskæftigelse.
 Sådan beskæftigelse kan ikke medregnes til opfyldelse af  

 beskæftigelseskravet.
 Som eksempler på bierhverv kan nævnes:
 Det er ikke afgørende, om den konkrete beskæftigelse kan udbydes som  

 hovedbeskæftigelse, men om beskæftigelsen efter sin art kan anses for  

 hovedbeskæftigelse.
Til § 2, stk. 5 6. Lønnet praktik i forbindelse med uddannelse.
Lønnet praktik i en uddannelse sidestilles med lønarbejde.
Det er en  

 betingelse, at der ydes løn i overensstemmelse med gældende overenskomster  

 for denne eller tilsvarende beskæftigelse.
 Det er videre en betingelse, at uddannelsen ikke ingår som et tilbud i  

 henhold til lov om en aktiv arbejdsmarkedspolitik, at der ikke er givet  

 uddannelsesorlov i henhold til lov om orlov til uddannelsen og at der ikke  

 ydes offentligt tilskud til lønnen.
 Til § 3.
 7. Aktiviteter, der kan medregnes til  

 beskæftigelseskravet.
 I bekendtgørelsens § 3, stk. 1, er opregnet en række aktiviteter, der kan  

 medregnes til beskæftigelseskravet efter bekendtgørelsens § 2, stk. 1, uanset  

 at kravet om, at der skal udbetales en overenskomstmæssig eller tilsvarende  

 løn, ikke er opfyldt.
Til § 3, stk. 1, nr. 1 7.1. U-landsfrivillige.
 7.1.1. Kassen kan ved skriftlig henvendelse til  

 Udenrigsministeriet få oplyst, om der er ydet bistand ifølge lovgivningen om  

 internationalt udviklingssamarbejde til et program.
 7.1.2. Hvis der ikke er ydet bistand til programmet ifølge  

 lovgivningen om internationalt udviklingssamarbejde, kan beskæftigelsen  

 eventuelt tælle med som lønarbejde, jf. pkt. 2.5. vedrørende beskæftigelse i  

 udlandet.
Til § 3, stk. 1, nr. 2 7.2. Militærtjeneste.
 Med hjemmel i lovens § 56, stk. 1, 1. pkt., sidestilles tidsrum, hvori  

 medlemmet har været indkaldt til aftjening af værnepligt, og tidsrum, hvori  

 pågældende har forrettet frivillig tjeneste ifølge kontrakt med forsvaret med  

 lønarbejde i relation til opfyldelse af beskæftigelseskravet i lovens § 53.
 Bestemmelsen omfatter alene aftjening af almindelig og civil dansk  

 værnepligt, værnepligt ved redningsberedskabet, frivillig tjeneste ifølge  

 kontrakt med det danske forsvar og FN-tjeneste.
Til § 3, stk. 1, nr. 3 7.3. Ferie.
 Bestemmelsen omfatter al afholdt ferie inden for ferielovens rammer, hvor  

 der ikke er udbetalt løn, jf. bekendtgørelsens § 2, stk. 1.
Er ferien afholdt i et beskæftigelsesforhold, skal den afholdte ferie som  

 udgangspunkt medregnes.
Dette gælder, uanset om der er tale om afholdelse af  

 optjent ferie med feriegodtgørelse, eller om der er tale om afholdelse af  

 supplerende feriedage efter ferielovens § 6 a.
 Der gælder dog følgende begrænsninger for ferie i et  

 beskæftigelsesforhold:
 Er ferien afholdt under ledighed , skal der alene medregnes afholdt  

 ferie med feriegodtgørelse.
 Dokumentation for den afholdte ferie sker efter direktoratets regler om  

 arbejdsgiverdokumentation som betingelse for udbetaling af  

 arbejdsløshedsdagpenge og efterløn.
 Medlemmet skal således på tro og love afgive oplysninger om den afholdte  

 ferie.
 Kassen skal herefter sikre, at der ikke medregnes flere feriedage end  

 tilladt, herunder at der fradrages de af feriedagene, hvor der i samme  

 ferieår er udbetalt feriedagpenge.
Til § 3, stk. 1, nr. 4 og 5 7.4. Er et medlem i et beskæftigelsesforhold i fuld beskæftigelse  

 dagen før eller dagen efter en søgnehelligdag eller en overenskomstmæssig  

 fridag, betragtes dagen som knyttet til beskæftigelsesforholdet, med mindre  

 medlemmet har fået udbetalt dagpenge eller feriedagpenge.
 Som overenskomstmæssige fridage betragtes alene faste fridage.
Til § 3, stk. 2 7.5. Det er præciseret, at søgnehelligdage og overenskomstmæssige  

 fridage skal medregnes med samme værdier som feriedage i tilfælde, hvor disse  

 medfører fradrag i dagpengene under ledighed.
Til § 3, stk. 3 7.6. Reglen om, at overskydende timer medregnes til opfyldelse af  

 beskæftigelseskravet, skal ses i sammenhæng med bestemmelsen i  

 bekendtgørelsens § 4, hvorefter der ved opgørelse af lønarbejdet højst kan  

 medregnes det for faget gældende normaltimetal.
Reglen medfører, at et medlem, der har fået fradraget for eksempel 20  

 timer i dagpenge som følge af reglerne om overskydende timer, vil kunne  

 medregne disse 20 timer til opfyldelse af beskæftigelseskravet.
Det er dog en  

 betingelse, at timerne stammer fra en aktivitet, der kan betragtes som  

 lønarbejde.
Til § 4 8. 37-timers-reglen.
 8.1. Reglen fastslår, at overarbejde (arbejde ud over det normale  

 ugentlige timetal) ikke kan medregnes, medmindre der finder afspadsering  

 sted, jf. pkt. 8.4. nedenfor.
 8.2. Et medlem, der i den enkelte uge arbejder mindre end fuld  

 tid, kan medregne merarbejde på enkelte dage, hvis dette ikke medfører et  

 timetal, der overstiger det ugentlige normaltimetal for faget.
 8.3. Hvis der i medfør af overenskomst, husaftaler eller lignende  

 på en arbejdsplads afspadseres flere timer, end der er overarbejdet,  

 medregnes det afspadserede timeantal til opfyldelse af beskæftigelseskravet.
 8.4. Timer, hvor der afspadseres overarbejde og timer, hvor der  

 ifølge overenskomst afspadseres tillæg for arbejde på søn- og helligdage, kan  

 medregnes, hvis den samlede arbejdstid i ugen inklusive afspadseringen ikke  

 overstiger 37 timer.
Til § 5 9. Beskæftigelse, der i henhold til aftale udføres på  

 kortere end normal arbejdstid.
Når der i kraft af overenskomst, husaftaler eller lignende på en  

 arbejdsplads arbejdes kortere tid end den sædvanlige, overenskomstmæssige  

 arbejdstid, eller hvis der overenskomstmæssigt er fastsat en mindre ugentlig  

 arbejdstid for aften- eller nathold, betragtes denne kortere arbejdstid som  

 fuld arbejdstid, hvis der udbetales fuld normal løn.
Den nedsatte arbejdstid  

 skal enten være begrundet i arbejdets særlige karakter eller være en generel  

 arbejdstidsnedsættelse for hele arbejdspladsen.
Til § 6 10. Selvstændig virksomhed.
Optjening af arbejdskravet for selvstændige erhvervsdrivende forudsætter,  

 at der har været drevet selvstændig virksomhed i væsentligt omfang.
Ved  

væsentligt omfang forstås, at arbejdet med den selvstændige virksomhed  

 har haft et sådant omfang, at det kan sidestilles med de krav, der stilles  

 for overgang fra deltids- til fuldtidsforsikring for lønmodtagere, jf. lovens  

 § 68, stk. 3. Væsentlighedskravet for selvstændige erhvervsdrivende vil  

 herefter være det samme ved optagelse og ved beregning af  

 beskæftigelseskravet.
 Ved ophør/udtræden af selvstændig virksomhed med ansøgning om  

 arbejdsløshedsdagpenge eller overgang til efterløn skal der ske en egentlig  

 efterprøvelse af, om medlemmet har drevet virksomheden i væsentligt omfang.
Efterprøvelsen vil i langt de fleste tilfælde ikke volde problemer, når  

 medlemmets oplysninger om det personlige arbejde i virksomheden sammenholdes  

 med virksomhedens karakter og omfang.
I tvivlstilfælde skal den ledige  

 fremlægge yderligere dokumentation for, at væsentlighedskravet har været  

 opfyldt.
Sådan dokumentation kan for eksempel være annoncer med angivelse af  

 åbningstid, dokumentation for omsætningen (momsregnskab), skatteregnskaber,  

 kassekladder, ordrebøger eller erklæringer fra virksomhedens revisor eller  

 advokat om virksomheden og den selvstændiges aktiviteter.
Det vil endvidere  

 kunne tillægges betydning, hvis medlemmet i andre relationer, for eksempel  

 ved indgåelse af lønaftale eller ved skattemæssig registrering som  

 medarbejdende ægtefælle, har afgivet erklæring om arten og omfanget af det  

 personlige arbejde.
 Væsentlighedskravet er i princippet det samme, hvad enten medlemmet har  

 været eneindehaver af en virksomhed, een af flere indehavere eller eventuelt  

 medarbejdende ægtefælle.
 Ved opgørelsen af beskæftigelseskravet skal det afgøres, inden for hvilket  

 tidsrum medlemmet senest kan anses for at have udøvet selvstændig virksomhed  

 i væsentligt omfang i sammenlagt 26 uger. » Sæsonmæssig  

 virksomhed » medregnes ved opgørelsen af beskæftigelseskravet kun  

 med den periode, hvor der har været tale om personlig beskæftigelse i  

 væsentligt omfang.
 Såfremt en virksomhed med drift i væsentligt omfang har en periode i  

 tilslutning til ophøret med nedsat aktivitet, anses virksomhedsudøvelsen i  

 denne periode som udgangspunkt også for at have været i væsentligt omfang,  

 medmindre aktiviteten alene har karakter af afviklingsforanstaltninger.
 Udøvelse af selvstændig virksomhed i væsentligt omfang medregnes  

altid til beskæftigelseskravet med den almindeligt gældende, fulde  

 arbejdstid inden for det offentlige område.
 Til opfyldelse af beskæftigelseskravet kan også medregnes enkeltstående  

 opgaver af selvstændig karakter, hvis opgaven har haft en sådan varighed  

 - normalt mindst 1 måned - at det sammenholdt med arbejdets art og  

 indtjeningen herved kan dokumenteres, at der har været tale om beskæftigelse  

 i væsentligt omfang.
 Ovenstående finder tilsvarende anvendelse i tilfælde, hvor et medlem  

 fejlagtigt har stået i en lønmodtagerkasse, selv om pågældende har udøvet  

 selvstændig virksomhed i væsentligt omfang.
Vedrørende udøvelse af selvstændig virksomhed i udlandet, på Færøerne  

 eller i Grønland henvises til direktoratets regler om dagpengeret for  

 personer, der har haft arbejde eller ophold i udlandet, på Færøerne eller i  

 Grønland.
Det skal dog præciseres, at der i det omfang selvstændige  

 erhvervsdrivende kan medregne beskæftigelsesperioder fra udlandet, Færøerne  

 eller Grønland, gælder de samme krav til dokumentation for, at virksomheden  

 har været udøvet i væsentligt omfang, som hvis virksomheden har været udøvet  

 her i landet.
 For så vidt angår selvstændig virksomhed i en delpensionsperiode  

 har arbejdstiden før og efter 1. januar 1991 i relation til  

 delpensionsreglerne udgjort halvdelen af henholdsvis 39 timer og 37 timer.  

 Udøvelse af selvstændig virksomhed i en delpensionsperiode efter 1. januar  

 1991 medregnes således med 181/2 time ugentlig.
Udøvelse af selvstændig virksomhed med iværksætterydelse efter lov  

 om arbejdstilbud, etableringsydelse efter lov om en aktiv  

 arbejdsmarkedspolitik, igangsætningsydelse efter § 42 a i lov om  

 social bistand eller lignende tæller som ledighed ved beregning af  

 beskæftigelseskravet.
Såfremt medlemmet sideløbende med den virksomhed,  

 hvortil der ydes igangsætningsydelse, udøver anden selvstændig virksomhed,  

 vil sidstnævnte virksomhed ikke kunne medregnes til opfyldelse af  

 beskæftigelseskravet.
Til §§ 7 og 8 11. Fastlæggelse af ydelsesperioderne.
 11.1. Ved fastlæggelsen af delperiode 1 skal der tages  

 udgangspunkt i det tidspunkt, hvor medlemmet anmoder om og herefter får  

 udbetalt dagpenge, feriedagpenge eller ydelse i henhold til lovens § 55, stk.  

 6.
 Indplacering skal således ske fra den dag, hvor følgende betingelser er  

 opfyldt:
 Indplacering skal endvidere ske, når medlemmet påbegynder orlov til sabbat  

 i henhold til lov om orlov, jf. dog nedenfor under pkt. 11.4.
 Delperiode 1 kan dog tidligst begynde, når karensperioden i henhold til  

 lovens § 53, stk. 1, eller § 54, stk. 1, er udstået.
 11.2. Medlemmer, der indplaceres i delperiode 1, og som er  

 udelukket fra ret til dagpenge som følge af effektiv karantæne, indplaceres  

 fra det tidspunkt, hvor medlemmet ville have været berettiget til ydelse,  

 såfremt medlemmet ikke var udelukket fra ret til dagpenge.
11.3. Afslutningen af delperiode 1 regnes fra det tidspunkt, hvor  

 60-måneders-perioden tillagt eventuel forlængelse på grund af for eksempel  

 sygdom, jf. lovens § 55, stk. 8, er udløbet, eller fra det tidspunkt, hvor  

 medlemmet har udtømt dagpengeretten i perioden.
Delperiode 2 begynder  

 umiddelbart herefter.
 11.4. Medlemmer, der ikke opfylder beskæftigelseskravet eller ikke  

 har udstået karenstiden i henhold til lovens § 53, stk. 1, og som opnår  

 adgang til orlov til sabbat i henhold til lov om orlov, indplaceres ikke.  

 Medlemmets eventuelle løntimer, der ligger før indplaceringstidspunktet, vil  

 kunne anvendes ved en senere indplacering, hvis de øvrige betingelser herfor  

 er opfyldt.
Medlemmer, der ikke er dagpengeberettigede af anden grund og som opnår  

 adgang til orlov til sabbat i henhold til lvo om orlov, indplaceres med  

 virkning fra orlovens påbegyndelse.
Medlemmets eventuelle løntimer, der  

 ligger før indplaceringstidspunktet, vil ikke kunne anvendes ved en senere  

 indplacering.
Til § 9 12. Erhvervelse af ny ydelsesperiode.
 12.1. Afgørelsen af, om et medlem har ret til ny delperiode 1, skal  

 træffes på det tidspunkt, hvor kassen i henhold til bekendtgørelsens § 9,  

 stk. 2, skal opgøre medlemmets hidtidige beskæftigelse.
 Medlemmets hidtidige beskæftigelse skal i henhold til bestemmelsen alene  

 opgøres i følgende tilfælde:
Ved indberetning i henhold til § 144, stk. 2, i bekendtgørelse om en aktiv  

 arbejdsmarkedsindsats skal ledigheden opgøres i henhold til bekendtgørelsens  

 § 11, jf. neden for under pkt. 14. Opgørelsen sker i henhold til denne  

 bestemmelse ugevis.
Da 44 måneder ikke er deleligt med et helt antal uger,  

 skal indberetning ske, når medlemmet har haft 191 ugers ledighed.
 Medlemmet erhverver ret til ny delperiode 1, hvis der siden sidste  

 opgørelsestidspunkt foreligger 17/26 ugers beskæftigelse eller 26 ugers  

 selvstændig erhvervsvirksomhed i væsentligt omfang.
 Der skal »tælles bagud« fra opgørelsestidspunktet, indtil der  

 første gang foreligger 17/26 ugers beskæftigelse eller 26 ugers selvstændig  

 erhvervsvirksomhed i væsentligt omfang.
 Beskæftigelse, der een gang er medgået til opfyldelsen af  

 beskæftigelseskravet, kan ikke indgå i en senere opgørelse.
Det er ikke en betingelse, at beskæftigelseskravet er opfyldt inden for de  

 sidste 3 år.
Det skal alene være opfyldt inden for en 3-års periode, der  

 ligger efter seneste opgørelsestidspunkt.
 Ret til ny delperiode 1 løber fra og med 1. ledige dag efter den  

 beskæftigelse/selvstændig erhvervsvirksomhed, der er medgået til opfyldelse  

 af beskæftigelseskravet.
 Eventuel senere beskæftigelse, der ikke er medregnet til  

 beskæftigelseskravet, kan indgå i en ny beregning af beskæftigelseskravet.
 12.2. For et medlem, der er indplaceret i delperiode 2, skal  

 beskæftigelsen opgøres løbende.
 Medlemmet optjener ret til ny delperiode 1, første gang der foreligger  

 17/26 ugers beskæftigelse eller 26 ugers selvstændig erhvervsvirksomhed i  

 væsentligt omfang.
For et medlem, der modtager ydelse i henhold til lovens § 55, stk. 3,  

 foretages opgørelsen dog først, når medlemmet udtræder af ordningen.
Dette  

 gælder også, hvis medlemmet i perioden modtager feriedagpenge.
 12.3. Medlemmer, hvis ret til ydelse i delperiode 2 er udløbet, er  

 omfattet af det skærpede arbejdskrav i lovens § 53, stk. 5.
 Det er herefter en betingelse for generhvervelse af dagpengeretten, at  

 beskæftigelseskravet i lovens § 53, stk. 2, er opfyldt inden for 18 måneder.
Til § 10 13. Forlængelse af referenceperioderne.
 Den referenceperiode på 60 måneder, som delperiode 1 skal afvikles  

 indenfor, og den referenceperiode på 48 måneder, som delperiode 2 skal  

 afvikles indenfor, skal forlænges, hvis der i perioden forekommer følgende  

 forhold, og der ikke udbetales løn:
 Udbetales der løn under fraværet, vil aktiviteten skulle betragtes som  

 beskæftigelse, jf. bekendtgørelsens § 2.
 Ved uarbejdsdygtighed forstås forhold, der kan ligestilles med sygdom og  

 som bevirker, at medlemmet er ude af stand til at påtage sig beskæftigelse af  

 normalt omfang.
 Afgørelsen af, om der skal ske forlængelse af referenceperioden, træffes  

 på det tidspunkt, hvor kassen i henhold itl § 9, stk. 2 og 3, skal opgøre  

 medlemmets hidtidige beskæftigelse.
 Der kan alene ske forlængelse med hele uger, hvorfor der skal rundes ned  

 til nærmeste hele uge, hvis den samlede opgørelse over perioder, der medfører  

 forlængelse, ikke svarer til et helt antal uger.
Ved afgørelsen skal der også medregnes timer, hvor medlemmet har været syg  

 en del af en dag eller har modtaget ydelser som nævnt under nr. 2 eller 3,  

 for en del af en dag.
I disse tilfælde divideres det samlede timetal med 7,4,  

 og der fås herved det samlede antal dage, der kan medgå i beregningen af  

 forlængelsen, jf. ovenfor.
Til § 11 14. Forbrug af ydelsesperioderne.
De 48 måneder, hvor medlemmet kan modtage dagpenge i delperiode 1, og de  

 36 måneder, hvor medlemmet kan modtage dagpenge i delperiode 2  

 (ydelsesperioderne), opbruges ugevis.
Er der udbetalt dagpenge, herunder  

 supplerende dagpenge og feriedagpenge, eller ydelser i henhold til lovens §  

 53, stk. 2, 3 eller 6 i en uge, fratrækkes ugen i de 48/36 måneder.
 Tilsvarende gælder for perioder med orlov til sabbat efter lov om orlov,  

 eller hvis medlemmet har deltaget i tilbud efter lov om en aktiv  

 arbejdsmarkedspolitik.
 Endelig er ugen forbrugt, hvis medlemmet i hele ugen eller i en del af  

 ugen har udstået en effektiv karantæne.
 Der kan forekomme uger, hvor medlemmet har modtaget dagpenge og samtidig  

 har haft fravær, der begrunder forlængelse, jf. bekendtgørelsens § 10 og  

 ovenfor under pkt. 13. I sådanne tilfælde skal ugen fratrækkes i de 48/36  

 måneder og der skal ske forlængelse med fraværets længde i de 60/48 måneder.  

 Endvidere vil eventuelt lønarbejde i ugen kunne medregnes til opfyldelse af  

 beskæftigelseskravet i lovens § 53, stk. 2 og 5.
Til § 12 15. 50-59 årige.
 15.1. Det fremgår af lovens § 55, stk. 4, at et medlem, der ved  

 udløbet af delperiode 2 er fyldt 50 år, og som ved fortsat medlemskab ville  

 kunne opfylde anciennitetskravet for at kunne gå på efterløn ved det fyldte  

 60. år, bevarer retten til ydelse i delperiode 2 til det fyldte 60. år.
 15.2. Medlemmer, der i henhold til lovens § 55, stk. 4 har ret til  

 ydelse i delperiode 2, er ikke omfattet af det skærpede arbejdskrav i lovens  

 § 53, stk. 5, idet deres dagpengeret ikke er udløbet.
 16. Øvrige bestemmelser.
 Denne vejledning erstatter vejledning af 18. december 1987 til  

 bekendtgørelse nr. 451 af 11. oktober 1985 med senere ændringer om beregning  

 af arbejdskravet (26-ugers-reglen) i lov om arbejdsformidling og  

 arbejdsløshedsforsikring m.v. som ændret ved vejledning af 28. juni 1990,  

 vejledning af 10. oktober 1991, vejledning af 6. november 1992 og vejledning  

 af 20. september 1993.
