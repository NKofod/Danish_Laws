 Ref.: Lov nr. 252 af 10 JUN 1960, »Lov om luftfart« med senere  

 ændringer, kapitel 15, i »Militær og anden ikke-erhvervsmæssig  

 statsluftfart.
Tillæg: A.
Definitioner.
B.
Fordelingsliste.
 Erstatter: FKOBST FSB 152-1 af MAR 1983 (2. udg., rev.).
AFSNIT I GENERELT FORMÅL 1. Formålet med denne FKOBST er i henhold til ref. at  

 fastsætte i hvilket omfang de i »Lov om luftfart« og de i medfør  

 heraf udfærdigede forskrifter får anvendelse på danske militære luftfartøjer  

 og i militær luftfart i øvrigt.
INDHOLD 2. Indholdet i nærværende FKOBST er generelt identisk  

 med de af civile danske luftfartsmyndigheder udstedte bestemmelser og  

 forskrifter, men redigeret efter forsvarets interne behov og indeholdende  

 bestemmelser dækkende særlige militære forhold, der ikke omfattes af andre  

 civile bestemmelser m.v.
GYLDIGHED 3. Bestemmelsen gælder for al flyvning med danske  

 militære luftfartøjer og for udenlandske militære luftfartøjer under operativ  

 kontrol af dansk militær myndighed samt for udenlandske militære  

 luftfartøjer, der af Forsvarskommandoen (FKO) har opnået tilladelse til at  

 udføre flyvninger over dansk territorium.
 Såfremt der af civile danske myndigheder måtte være fastsat bestemmelser  

 for flyvning over Grønland og Færøerne, som enten strider imod, er strengere  

 end, eller supplerer det heri fastsatte, skal de af civile danske myndigheder  

 kundgjorte bestemmelser følges, idet dog udførelsen af overvågnings- og  

 inspektionsoperationer kan ske efter særlige bestemmelser, tilpasset opgavens  

 art og godkendt af Flyvertaktisk Kommando.
 Såfremt en stat for eget territorium har fastsat og kundgjort  

 bestemmelser, der er strengere end eller supplerer det heri fastsatte, skal  

 sådanne bestemmelser følges i det pågældende territorium.
 I tilfælde, hvor en fremmed stat har kundgjort bestemmelser, der direkte  

 strider imod det heri fastlagte, indhentes via Flyvertaktisk Kommando (FTK)  

 FKO stillingtagen til flyvning over sådant territorium.
DETAILBESTEMMELSER 4. FTK vil i overensstemmelse med det heri fastlagte  

 udgive nødvendige detailbestemmelser.
AUTORISATION 5. a.
For enhver flyvning skal foreligge en  

 autorisation.
 For ethvert luftfartøj, der skal udføre en flyvning, skal der være udpeget  

 en luftfartøjschef samt det for flytypen og flyvningens sikre gennemførelse  

 nødvendige antal besætningsmedlemmer.
 Forsvarets luftfartøjer må føres af uddannede piloter tjenstgørende i  

 forsvaret samt af personer, der af Chefen for Flyvertaktisk Kommando (CH/FTK)  

 er meddelt særlig tilladelse hertil.
 Som luftfartøjschef må autoriseres piloter, der har kvalificeret sig i  

 overensstemmelse med de for den pågældende luftfartøjstype og mission  

 fastsatte krav, og for hvem gyldig godkendelse til lufttjeneste efter  

 helbredsundersøgelse foreligger.
 Som besætningsmedlem må autoriseres personel, der af FTK er meddelt status  

 som sådan og for hvem gyldig godkendelse til lufttjeneste efter  

 helbredsundersøgelse foreligger.
Såfremt der er behov for at lade personel ud over besætningsmedlemmer  

 deltage i flyvninger, hvis formål ikke alene er transport, udpeges disse  

 efter nærmere af FTK fastsatte retningslinier.
Dette personel skal i  

 autorisationen anføres som overtallige besætningsmedlemmer og betragtes som  

 besætningsmedlemmer.
 FTK kan give tilladelse til, at der på flyvninger, hvis formål ikke alene  

 er transport, men som i princippet ikke afviger fra transportflyvninger,  

 medfølger passagerer.
b.
Beføjelse til inden for eget myndighedsområde at autorisere flyvning  

 tillægges CH/FTK og chefer for flyvestationer, eskadrillerne 721-730, Hærens  

 Flyvetjeneste samt Søværnets Flyvetjeneste.
De anførte chefer kan delegere  

 autorisationsbeføjelser til udpegede luftfartøjschefer ved  

 kommandoen/enheden.
 Autorisation til en flyvning må kun meddeles, når den autoriserende  

 officer er overbevist om, at flyvningen kan gennemføres på fuld forsvarlig  

 vis og efter, at luftfartøjschefen er behørigt instrueret om udførelsen af  

 den pålagte opgave.
 Før autorisation gives, skal den autoriserende officer sikre sig, at alle  

 forhold, som har betydning for flyvningens gennemførelse, er i  

 overensstemmelse med gældende bestemmelser, herunder besætningens egnethed,  

 vejrforholdene etc.
 6. Personer uden status som besætningsmedlem må ikke  

 medfølge på flyvninger, med mindre en helbredsundersøgelse i overensstemmelse  

 med de neden for fastsatte krav har godtgjort, at de hermed forbundne  

 påvirkninger må formodes ikke at indebære helbredsmæssig risiko for den  

 pågældende.
 Krav til helbredsundersøgelser opdeles i følgende tre kategorier:
- Kat.A.
Ingen flyvemedicinsk undersøgelse er påkrævet, når flyvningen  

 skal foregå under 15.000 fod kabinehøjde eller når de accelerative  

 påvirkninger ligger indenfor +3 Gz og -1 Gz.
- Kat.B.
Flyvemedicinsk undersøgelse ved en af flyvevåbnets  

 sanitetssektioner, omfattende elektrokardiogram (EKG) samt røntgen af  

 brystkasse (Thorax) eller normalt gennemlysningsresultat foretaget indenfor 6  

 måneder før flyvning finder sted, kræves når kabinehøjden under flyvning kan  

 overstige 15.000 fod eller den accelerative påvirkning kanoverstige +3 Gz  

 eller gå under -1 Gz.
- Kat.C.
Undersøgelse som under Kat.
B samt træning i undertrykskammer  

 kræves for personel, der regelmæssigt beordres til at deltage i flyvning,  

 hvor kabinehøjden kan overstige 15.000 fod og de accelerative påvirkninger  

 kan overstige +3 gz eller gå under -1 Gz.
ANSVAR OG PLIGTER 7. Luftfartøjschefen, der er højeste myndighed ombord,  

 er ansvarlig for sikker manøvrering og navigering såvel på jorden eller  

 vandet som i luften og for luftfartøjets føring i overensstemmelse med  

 gældende bestemmelser.
Det luftfartøjschefen pålagte ansvar for navigering  

 kan under flyvning overdrages til anden kompetent myndighed, såfremt særlige  

 bestemmelser herfor måtte være givet.
 8. Ethvert besætningsmedlem er ansvarlig for den  

 korrekte og sikre udførelse af den pålagte opgave.
 Ethvert besætningsmedlem, der ikke er ved helbredsmæssig velbefindende,  

 skal omgående meddele dette til luftfartøjschefen/autoriserende myndighed og  

 vedkommende må ikke deltage i den pågældende flyvning som besætningsmedlem.
 Ethvert besætningsmedlem, som har været syg eller udsat for en ulykke,  

 skal meddele dette til den autoriserende myndighed, samt indhente fornyet  

 flyvetilladelse hos den stedlige flyverlæge inden deltagelse i flyvning må  

 genoptages.
 Ethvert besætningsmedlem er personligt ansvarlig for at foreskrevne  

 helbredsundersøgelser gennemgås til de fastlagte tider.
 Enhver lægelig forskrift, der gives som en betingelse for deltagelse i  

 flyvning, skal nøje følges (f.eks. bæring af briller, karantæne efter  

 gennemgang af visse prøver og særlige øvelser).
 BRUG AF MEDIKAMENTER M.V.
9. Intet flyvebesætningsmedlem må deltage i  

 lufttjeneste, hvis vedkommende er under behandling med eller har indtaget  

 medikamenter, herunder narkotiske midler, som efter lægens skøn formodes at  

 nedsætte dueligheden til at forrette tjeneste.
Ligeledes er det forbudt  

 flyvebesætningsmedlemmer at forrette lufttjeneste, såfremt vedkommende er  

 under indflydelse af alkohol.
HENSYN 10. Under al flyvning skal hensyn først og fremmest  

 tages til menneskeliv og sikkerhed og derefter i videst muligt omfang til  

 materiellets bevarelse.
Ved planlægning og udførelse af en flyvning skal drages omsorg for, at  

 flyvningen bliver til så ringe ulempe for befolkningen som muligt.
Hvor det  

 er foreneligt med flyvningens hensigt, skal særlige hensyn tages ved  

 overflyvning af miljøfølsomme områder.
 Et luftfartøj må ikke føres på skødesløs eller hensynsløs måde, således at  

 andres liv eller ejendom udsættes for fare.
 En formationsfører har pligt til at manøvrere og navigere således, at de  

 øvrige luftfartøjschefer i formationen kan føre deres luftfartøj på en måde,  

 der tilgodeser ovennævnte hensyn.
AFVIGELSE 11. Under udførelse af en flyvning kan det i tilfælde  

 af en nødsitiation - eller i den hensigt at hindre en nødsituation i at opstå  

 - blive nødvendigt at afvige fra givne bestemmelser.
 Beslutning om at foretage sådanne afvigelser kan træffes af  

 luftfartøjschefer, af en myndighed med tillagte autorisationsbeføjelser eller  

 af vedkommende kontrollerende myndighed, alle inden for eget ansvarsområde.  

 Såfremt en luftfartøjschef måtte blive anvist sådanne afvigelser, er han  

 pligtig at følge disse i mulig udstrækning.
 Såfremt en luftfartøjschef under flyvning tilsigtet eller utilsigtet har  

 eller mener at have foretaget afvigelser fra en given autorisation eller  

 andre bestemmelser for flyvning, skal dette snarest efter flyvningens  

 afslutning meddeles den autoriserende myndighed.
 Hvis en luftfartøjschef ikke mener at burde følge de af en kontrollerende  

 myndighed givne anvisninger, skal luftfartøjschefen anmode om anden  

 anvisning, samt om nødvendigt oplyse grunden hertil.
VALG AF REGLER 12. Føringen af et luftfartøj under flyvning kan finde  

 sted i overensstemmelse med:
a.
Visuelle flyveregler (VFR) eller b.
Instrumentflyveregler (IFR).
FORBEREDELSE TIL FLYVNING 13. Forinden en flyvning påbegyndes, skal  

 luftfartøjschefen gøre sig bekendt med alle tilgængelige oplysninger, der er  

 af betydning for den pågældende flyvning, herunder valg af flyveregler  

 (VFR/IFR), ligesom han skal sikre sig korrekt udfyldelse og afsendelse af  

 flyveplan.
Forberedelse til flyvning - der ikke skal foregå i umiddelbar nærhed af en  

 flyveplads samt ved alle IFR-flyvninger - skal omfatte en omhyggelig  

 gennemgang af aktuelle og forventede vejrforhold på ruten, destinationen og  

 for den/de valgte alternative flyvepladser samt beregning af den herfor  

 nødvendige brændstofmængde/-reserve.
Forberedelse til flyvning omfatter også  

 gennemgang af relevante NOTAMs m.v.
 Det påhviler luftfartøjschefen at sikre sig, at luftfartøjets besætning er  

 såvel fagligt som helbredsmæssigt i stand til at løse den pålagte opgave.
 Luftfartøjschefen skal instruere besætningsmedlemmer og/eller passagerer  

 om de i forbindelse med flyvningens udførelse relevante forhold.
 Luftfartøjschefen skal endvidere sikre sig, at luftfartøjet er behørigt  

 klarmeldt til lufttjeneste samt således udstyret, at den pålagte opgave kan  

 løses, ligesom han skal forevisse sig om, at sikkerheds- og nødudstyr er i  

 orden og til stede i fornødent omfang.
FLYVNING 14. Såfremt der under flyvning konstateres forhold,  

 der har eller må formodes at få indflydelse på luftfartøjets sikre  

 manøvrering, skal luftfartøjet efter omstændighederne og luftfartøjschefens  

 skøn bringes til landing på nærmeste egnede flyveplads.
 Ved iagttagelse af nødsignaler eller ved erkendelse af, at et andet  

 luftfartøj befinder sig i en nødsituation, gives øjeblikkelig melding herom,  

 hvorefter luftfartøjschefen efter omstændighederne træffer sådanne  

 foranstaltninger, der bedst tjener til at afhjælpe eller mindske følgerne af  

 nødsituationen.
 Når styringen af et luftfartøj overdrages til en anden, skal dette gøres  

 på en sådan måde, at der ikke kan herske tvivl om, hvem der til enhver tid  

 betjener styregrejerne.
 Såfremt der under flyvning observeres vejrforhold, der kan betegnes som  

 farlige for flyvning, skal melding afgives herom snarest for videregivelse  

 til vejrtjenesten.
 Luftfartøjschefen kan under flyvning tillade tobaksrygning i de  

 luftfartøjstyper, der af Flyvematerielkommandoen (FMK) er godkendt hertil.  

 Rygning kan dog ikke tillades under ophold på jorden eller vandet, under  

 start og landing, samt hvor ilt anvendes.
EFTER FLYVNING 15. Luftfartøjschefen er efter flyvning ansvarlig for,  

 at de foreskrevne dokumenter udfyldes.
Ligeledes er han ansvarlig for at  

 rapportere uregelmæssighed, teknisk defekt, lufttrafikhændelse og  

 flyvetildragelse, som er sket under flyvning. (Se også Afsnit I, pkt.11, stk.  

 3).
 Under ophold på fremmed plads skal luftfartøjschefen påse, at luftfartøjet  

 bliver underbragt forsvarligt og betjent forskriftmæssigt.
 Har et hvilket som helst flyvebesætningsmedlem under flyvning været fysisk  

 eller psykisk indisponeret påhviler der vedkommende pligt til at afgive  

 melding herom til den autoriserende myndighed.
FLYVEOPVISNINGER M.
V.
 16. Flyveopvisninger og opvisninger i  

 faldskærmsudspring arrangeret af forsvarets enheder skal finde sted i henhold  

 til de bestemmelser, som Flyvertaktisk Kommando har fastlagt herfor.
 Såfremt der i sådanne arrangementer indgår civil deltagelse, må denne  

 alene foregå inden for rammerne af de civile bestemmelser, som  

 certifikatindehaveren er underkastet i forbindelse med udøvelse af  

 aktiviteten.
17. Flyveopvisning og opvisning i faldskærmsudspring  

 arrangeret i civilt regie, og hvor forsvaret deltager med udførelse af  

 flyvning eller faldskærmsudspring, skal finde sted i overensstemmelse med de  

 af Luftfartsdirektoratet for arrangementet givne betingelser.
Såfremt der af  

 forsvarets myndigheder er udgivet strengere bestemmelser for den aktivitet,  

 der skal udføres, vil disse være gældende.
DISPENSATION 18. Dispensation fra de heri fastlagte bestemmelser  

 kan alene gives af FKO og af FTK, når særlige operative hensyn taler herfor.
 19. Regler for dispensation fra bestemmelser for  

 flyvning skal i hvert enkelt tilfælde være indeholdt i disse.
AFSNIT II REGLER FOR LUFTFARTØJSTRAFIK FLYVEHØJDER 1. Luftfartøjer må ikke føres i højder lavere end 2000  

 fod, lette fly og helikoptere dog 1000 fod, over den højeste hindring  

 beliggende inden for en radius af 600 meter fra luftfartøjet undtagen, hvor  

 det er nødvendigt for start, indflyvning eller landing, eller hvor dette i  

 hvert enkelt tilfælde er anført i forbindelse med en autorisation.
 2. FTK vil af flyvesikkerhedsmæssige og miljømæssige  

 hensyn fastsætte særlige regler for hastigheder med jetkampfly ført i højder  

 lavere end 3000 fod over jorden eller vandet.
LAVFLYVNING 3. Lavflyvning må kun foretages, når autorisation  

 hertil foreligger og må ikke udføres over byer, bymæssig bebyggelse eller  

 menneskemængde i fri luft.
 4. Lavflyvning med lette luftfartøjer i højder lig med  

 eller højere end 500 fod over den højeste hindring beliggende inden for en  

 radius af 600 meter fra luftfartøjet og når flyvning herudover sker i en  

 højde, som i tilfælde af en kritisk situation vil tillade, at landing kan ske  

 uden unødvendig fare for personer eller ejendom på jorden eller vandet, er  

 ikke underkastet særlige lavflyvningsbegrænsninger.
5. Lavflyvning med andre luftfartøjer end lette  

 luftfartøjer må alene udføres ad ruter, der af chefen for en flyvestation og  

 i Grønland af chefen for en luftgruppe er godkendte hertil.
Lavning skal  

 finde sted i højder lig med eller højere end 500 fod over den højeste  

 hindring beliggende inden for en radius af 600 meter fra luftfartøjet.
Lavflyvning i højder lig med eller højere end 300 fod over den højeste  

 hindring inden for en radius af 600 meter fra luftfartøjet må dog udføres - i lavflyvningsområder, der af FTK er godkendt hertil, - ad lavflyvningsruter, der af FTK er etableret i tilslutning til  

 ovennævnte lavflyvningsområder, og hvorfor bestemmelser om anvendelse er  

 fastsat.
 Sådanne bestemmelser skal tilsikre så ringe ulempe for trediemand som  

 muligt herunder, at der på nyetablerede ruter bliver draget omsorg for, at  

 hastigheder og flyvehøjder begrænses således, at en gradvis overgang til den  

 ønskede udnyttelse af ruterne finder sted, ligesom pågældende lokale  

 politimyndighed underrettes om lavflyvning på eventuelle nye ruter.
 6. Lavflyvning med lette fly og danske helikoptere i  

 højder lig med eller højere end 150 fod AGL må udføres ad ruter godkendte af  

 FTK, såfremt flyvehastigheden er mindre end 150 knob.
7. Konturflyvning med lette luftfartøjer kan udføres  

 inden for forsvarets faste skyde- og øvelsesområder, nar flyvehastigheden er  

 under 150 knob, og luftfartøjet ved sådanne hastigheder er fuldt  

 manøvredygtigt.
Konturflyvning uden for forsvarets faste skyde- og  

 øvelsesområder kan alene finde sted i forbindelse med særlige øvelser og  

 efter FTK nærmere bestemmelser, herunder underretning til pågældende lokale  

 politimyndighed.
MARCHHØJDER 8. Marchhøjder for en flyvning eller en del af  

 flyvning angives i:
a.
Flyveniveauer ved flyvning i eller over lavest anvendelige flyveniveau  

 eller, hvor en gennemgangshøjde er fastsat, ved flyvning over  

 gennemgangshøjden.
b.
Højde over havet (altitude) ved flyvning under lavest anvendelige  

 flyveniveau eller, hvor en gennemgangshøjde er fastsat, ved flyvning i eller  

 under gennemgangshøjden.
 FKO kan i særlige tilfælde fastsætte andre regler.
FLYVEHØJDER UNDER ANGREBSØVELSER 9. Angrebsøvelser mod mål på jorden eller i luften må  

 kun udføres i det omfang og under iagttagelse af de begrænsninger, der er  

 foreskrevet for hver enkelt øvelse, og kun hvor dette i hvert enkelt tilfælde  

 er anført i forbindelse med en autorisation.
10. Minimum flyvehøjden ved angrebsøvelser fastsættes  

 af FTK, idet fly under sådanne øvelser ikke må flyve lavere end 500 fod AGL,  

 medmindre angrebsmålene ligger inden for lavflyvningsområder eller på  

 lavflyvningsruter, samt inden for militært område, hvor minimum flyvehøjden  

 er 300 fod AGL.
Ligger angrebsmålene inden for jordmålsskydeområder, er  

 minimum flyvehøjden 50 fod AGL.
FLYVEHØJDER UNDER REKOGNOSCERINGSFLYVNINGER 11. For taktiske rekognosceringsflyvninger gælder det  

 under Afsnit II, pkt. 9 og 10 fastsatte.
Ved sådanne flyvningers udførelse  

 over søen, herunder fiskeriinspektion, kan minimum flyvehøjden 100 fod ASL,  

 for helikoptere dog 50 fod ASL, tillades under den egentlige  

 identifikationsfase, idet dog minimum flyvehøjden ved direkte overflyvning af  

 målet er 500 fod ASL.
MAKSIMALE TILLADTE FLYVEHØJDER 12. Jetkampfly må ikke flyve uden at piloten kan  

 forsynes med ilt.
FTK/FMK kan dog i forbindelse med færgeflyvning dispensere  

 herfra.
 Luftfartøjer uden iltforsyning må flyve i højder op til flyveniveau 100,  

 idet dog flyvning op til flyveniveau 130 kan tillades i maksimalt 30  

 minutter, såfremt særlige forhold nødvendiggør dette.
 Luftfartøjer uden kabinetryk, men med pressure breathing, må flyve i  

 højder op til flyveniveau 420.
 Luftfartøjer med kabinetryk og pressure breathing må flyve i højder op til  

 flyveniveau 500.
FLYVEHØJDER UNDER SIMULERET INSTRUMENTFLYVNING 13. Simuleret instrumentflyvning skal udføres i højder  

 over 2000 fod AGL, lette luftfartøjer dog 1000 fod AGL.
Undtaget herfra er - øvelser i instrumentindflyvning, der som sådan afbrydes i den for den  

 foreskrevne procedure fastsatte minimumshøjde dog altid senest i 200 fod AGL, - øvelser i simuleret instrumentflyvning med luftfartøjer med betjent  

 dobbeltstyringsanordning, hvori en elev øver simuleret  

 instrumentflyvningsstart, -indflyvning og -landing.
KUNSTFLYVNING/ANGREBSØVELSER 14. Kunstflyvning samt angrebsøvelser, der ved  

 definition kan karakteriseres som kunstflyvning, må udføres under iagttagelse  

 af sådanne begrænsninger, der måtte være foreskrevne for hver enkelt  

 luftfartøjstype.
 Kunstflyvning/angrebsøvelser må ikke udføres på en sådan måde, at anden  

 lufttrafik udsættes for fare eller ulempe.
 Kunstflyvning/angrebsøvelser i kontrolleret luftrum må kun udføres med  

 tilladelse fra vedkommende flyvekontrolenhed.
 Med mindre CH/FTK har givet særlig tilladelse, må  

 kunstflyvning/angrebsøvelser ikke udføres over tæt bebyggelse eller over  

 menneskemængde i fri luft samt under IMC.
NEDKASTNING OG UDSPREDNING 15. Intet må nedkastes eller udspredes fra et  

 luftfartøj, med mindre autorisation hertil foreligger og, at det i øvrigt  

 finder sted i overensstemmelse med oplysninger, råd og/eller klarering fra  

 pågældende lufttrafiktjenesteenhed.
SLÆBEFLYVNING 16. Ingen genstand må slæbes efter et luftfartøj, med  

 mindre dette i hvert enkelt tilfælde er anført i forbindelse med en  

 autorisation.
Bortset fra start, kast eller landing må slæbet på intet  

 tidspunkt være lavere end 500 fod over højeste hindring inden for en radius  

 af 600 meter fra luftfartøjet.
 Oplysning om slæbets art samt afstand fra slæbefly angives i flyveplanen.
FALDSKÆRMSUDSPRING 17. Faldskærmsudspring, bortset fra spring i  

 nødsituation, må kun foretages, når CH/FTK tilladelse foreligger.
Inden for kontrolleret luftrum skal tillige klareringer fra pågældende  

 lufttrafiktjenesteenhed følges.
Inden for rådgivningsluftrum og  

 trafikinformationszoner bør afgivne råd og oplysninger iagttages.
OVERLYDSFLYVNING 18. Flyvning med hastigheder lig med eller større end  

 lydens hastighed må kun udføres i områder, der ved angivelse af såvel  

 horisontale som vertikale grænser er godkendt hertil af FKO.
 Overlydsflyvning må herudover kun foretages, når løsning af en beordret  

 operativ opgave af anden end øvelsesmæssig art nødvendiggør dette.
FORMATIONSFLYVNING 19. Formationsflyvning må kun udføres, når dette i  

 hvert enkelt tilfælde er anført i forbindelse med en autorisation, eller hvor  

 særlige bestemmelser herfor er fastlagt.
Se i øvrigt Afsnit I, pkt. 10, stk.  

 4.
SIMULERET INSTRUMENTFLYVNING 20. Simuleret instrumentflyvning må udføres, når en af  

 følgende betingelser er opfyldt:
a.
Når luftfartøjet er udstyret til dobbeltstyring, begge sæt styregrejer  

 er besat og den ene pilot kan fungere som sikkerhedspilot og som sådan kan  

 betjene det ene sæt styregrej.
Sikkerhedspiloten skal have tilstrækkeligt  

 udsyn fremefter og til begge sider eller stå i forbindelse med en  

 kvalificeret observatør, placeret på et sådant sted i luftfartøjet, at hans  

 synsfelt supplerer sikkerhedspiloten på tilfredsstillende måde.
b.
Når luftfartøjet kan overvåges og dirigeres effektivt af en  

 formationsfører i et andet luftfartøj.
En sådan formation må kun bestå af to  

 (2) luftfartøjer.
c.
Når luftfartøjet udfører indflyvningsprocedurer inden for et  

 terminalområde eller kontrolzone og har opnået tilladelse hertil af  

 vedkommende flyvekontrolenhed.
LANTERNEFØRING 21. I tiden fra solnedgang til solopgang skal alle  

 luftfartøjer under flyvning og alle luftfartøjer, som manøvrerer på et  

 flyvefelt (manøvreområde) - ud over antikollisionslys, der også vises i tiden  

 mellem solopgang og solnedgang - føre de i MIL/AIP beskrevne positionslys.
Det kan dog tillades, at en luftfartøjschef slukker eller reducerer  

 styrken af ethvert blinkende lys, hvis sådant lys a. påvirker føringen af luftfartøjet, eller b. blænder iagttagere uden for luftfartøjer.
 I tilfælde, hvor FTK har bestemt, at forsvarets luftfartøjer af særlige  

 grunde ikke fører antikollisionslys eller positionslys, skal berørte  

 lufttrafiktjenesteenheder og civile luftfartsmyndigheder underrettes herom  

 med oplysning om tid og sted for flyvningernes udførelse.
BEGRÆNSNINGER I LUFTRUMMETS BENYTTELSE 22. Flyvning må ikke finde sted i luftområder, der er  

 behørigt bekendtgjort som forbudt område.
 Flyvning i luftområde, der er behørigt bekendtgjort som restriktionsområde  

 må kun finde sted, når de herfor nærmere angivne betingelser overholdes.
 Flyvning i luftområde, der er behørigt bekendtgjort som fareområde, må kun  

 finde sted i tilfælde, hvor luftfartøjets tilstedeværelse er påkrævet i  

 forbindelse med den virksomhed, der foregår i det pågældende område, eller  

 når herfor nærmere angivne betingelser overholdes.
FLYVNING I NÆRHEDEN AF ANDRE LUFTFARTØJER 23. I den hensigt at forebygge sammenstød skal et  

 luftfartøj eller en formation af luftfartøjer manøvreres på en sådan måde, at  

 der ikke opstår fare for kollision.
VIGEPLIGT 24. Når to luftfartøjer nærmer sig hinanden, skal det,  

 der ikke har vigepligt, holde sin styrende kurs og fart.
 Hverken denne eller andre bestemmelser i lufttrafikreglerne fritager dog  

 fartøjschefen for pligten til at foretage sådanne manøvrer, der bedst tjener  

 til undgåelse af sammenstød.
 Et luftfartøj, der i henhold til ovenstående regler er pligtigt at vige  

 for et andet, må ikke passere over, under eller foran dette, medmindre det  

 sker i betryggende af stand.
a.
Mødende luftfartøjer.
Når to luftfartøjer styrer modsatte eller næsten  

 modsatte kurser, og der er fare for sammenstød, skal begge ændre deres kurs  

 til højre.
b.
Luftfartøjer på skærende kurser.
Når to luftfartøjer i samme eller  

 omtrent samme højde styrer kurser, som skærer hinanden, er det luftfartøj,  

 som har det andet på sin højre side, vigepligtig.
Fra denne regel gælder dog  

 følgende undtagelser:
c.
Indhentning.
Ved et indhentende luftfartøj forstås et luftfartøj, der  

 nærmer sig et andet luftfartøj agterfra efter en linie, som danner en vinkel  

 på mindre end 70 grader med sidstnævntes symmetriplan, d.v.s. i en sådan  

 stilling i forhold til det indhentede luftfartøj, at det om natten vil være  

 ude af stand til at se luftfartøjets venstre (bagbords) eller højre  

 (styrbords) navigationslys.
 Et indhentende luftfartøj har vigepligt og skal, hvad enten det stiger,  

 går nedad eller flyver vandret, holde sig klar af det indhentede luftfartøj  

 ved at ændre sin styrede kurs til højre, ingen efterfølgende ændring i de to  

 luftfartøjers stilling i forhold til hinanden fritager det indhentende  

 luftfartøj for denne forpligtelse, før det har passeret og er fuldstændig  

 klar af det indhentede luftfartøj.
d.
Landing.
Et luftfartøj under flyvning eller et luftfartøj, som  

 manøvrerer på jorden eller vandet, er pligtig at vige for andre luftfartøjer,  

 der er i færd med at lande eller foretage sidste del af indflyvning til  

 landing.
 Når to eller flere luftfartøjer, tungere end luft, nærmer sig en  

 flyveplads for at lande, skal hvert af dem vige for ethvert andet, der  

 befinder sig i lavere højde.
Luftfartøjer i lavere højde må ikke drage fordel af denne regel med at  

 skære ind foran eller indhente et andet luftfartøj, der foretager sidste del  

 af indflyvning til landing.
Mekanisk drevne luftfartøjer er dog pligtige at  

 vige for svæveplaner.
e.
Nødlanding.
Et luftfartøj, hvis fører er vidende om, at et andet  

 luftfartøj er tvunget til at lande, er pligtig at vige for et sådant  

 luftfartøj.
f.
Luftfartøjer på jorden.
I tilfælde af risiko for kollision mellem to  

 luftfartøjer under kørsel på flyvefeltet (manøvreområdet) på en flyveplads  

 gælder følgende:
FLYVEPLADSTRAFIK 25. Såfremt der på en flyveplads fungerer en  

 flyvekontroltjeneste, skal forud for manøvrer - der kan karakteriseres som  

 flyvepladstrafik - klarering hertil indhentes fra vedkommende  

 flyvekontrolenhed.
Herudover er fartøjschefen pligtig til ved manøvrer på  

 eller i nærheden af en flyveplads, at a. iagttage anden flyvepladstrafik med henblik på undgåelse af sammenstød, b. følge eller holde sig klar af trafik i landingsrunden, c. foretage alle drej til venstre under indflyvning til landing og efter  

 start, medmindre anden instruktion er modtaget, d. lande og starte mod vinden, medmindre andet er foreskrevet af en  

 lufttrafiktjenesteenhed eller luftfartsmyndighed.
Dog skal den bane benyttes,  

 der af vedkommende lufttrafiktjenestested er fastsat som bane i brug,  

 medmindre hensynet til sikkerheden medfører, at en anden bane må foretrækkes.
MANØVRERING PÅ VAND 26. Når to luftfartøjer eller et luftfartøj og et skib  

 nærmer sig hinanden, og der er fare for sammenstød, skal luftfartøjer  

 fortsætte med nødvendig hensyntagen til de foreliggende omstændigheder,  

 herunder de pågældende skibes eller luftfartøjers begrænsede  

 manøvremuligheder.
a.
Fartøjer på skærende kurser.
Et luftfartøj, som har et andet luftfartøj  

 eller skib på sin højre side, er pligtig at vige således, at passende afstand  

 holdes.
b.
Mødende fartøjer.
Et luftfartøj, der styrer lige imod eller næsten lige  

 imod et andet luftfartøj eller et skib, er pligtig at ændre sin styrede kurs  

 til højre således, at passende afstand holdes.
c.
Indhentende.
Et luftfartøj eller skib, som indhentes, skal holde sin  

 kurs, og det luftfartøj eller skib, som indhenter, skal ændre sin styrede  

 kurs således, at passende afstand holdes.
d.
Landing og start.
Luftfartøjer, som lander eller starter på/fra vandet,  

 er pligtig så vidt muligt at holde passende afstand til alle skibe og undgå  

 at hindre deres sejlads.
e.
Andre regler.
I områder inden for hvilke de internationale søvejsregler  

 er i kraft, skal luftfartøjer på vandet foruden de heri fastlagte regler  

 følge sådanne andre i de internationale søvejsregler indeholdte bestemmelser,  

 som måtte være gældende i det konkrete tilfælde.
FLYVEPLAN OG MELDINGER 27. For enhver flyvning skal foreligge en flyveplan,  

 der udfærdiges i overensstemmelse med de af FTK herfor givne bestemmelser.
 Regler for afgivelse af startmelding, ankomstmelding m.v. skal på samme  

 måde afgives i overensstemmelse med de af FTK herfor udgivne bestemmelser.
OVERHOLDELSE AF FLYVEPLAN 28. Bortset fra sådanne tilfælde, hvor operativ  

 indsats måtte gøre det nødvendigt, og særlige regler herfor er givet, skal  

 luftfartøjer overholde gældende flyveplan eller pågældende del af gældende  

 flyveplan, afgivet for en kontrolleret flyvning, med mindre en anmodning om  

 ændring er blevet afgivet, og en klarering er modtaget fra vedkommende  

 flyvekontrolenhed.
SIGNALER 29. Luftfartøjer, som observerer eller modtager et  

 hvilket som helst af de i MIL/AIP anførte nød- og ilsignaler, skal træffe  

 sådanne foranstaltninger, som betydningen af signalet måtte kræve.
Når  

 sådanne signaler anvendes, skal de have den deri givne betydning.
De må kun  

 anvendes til de formål, hvortil de er bestemt og ingen andre signaler, der  

 med sandsynlighed kan forveksles hermed, må anvendes.
KLARERINGER 30. Når et luftfartøj udfører kontrolleret flyvning i  

 overensstemmelse med en modtaget klarering, er den kontrollerende  

 flyvekontrolenhed ansvarlig for, at luftfartøjer holdes adskilt fra anden  

 kontrolleret lufttrafik.
En klarering skal indhentes inden påbegyndelse af en kontrolleret  

 flyvning, eller påbegyndelse af en del af en flyvning, der udføres som  

 kontrolleret flyvning.
Anmodning om klarering fremsættes normalt ved  

 afgivelse af en flyveplan til en lufttrafiktjenesteenhed.
 Såfremt en luftfartøjschef har anmodet om en klarering indebærer  

 fortrinsret, skal der på vedkommende flyvekontrolenheds anmodning afgives en  

 rapport, som redegør for nødvendigheden af en sådan fortrinsret.
 Hvis det før start kan forventes, at flyvningen, hvis  

 brændstofbeholdningen tillader dette og ændret klarering modtages, vil  

 fortsætte til et andet bestemmelsessted end det i flyveplanen angivne, skal  

 lufttrafiktjenesten gøres opmærksom på dette, ved at der i flyveplanen  

 tilføjes oplysninger om den ændrede flyvevej og det nye bestemmelsessted.
POSITIONSRAPPORTER 31. Tidspunkt for og marchhøjde ved passage af ethvert  

 fastlagt rapportpunkt(er) eller rapporteringslinie(r), samt sådanne  

 oplysninger, som måtte være forlangt, afgives snarest muligt til berørte  

 lufttrafiktjenesteenhed.
I mangel af sådanne rapportpunkt(er) eller  

 rapporteringslinie(r) skal positionsrapporter afgives med de tidsintervaller,  

 som måtte være fastsat.
OPHØR AF KONTROL 32. Når en luftfartøjschef under en kontrolleret  

 flyvning ikke længere ønsker flyvningen behandlet som en kontrolleret  

 flyvning, og dette ikke er i strid med andre bestemmelser, skal  

 luftfartøjschefen foranledige dette meddelt til vedkommende  

 flyvekontrolenhed.
RADIOFORBINDELSE 33. Et luftfartøj, som udfører en kontrolleret  

 flyvning, skal opretholde uafbrudt lyttevagt på den foreskrevne radiofrekvens  

 og efter behov etablere to-vejs radioforbindelse med pågældende  

 flyvekontrolenhed, med mindre andet er foreskrevet.
SVIGTENDE RADIOFORBINDELSE 34. Såfremt svigtende radioforbindelse udelukker  

 overholdelsen af Afsnit II, pkt. 33, og det pågældende luftfartøj indgår som  

 flyvepladstrafik på en flyveplads, hvor tårnkontroltjeneste er etableret,  

 skal der holdes udkig efter instruktioner, der måtte blive givet som visuelle  

 signaler.
 Såfremt svigtende radioforbindelse for en kontrolleret en route flyvning  

 umuliggør at etablere forbindelse med relevant flyvekontrolenhed forholdes  

 således:
a.
Under visuelle vejrforhold:
b.
Under instrumentvejrforhold eller når vejrforholdene er således, at det  

 ikke anses for gørligt at fortsætte flyvningen under visuelle vejrforhold som  

 under Afsnit II, pkt. 34. a. beskrevet, forholdes således:
- Det beregnede tidspunkt, som fremgår af den gældende flyveplan, eller - det forventede indflyvningstidspunkt, der sidst er modtaget og hvorfor  

 der er kvitteret.
FKOBST FSB 152-1 NOV 1986 AFSNIT III VISUELLE FLYVEREGLER GENERELT 1. Flyvning i kontrolleret luftrum, samt flyvning uden  

 for kontrolleret luftrum i højder større end 3.000 fod over havets  

 middelvandstand, kan udføres efter visuelle flyveregler, når  

 flyvesigtbarheden er lig med eller større end 8 kilometer og den horizontale  

 og vertikale afstand fra skyer er lig med eller større end henholdsvis 1.500  

 meter og 1.000 fod.
 Flyvning uden for kontrolleret luftrum i højder lig med eller lavere end  

 3.000 fod over havets middelvandstand kan udføres efter de visuelle  

 flyveregler, når flyvesigtbarheden er lig med eller større end 5 kilometer,  

 og luftfartøjet er klar af skyer og har jorden eller vandet i sigte.
 Flyvning med helikopter uden for kontrolleret luftrum i højder lavere end  

 1. 000 fod over jorden eller vandet kan udføres efter de visuelle  

 flyveregler, når flyvesigtbarheden er lig med eller større end 800 meter,  

 såfremt der manøvreres med en sådan hastighed, at der levnes tilstrækkelig  

 mulighed for at observere anden luftfartøjstrafik eller andre hindringer så  

 betids, at kollision undgås.
 Flyvning med lette fly uden for kontrolleret luftrum i højder lavere end  

 1.000 fod over jorden eller vandet kan udføres efter visuelle flyveregler,  

 når flyvesigtbarheden er lig med eller større end 3 kilometer, og  

 luftfartøjet er klar af skyer og har jorden eller vandet i sigte.
FLYVNING I KONTROLZONER 2. Flyvning efter de visuelle flyveregler inden for en  

 kontrolzone kan udføres som VFR-flyvning når skydækkehøjden er lig med eller  

 bedre end 1.500 fod, og den meteorologiske sigt er lig med eller bedre end 8  

 km.
Speciel VFR-flyvning kan tillades af vedkommende flyvekontrolenhed under  

 forhold, hvor skydækkehøjden er lig med eller bedre end 1.000 fod, og den  

 meteorologiske sigt er lig med eller bedre end 5 km.
I forbindelse med start  

 og fraflyvning ad særligt fastlagte ruter kan kravet til skydækkehøjde under  

 speciel VFR- flyvning nedsættes til 500 AGL.
 Flyvning med lette fly i højder lavere end 1.000 fod over jorden eller  

 vandet kan af vedkommende flyvekontrolenhed klareres som en speciel  

 VFR-flyvning i højder over 500 fod, når flyet er klar af skyer og har jorden  

 eller vandet i sigte og den meteorologiske sigt er lig med eller bedre end 3  

 km.
 Flyvning med helikopter i højder lavere end 1.000 fod over jorden eller  

 vandet kan af vedkommende flyvekontrolenhed klareres som speciel VFR-flyvning  

 under forhold, hvor helikopteren er klar af skyer og har jorden eller vandet  

 i sigte og den meteoroglogiske sigt er lig med eller bedre end 800 meter  

 forudsat, at der manøvreres med en sådan hastighed, at der levnes  

 tilstrækkelig mulighed for at observere hindringer så betids, at kollision  

 undgås.
 Flyvning med lette fly uden for kontrolleret luftrum i højder lavere end  

 1.000 fod over jorden eller vandet kan udføres efter visuelle flyveregler,  

 når flyvesigtbarheden er lig med eller større end 3 kilometer, og  

 luftfartøjet er klar af skyer og har jorden eller vandet i sigte.
FLYVNING I KONTROLZONER 2. Flyvning efter de visuelle flyveregler inden for en  

 kontrolzone kan udføres som en VFR-flyvning når skydækkehøjden er lig med  

 eller bedre end 1.500 fod, og den metereologiske sigt er lig med eller bedre  

 end 8 km.
Speciel VFR-flyvning kan tillades af vedkommende flyvekontrolenhed  

 under forhold, hvor skydækkehøjden er lig med eller bedre end 1.000 fod, og  

 den meteorologiske sigt er lig med eller bedre end 5 km.
I forbindelse med  

 start og fraflyvning ad særligt fastlagte ruter kan kravet til skydækkehøjde  

 under speciel VFR- flyvning nedsættes til 500 AGL.
 Flyvning med lette fly i højder lavere end 1.000 fod over jorden eller  

 vandet kan af vedkommende flyvekontrolenhed klareres som en speciel  

 VFR-flyvning i højder over 500 fod, når flyet er klar af skyer og har jorden  

 eller vandet i sigte og den meteorologiske sigt er lig med eller bedre end 3  

 km.
 Flyvning med helikopter i højder lavere end 1.000 fod over jorden eller  

 vandet kan af vedkommende flyvekontrolenhed klareres som speciel VFR-flyvning  

 under forhold, hvor helikopteren er klar af skyer og har jorden eller vandet  

 i sigte og den meteorologiske sigt er lig med eller bedre end 800 meter  

 forudsat, at der manøvreres med en sådan hastighed, at der levnes  

 tilstrækkelig mulighed for at observere hindringer så betids, at kollision  

 undgås.
FLYVNING I TRAFIKINFORMATIONSOMRÅDER (TIA)/TRAFIKINFORMATIONS ZONE  (TIZ) 3. For flyvning inden for et TIA eller en TIZ gælder  

 følgende:
a.
Trafikinformationsområde (TIA).
Med mindre andet er aftalt med vedkommende AFIS-enhed, skal en pilot forud  

 for flyvning i TIA underrette AFIS-enheden om position, højde og rute.
Så  

 længe flyvning foregår inden for TIA, skal uafbrudt lyttevagt opretholdes på  

 den angivne frekvens, og eventuelle ændringer til højde og/eller rute skal  

 omgående rapporteres.
b.
Trafikinformationszone (TIZ).
NATFLYVNING 4. Flyvning mellem solnedgang og solopgang efter de  

 visuelle flyveregler må udføres med tilladelse fra vedkommende  

 flyvekontrolenhed, der vil sikre adskillelse fra anden kendt  

 luftfartøjstrafik, der flyver efter instrumentflyvereglerne i  

 overensstemmelse med en gældende flyveplan.
HORISONTAL FLYVNING EFTER VISUELLE FLYVEREGLER 5. Horisontal flyvning udført efter de visuelle  

 flyveregler i højder større end 5000 fod MSL - i Grønland dog 3000 fod AGL -  

 skal i den udstrækning det er foreneligt med flyvningens formål, udføres i et  

 flyveniveau, der bestemmes på grundlag af den beholdende kurs som angivet i  

 tabel over VFR-marchhøjder, jf.
MIL/AIP.
Såfremt der inden for et nærmere angivet luftrum er fastsat krav om  

 anvendelse af IFR højde for VFR flyvning, skal IFR højde anvendes og vælges  

 på grundlag af den beholdende kurs som angivet i tabel over IFR-marchhøjder,  

 jf.
MIL/AIP.
BEGRÆNSNINGER I ANVENDELSE AF VISUELLE FLYVEREGLER 6. Flyvning efter de visuelle flyveregler i  

 kontrolleret luftrum, der måtte være behæftet med og behørigt bekendtgjorte  

 skærpede flyveregler, må kun finde sted, når de herfor nærmere angivne  

 betingelser overholdes, eller klarering er opnået fra vedkommende  

 flyvekontrolenhed.
OVERGANG FRA VISUELLE FLYVEREGLER TIL INSTRUMENTFLYVEREGLER 7. Et luftfartøj, der flyver efter de visuelle  

 flyveregler og ønsker at overgå til instrumentflyvereglerne, skal meddele  

 påkrævede ændringer til gældende flyveplan, samt erholde fornøden klarering  

 fra vedkommende flyvekontrolenhed forinden overgang til flyvning efter  

 instrumentflyvereglerne.
AFSNIT IV INSTRUMENTFLYVEREGLER LUFTFARTØJSUDSTYR 1. Et luftfartøj, hvormed der skal udføres flyvning  

 efter instrumentflyvereglerne, skal være udstyret med den herfor krævede  

 instrumentering og i øvrigt være godkendt til at måtte udføre sådan flyvning.
MINIMUM FLYVEHØJDE 2. Undtagen, hvor det er nødvendigt i forbindelse med  

 start eller landing eller, hvor særlig tilladelse er givet af vedkommende  

 flyvekontrolenhed, skal en IFR-flyvning udføres i en flyvehøjde, - der er mindst 2000 fod (600 m) over den højeste hindring beliggende  

 inden for 8 km fra luftfartøjets beregnede position ved flyvning over terræn  

 eller bjergområder højere end 6000 fod (1800 m), - der er mindst 1000 fod (300 m) over den højeste hindring beliggende  

 inden for 8 km fra luftfartøjets beregnede position ved flyvning over andre  

 terrænforhold end de ovenfor nævnte.
 3. Udførelsen af særlige flyveoperative opgaver i  

 Grønland, herunder fiskeriinspektion, isrekognoscering samt  

 nedkastningsopgaver, der udføres som IFR-flyvning under VMC, kan tillades  

 udført ned til de i Afsnit II, pkt. 5 anførte flyvehøjder og for  

 fiskeriinspektionsflyvninger ned til de i Afsnit II, pkt. 11 anførte højder,  

 når de for lavflyvning i øvrigt anførte betingelser iagttages.
OVERGANG FRA INSTRUMENTFLYVEREGLER TIL VISUELLE FLYVEREGLER 4. En luftfartøjschef, der ønsker at overgå fra  

 flyvning efter instrumentflyveregler til flyvning efter visuelle flyveregler  

 skal underrette vedkommende flyvekontrolenhed om dette samt meddele  

 eventuelle øvrige ændringer til den gældende flyveplan.
 Når et luftfartøj på flyvning efter instrumentflyveregler flyver under  

 eller møder visuelle vejrforhold, må det ikke overgå til flyvning efter  

 visuelle flyveregler, medmindre det antages, at flyvningen i længere tid vil  

 kunne fortsættes under uafbrudte visuelle vejrforhold.
MARCHHØJDER VED FLYVNING EFTER INSTRUMENTFLYVEREGLERNE INDEN FOR  

  KONTROLLERET LUFTRUM 5. Med mindre der er givet klarering til at anvende  

 marchstigning (Cruise-Climb) mellem to flyvehøjder eller over en given  

 flyvehøjde, skal flyvningen udføres i et flyveniveau, der bestemmes ud fra  

 den misvisende beholdende kurs som angivet jf.
MIL/AIP.
MARCHHØJDER VED FLYVNING EFTER INSTRUMENTFLYVEREGLERNE UDEN FOR  

  KONTROLLERET LUFTRUM 6. En IFR flyvning skal under vandret flyvning uden  

 for kontrolleret luftrum udføres i en marchhøjde, der bestemmes som angivet i  

 tabellen over marchhøjder, jf.
MIL/AIP.
IKRAFTTRÆDELSE 7. Nærværende bestemmelse træder i kraft 1 NOV 1986.
EB B.V.
LARSEN generalmajor Inspektør for Flyvevåbnet Fordeling: Se tillæg B.
TILLÆG A FKOBST FSB 152-1 NOV 1986 DEFINITIONER ALFABETISK OPSTILLING AFIS (aerodrome flight information service unit):
 En enhed, som yder flyveinformationstjeneste for flyvepladstrafik.
 AGL (above ground level):
 Et symbol, som bruges for at betegne, at en flyvehøjde er angivet med et  

 terrænniveau som referenceplan.
 AIP (aeronautical information publication):
 En håndbog, udgivet af en civil eller militær myndighed, der indeholder  

 luftfartsinformationer af blivende betydning.
 Alarmeringstjeneste (alerting service):
 En tjeneste, der har til opgave at underrette vedkommende organisationer  

 om luftfartøjer, der har behov for flyveredningstjeneste, samt i nødvendigt  

 omfang at assistere sådanne organisationer.
 Alternativ landingsplads (Alternate aerodrome):
 En i flyveplanen opført flyveplads, hvortil en flyvning kan fortsætte, når  

 landing på den påtænkte landingsplads ikke skønnes tilrådelig.
 ATS-rute (ATS-route):
 En nærmere fastsat rute oprettet for at kanalisere lufttrafik, hvor dette  

 er nødvendigt for udøvelsen af lufttrafiktjeneste.
 Anm.: Udtrykket »ATS-rute« anvendes for at betegne en luftvej,  

 en kontrolleret eller ikke-kontrolleret rute, en ind- eller udflyvningsvej,  

 etc.
 Autorisation:
 En ordre til en flyver om at føre et bestemt luftfartøj på en bestemt  

 opgave udstedt af en myndighed, der er tillagt beføjelse hertil.
 Banesynsvidde (runway visual range):
 Den afstand over hvilken en pilot i et luftfartøj på en banes centerlinie  

 kan se banens markeringer eller de lys, der angiver baneretningen eller  

 banens centerlinie.
 Beholdne kurs (track):
 Projektionen på jordens overflade af et luftfartøjs flyvelinie, hvis  

 retning i et hvilket som helst punkt almindeligvis udtrykkes i grader regnet  

 fra nord, angivet retvisende, misvisende eller grid.
 Beregnet ankomsttidspunkt (estimated time of arrival (ETA)):
 IFR-flyvninger: Det tidspunkt, på hvilket luftfartøjet beregnes at ville  

 ankomme over et angivet punkt, som er fastsat i relation til  

 navigationshjælpemidler, og hvorfra en instrumentindflyvningsprocedure agtes  

 påbegyndt; eller, hvis der ikke findes navigationshjælpemidler i tilknytning  

 til bestemmelsesstedet, det tidspunkt, på hvilket luftfartøjet beregnes at  

 ville ankomme over bestemmelsesstedet.
For VFR-flyvninger det tidspunkt, på hvilket luftfartøjet beregnes a t ville ankomme over flyvepladsen.
 Beregnet tidsforbrug (Total Estimated Elapsed Time):
 IFR-flyvninger: Den tid, der beregnes at skulle bruges fra start og  

 indtil ankomst over et angivet punkt, som er fastsat i relation til  

 radionavigationshjælpemidler, og hvorfra en instrumentindflyvningsprocedure  

 agtes påbegyndt; eller, hvis der ikke findes navigationshjælpemidler i  

 tilknytning til bestemmelsesstedet, den tid, på hvilket luftfartøjer beregnes  

 at ville ankomme over bestemmelsesstedet.
 VFR-flyvninger: Den tid, der beregnes at skulle bruges fra start og  

 indtil ankomst over bestemmelsesstedet.
 Fareområde (danger area):
 Et nærmere fastsat luftområde, inden for hvilket der på angivne  

 tidspunkter kan forekomme virksomhed, som er til fare for luftfartøjer under  

 flyvninger.
 Fly (aeroplane):
 Et mekanisk drevet luftfartøj, som er tungere end luften, og som under  

 flyvning hovedsagelig bæres oppe af aerodynamiske reaktioner på bæreplaner,  

 der forbliver faste, så længe flyvebetingelserne ikke ændres.
 Flyvebesætningsmedlem (flight crew member):
 Personel, der medfølger i et luftfartøj under flyvning, og hvis  

 tilstedeværelse er af væsentlig betydning for den pågældende flyvning.
 Flyvefelt (manoeuvring area):
 Den del af en flyveplads, der anvendes til luftfartøjers start og landing  

 og til luftfartøjers manøvrer i forbindelse med start og landing.
 Flyvehøjde (level):
 En fællesbetegnelse for et luftfartøjs position i lodret linie under  

 flyvning, omfattende flyveniveau og højde.
 Flyveinformationscentral (flight information centre):
 Et organ, som udøver flyveinformations- og alarmeringstjeneste.
 Flyveinformationsregion (flight information region):
 Et nærmere fastsat område, inden for hvilket der ydes flyveinformationer  

 og alarmeringstjeneste.
 Flyveinformationstjeneste (flight information service):
 En tjeneste, der har til opgave at give råd og oplysninger for flyvningens  

 sikre og effektive udførelse.
 Flyvekontrolenhed (air traffic control unit):
 Fællesbetegnelse, som omfatter områdekontrolcentral, indflyvningskontrol  

 og kontroltårn.
 Flyvekontroltjeneste (air traffic control service):
 En tjeneste, der har til opgave at fremme og regulere luftfartøjstrafik og  

 at forebygge sammenstød mellem luftfartøjer og mellem luftfartøjer og  

 hindringer.
 Flyveniveau (flight level):
 Niveauer med konstant lufttryk, som bestemmes med trykværdien 1.013,2 hPa  

 (1.013,2 mb) som udgangspunkt, og som er adskilt fra andre sådanne flader med  

 bestemte trykintervaller.
 Flyveplads (aerodrome):
 Et bestemt område på land eller vand, heri indbefattet bygninger,  

 installationer og udstyr, beregnet til anvendelse - helt eller delvis - ved  

 start, landing og manøvrering af luftfartøjer.
 Flyvepladstrafik (aerodrome traffic):
 Al trafik på et flyvefelt samt al trafik i luften, der enten går ind i,  

 befinder sig i eller forlader flyvepladsens landingsrunde.
 Flyveplan (flight plan):
 Specificerede oplysninger vedrørende et luftfartøjs påtænkte flyvning  

 eller en del deraf, afgivet til et lufttrafiktjenesteorgan.
 Flyvesigtbarhed (flight visibility):
 Sigtbarheden fremefter fra førerkabinen i et luftfartøj under flyvning.
 Flyvestatus (flight status, ICAO def.):
 En angivelse af, om et luftfartøj kræver særlig behandling af  

 lufttrafiktjenesteenheder.
 Flyvevej (track):
 Den lodrette projektion på jordens overflade af den linie, et luftfartøjs  

 tyngdepunkt beskriver under flyvning, almindeligvis udtrykt i grader fra nord  

 (retvisende, misvisende eller grid). (Se Beholdne kurs).
 Flyvning:
 Betegnelse som angiver, at et luftfartøj befinder sig i lufthavet, fri af  

 jordens eller havets overflade som følge af aerodynamiske eller aerostatiske  

 kræfter.
 Forbudt område (prohibited area):
 Et nærmere fastsat luftområde over en stats territorium eller territoriale  

 farvand, inden for hvilket flyvning er forbudt.
 Formation:
 To eller flere luftfartøjer, der opererer som en enhed i nærmere fastlagte  

 mønstre.
 Formationsfører:
 Den luftfartøjschef, som er ansvarlig for en formations sikre føring og  

 manøvrering.
 Forventet afgangstidspunkt (Estimated Off-Block Time):
 Tidspunktet, på hvilket luftfartøjet forventes at påbegynde udkørsel til  

 start.
 Forventet inflyvningstidspunkt (expected approach time):
 Tidspunktet, på hvilket en flyvekontrolenhed forventer, at et ankommende  

 luftfartøj efter en forsinkelse vil forlade ventepunktet for at fuldføre  

 indflyvning til landing.
 Anm: Det aktuelle tidspunkt, på hvilket ventepunktet forlades, vil være  

 afhængig af indflyvningsklareringen.
 Gennemgangshøjde (transition altitude):
 Den højde over havet i eller hvorunder et luftfartøjs lodrette position  

 (flyvehøjde) kontrolleres med reference til middelvandstanden.
 Gennemgangslag (transition layer):
 Luftrummet mellem gennemgangshøjden og gennemgangsniveauet.
 Gennemgangsniveau (transition level):
 Det lavest anvendelige flyveniveau over gennemgangshøjde.
 Et luftfartøj, tungere end luften, der under flyvning bæres oppe og drives  

 af aerodynamiske reaktioner på mekanisk drevne roterende bæreplaner.
 Helikopter.
 Et luftfartøj, tungere end luften, der under flyvning bæres oppe og drives  

 af aerodynamiske reaktioner på mekanisk drevne roterende bæreplaner.
 Højde (height):
 Den vertikale afstand fra et angivet referenceplan til et niveau, et punkt  

 eller et objekt betragtet som værende et punkt.
 Højde over havet (altitude):
 Den vertikale afstand fra middelvandstanden til et niveau, et punkt eller  

 et objekt betragtet som værende et punkt.
 IFR (instrument flight rules):
 Et symbol, som bruges for at betegne instrumentflyvereglerne.
 IFR-flyvning (IFR flight):
 Flyvning udført i overensstemmelse med instrumentflyvereglerne.
 IMC (instrument meteorological conditions):
 Et symbol, som bruges for at betegne instrumentvejrforhold.
 Indflyvningskontrol (approach control office):
 En enhed, som yder flyvekontroltjeneste for kontrollerede flyvninger ved  

 ankomst til eller afgang fra en eller flere flyvepladser.
 Indflyvningskontroltjeneste (approach control service):
 Flyvekontroltjeneste for ankommende eller afgående kontrollerede  

 flyvninger.
 Instrumentflyvning:
 Flyvning under sådanne forhold, at tilstrækkelige ydre holdepunkter ikke  

 kan opnås, hvorfor luftfartøjer må føres alene efter instrumenterne.
 Instrumentindflyvningsprocedure (instrument approach procedure):
 En serie forudbestemte manøvrer, som udføres under anvendelse af  

 flyveinstrumenter, og som er beskyttet mod hindringer fra anflyvningspunktet  

 eller fra begyndelsen af en fastsat anflyvningsrute til et punkt, hvorfra  

 landing kan udføres, og i tilfælde af, at landing ikke udføres, til en  

 position, hvor kriterierne for hindringsfrihed, venteflyvning eller  

 strækflyvning gælder.
 Instrumentvejrforhold (instrument meteorological conditions):
 Vejrforhold udtrykt i værdier for sigtbarhed, afstand fra skyer og  

 skydække højde, der er mindre end de for visuelle vejrforhold fastsatte  

 minima.
 Klarering (air traffic control clearance):
 Tilladelse til at udføre lufttrafik i overensstemmelse med de af en  

 flyvekontrolenhed nærmere angivne betingelser.
 Klareringsgrænse (clearance limit):
 Det punkt, til hvilket et luftfartøj har erholdt klarering.
 Kontrolcentral (area control centre):
 En enhed, som udøver flyvekontroltjeneste for kontrollerede flyvninger  

 inden for kontrolområder under dens ansvarsområde.
 Kontrolleret flyveplads (controlled aerodrome):
 En flyveplads, på hvilken der ydes flyvekontroltjeneste for  

 flyvepladstrafik.
 Kontrolleret flyvning (controlled flight):
 Enhver flyvning, for hvilken der ydes flyvekontroltjeneste.
 Kontrolleret luftrum (controlled airspace):
 Et nærmere fastsat luftområde inden for hvilket der ydes  

 flyvekontroltjeneste for kontrollerede flyvninger.
 Kontrolleret VFR-flyvning (controlled VFR-flight):
 En kontrolleret flyvning udført i overensstemmelse med de visuelle  

 flyveregler og den givne klarering.
 Kontrolområde (control area):
 Et kontrolleret luftrum, der strækker sig op efter fra en nærmere fastsat  

 højde over jordens eller vandets overflade.
 Kontroltårn (aerodrome control tower):
 En flyvekontrolenhed, som yder flyvekontroltjeneste for flyvepladstrafik.
 Kontrolzone (control zone):
 Et kontrolleret luftrum, der strækker sig opefter fra jordens eller  

 vandets overflade til en nærmere angiven øvre grænse.
 Konturflyvning:
 Flyvning i lav højde udført i snæver tilknytning til og generelt følgende  

 terrænets former.
 Kunstflyvning (aerobatic flight):
 Forsætligt udførte manøvrer med et luftfartøj, som indebærer en brat  

 ændring i luftfartøjets stilling, en unormal stilling eller en unormal  

 forandring af hastigheden.
 Lette luftfartøjer:
 Luftfartøj med en største tilladt startvægt på 5.7OO kg.
 Luftfartøj (aircraft):
 Ethvert apparat, der kan bæres oppe ved luftens påvirkning.
 Luftfartøjschef (pilot-in-command):
 Den flyver, der er anvarlig for et luftfartøjs føring og sikkerhed.
 Lufttrafik (air traffic):
 Al trafik med luftfartøjer under flyvning eller under manøvrering på et  

 flyvefelt.
 Lufttrafiktjeneste (air traffic service):
 Fællesbetegnelse, som omfatter flyveinformationstjeneste,  

 alarmeringstjeneste, rådgivende lufttrafiktjeneste, flyvekontroltjeneste,  

 områdekontroltjeneste, indflyvningskontroltjeneste og tårnkontroltjeneste.
 Lufttrafiktjenesteenhed (air traffic service unit):
 Fællesbetegnelse omfattende flyvekontrolenhed, flyveinformationscentral,  

 meldekontor for lufttrafiktjeneste og AFIS- enhed.
 Marchhøjde (cruising level):
 En flyvehøjde, højde over havet eller flyveniveau bibeholdt af et  

 luftfartøj under en væsentlig del af en flyvning.
 Marchstigning (Cruise Climb):
 En stigeteknik, som indebærer en forøgelse af luftfartøjets højde,  

 efterhånden som dets vægt formindskes.
 Meteorologisk sigt (ground visibility):
 Den største afstand i hvilken en mørk genstand af passende størrelse kan  

 ses eller genkendes ved dagslys, når den observeres med baggrund af tåge  

 eller himmel, eller den største afstand hvilken lys af moderat intensitet kan  

 ses eller identificer natten.
 MSL (Mean Sea Level):
Et symbol, der refererer til havets middelvandstand.
Når symbolet anvendes  

 i forbindelse med en højdeangivelse, er havets middelvandstand referenceplan.
 Nød (Distress):
 En situation, hvori man trues af en alvorlig og overhængende fare og som  

 kræver øjeblikkelig hjælp.
 Overtalligt besætningsmedlem.
 Personel, som beordres til at deltage i en flyvning og som herunder har  

 særlige opgaver at løse og/eller som et nødvendigt led i uddannelsen og som  

 en forudsætning for dets daglige tjeneste, skal deltage i flyvning for at  

 skaffe sig nødvendig indsigt med materiellet eller flyvevirksomheden.
 Områdekontrolcentral (area Control centre):
 En enhed, som udøver flyvekontroltjeneste for kontrollerede flyvninger  

 inden for kontrolområder under dets ansvarsområde.
 Passager.
 Personel, der ikke som besætningsmedlem medfølger på flyvninger, hvis  

 eneste formål er transport mellem lokaliteter.
 QFE:.
 Et symbol, som bruges for at betegne det atmosfæriske tryk i et  

 terrænniveau.
 QNH:
 Et symbol, som bruges for at betegne det atmosfæriske tryk ved havets  

 middelvandstand, beregnet på grundlag af det atmosfæriske tryk i et  

 terrænniveau, korrigeret for højdeforskel efter standardatmosfæren.
 Rapportpunkt (reporting point):
 Et nærmere fastsat sted i forhold til hvilket et luftfartøjs position kan  

 angives.
 Restriktionsområde (restricted area):
 Et nærmere fastsat luftområde over en stats territorium eller territoriale  

 farvand, inden for hvilket flyvning kun må foregå på visse nærmere angivne  

 betingelser.
 Sigtbarhed (visibility):
 Den afstand på hvilken man kan se og identificere iøjnefaldende, ubelyste  

 genstande om dagen og iøjnefaldende, belyste genstande om natten.
 Skydækkehøjde (ceiling):
 Højden over jorden eller vandet af underkanten af det laveste skylag under  

 20.000 fod, der dækker mere end halvdelen af himlen.
 Speciel VFR-flyvning (special VFR-flight):
En kontrolleret VFR-flyvning, som med klarering fra en flyvekontrolenhed  

 udføres inden for en kontrolzone under vejrforhold, der er dårligere end de  

 visuelle vejrforhold.
For sådanne flyvninger tilvejebringes særlig  

 adskillelse fra anden trafik.
 Styret kurs (heading):
 Retningen, i hvilken et luftfartøjs længdeakse peger, almindeligvis  

 udtrykt i grader fra nord, angivende retvisende, misvisende, devieret eller  

 grid.
 Terminalområde (TMA):
 Et kontrolområde, som normalt oprettes, hvor ATS-ruter løber sammen i  

 nærheden af en eller flere større flyvepladser.
 Trafikinformationsområde (TIA):
 Et nærmere afgrænset, ikke-kontrolleret luftrum, der strækker sig opefter  

 fra en nærmere fastsat grænse over jordens eller vandets overflade til en  

 nærmere fastsat øvre grænse, og som er oprettet i tilknytning til en  

 trafikinformationszone.
 Trafikinformationszone (TIZ):
 Et nærmere afgrænset, ikke-kontrolleret luftrum, der strækker sig opefter  

 fra jordens eller vandets overflade til en nærmere angivet øvre grænse, og  

 som er oprettet omkring en ikke-kontrolleret flyveplads.
 Trafikzone (ATZ):
 Et nærmere angivet luftrum, oprettet omkring en flyveplads til beskyttelse  

 af flyvepladstrafik.
 Tårnkontroltjeneste (aerodrome control service):
 Flyvekontroltjeneste for flyvepladstrafik.
 VFR (visual flight rules):
 Et symbol, som bruges for at betegne visuelle flyveregler.
 VFR-flyvning (VFR flight):
 Flyvning udført i overensstemmelse med visuelle flyveregler.
 Visuelle vejrforhold (visual meteorological conditions):
 Meteorologiske forhold udtrykt i værdier for sigtbarhed, afstand fra skyer  

 og skydækkehøjde, der er lig med eller større end fastsatte minima.
 VMC (visual meteorological conditions):
 Et symbol, som bruges for at betegne visuelle vejrforhold.
 Wake turbulence kategori (wake turbulence category):
 Wake turbulence adskillelsesminima er baseret på luftfartøjernes vægt, og  

 luftfartøjstyper inddeles til dette formål i tre Wake Turbulence-katerogier  

 på grundlag af den største tilladte startvægt (MTOW):
HEAVY (H): alle luftfartøjer med MTOW 136.000 kg eller derover; MEDIUM (M): alle luftfartøjer med MTOW mellem 136.000 kg og 7.000 kg; og LIGHT (L): alle luftfartøjer med MTOW 7.000 kg eller derunder.
TILLÆG B FKOBST FSB 152-1 NOV 1986 FORDELINGSLISTE MYNDIGHED Antal eksp:
 1.  Fordeles og forvaltes af HRFV (308)  i  

 standardfordeling til:
