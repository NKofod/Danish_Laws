Ved noteveksling af 21. december 1994 i Dar Es Salaam er der indgået en overenskomst mellem Danmark og Tanzania ifølge hvilken den danske regering forpligter sig til at yde et beløb på op til 45,0 millioner danske kroner i form af tilskud til rekonstruktion af »Cooperative and Rural Development Bank« (CRDB) i Tanzania.
Projektet skal fungere som del af Tanzanias økonomiske genopretning,  

 hvorved blandt andet banksystemet liberaliseres.
Systemet skal med  

 donorassistance rekonstrueres med henblik på at få det til at fungere efter  

 kommercielle principper.
De danske midler vil blive anvendt til  

 rekapitaliseringen, indkøb af EDB-udstyr samt teknisk bistand.
 Overenskomsten trådte i kraft den 21. december 1994.
