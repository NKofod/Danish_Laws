Nr LSF 147 Forslag til Lov om ændring af lov om trafikhavne m.v.
Fremsat af trafikministeren (Jan Trøjborg) den 18. januar 1995 Vedtaget ved tredjebehandling den 28. marts 1995 Lov nr. 234 af 04/04/1995 § 1 I lov nr. 316 af 16. maj 1990 om trafikhavne m.v. affattes § 17, stk.  

 2, således:
»Stk. 2. Trafikministeren eller den, som ministeren  

 bemyndiger dertil, fastsætter afgifter for benyttelse af statens havne.« § 2 Loven træder i kraft den 1. maj 1995.
Oprindeligt fremsat forslag § 1 I lov nr. 316 af 16. maj 1990 om trafikhavne m.v. affattes § 17, stk. 2,  

 således:
 » Stk. 2. Trafikministeren eller den, som ministeren  

 bemyndiger dertil, fastsætter afgifter for benyttelse af statens  

 havne.«.
§ 2 Loven træder i kraft den 1. april 1995.
Bemærkninger til lovforslaget Almindelige bemærkninger Pr. 1. januar 1995 har de kommunalt styrede havne i princippet fri adgang  

 til at fastsætte afgifter for en havns benyttelse, idet den 4-årige  

 overgangsordning, der er bygget op på det såkaldte  

 »gaffeltarifsystem«, udløb ved årsskiftet, jf. trafikhavnelovens §  

 20, stk. 3. Ifølge gaffeltarifsystemet havde den enkelte kommunalt styrede  

 havn adgang til inden for en udsvingsmargin, der var fastsat til 20 pct., at  

 opkræve en lavere eller højere afgift end den af ministeriet fastsatte.
 For benyttelse af statens havne gælder imidlertid i henhold til § 17, stk.  

 2, at afgiften fastsættes af trafikministeren.
 For at skabe mulighed for parallelitet mellem statshavnene og de kommunalt  

 styrede havne foreslås det at give trafikministeren adgang til at bemyndige  

 andre til at fastsætte afgifter i statshavnene.
Da forslaget alene er af teknisk art, forventes det ikke at ville få  

 finansielle konsekvenser for staten eller kommunerne.
Forslaget ventes heller  

 ikke at få væsentlige konsekvenser for den statslige administration,  

 erhvervsøkonomien eller miljøet.
 Efter at erfaringer er gjort med den frie afgiftsfastsættelse for de  

 kommunalt styrede havne, vil Trafikministeriet i samarbejde med  

 repræsentanter fra havnene og de berørte ministerier foretage en vurdering  

 af, om der er et behov for i øvrigt at revidere loven.
Bemærkninger til lovforslagets enkelte bestemmelser Til § 1 Trafikministeren gives adgang til at bemyndige andre til at fastsætte  

 afgifter for benyttelse af statens havne.
 Bestemmelsen planlægges i første omgang udmøntet i en bemyndigelse til  

 Esbjerg Trafikhavn til at fastsætte egne afgifter i forbindelse med  

 ikrafttræden af et pilotprojekt vedrørende en fristyreordning, hvilket  

 forventes at ske pr. 1. april 1995.
 I de øvrige statshavne vil der indtil videre fortsat være en central  

 takstfastsættelse.
Til § 2 Det foreslås, at bestemmelsen træder i kraft den 1. april 1995.
Bilag I dette bilag er i venstre spalte vist den gældende formulering af den  

 bestemmelse, der berøres af lovforslaget, og i højre spalte vist den foreslåede ændring Gældende formulering:
 »§ 17, stk. 2. Trafikministeren fastsætter afgifter  

 for benyttelse af statens havne«.
 Den foreslåede ændring:
 »§ 17, stk. 2. Trafikministeren eller den, som  

 ministeren bemyndiger dertil, fastsætter afgifter for benyttelse af statens  

 havne«.
Ændringsforslag Af trafikministeren:
 Til § 2 1) Paragraffen affattes således:
»§ 2 Loven træder i kraft den 1. maj 1995.« Bemærkninger Til nr. 1 Ændringsforslaget er nødvendigt, idet loven ikke kan nå at blive  

 stadfæstet før 1. april 1995, som var datoen for dens ikrafttræden i  

 lovforslaget.
