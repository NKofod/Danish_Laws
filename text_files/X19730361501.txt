 Udtalt over for en dansk lønmodtager, som flyttede til Vesttyskland,  

 at de indbetalte bidrag bliver stående på vedkommendes konto i ATP og danner  

 grundlag for udbetaling af tillægspension efter de regler, der er fastsat i  

 ATP-loven og EF-forordningerne.
 Samtidig oplyst, at der ved pensionsalderens indtræden sker en form  

 for overflytning af anciennitet, optjent i et andet land, men derimod ikke af  

 bdiragsbeløbet.
I anledning af Deres henvendelse af 16. juli 1973 skal vi, oplyse, at ATP  

 nu har opgjort Deres pensionskonto.
Det fremgår af opgørelsen, at der, fra De  

 pr. 1. oktober 1965 blev medlem af Arbejdsmarkedets Tillægspension til den  

 31. marts 1973, er indbetalt i alt 2.030,40 kr. på Deres pensionskonto.
Vi kan endvidere oplyse, at de indbetalte bidrag bliver stående på Deres  

 pensionskonto i ATP.
De danner sammen med bidrag, der måtte blive indbetalt  

 for Dem under eventuel fremtidig lønmodtagerbeskæftigelse i Danmark grundlag  

 for udbetaling af tillægspension efter de regler, der til den tid (ved Deres  

 fyldte 67. år) måtte være fastsat i ATP-loven og EF-forordningerne om  

 beregning og udbetaling af tillægspension til lønmodtagere, der har været  

 beskæftiget i mere end et EF-land.
 Efter de for tiden gældende regler herom kan der ved pensionsalderens  

 indtræden ske en form for overflytning af anciennitet, optjent i et andet  

 land, men derimod ikke af bidragsbeløbet.
