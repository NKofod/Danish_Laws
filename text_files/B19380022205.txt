 I Henhold til § 15 i Lov Nr. 145 af 13. April 1938 om Mortifikation af  

 Værdipapirer fastsætter Justitsministeriet herved følgende Bestemmelser  

 vedrørende Anmeldelser til Justitsministeriets Kartotek over mortificerede og  

 forældede Massegældsbreve og Aktier: § 1.
Stk. 1.  Naar Dom til Mortifikation af et Massegældsbrev  

 eller en Aktie har faaet Virkning, jfr.
Lov om Mortifikation af Værdipapirer  

 § 8, indsender den Ret, som har afsagt Dommen, snarest Indberetning derom til  

 Justitsministeriet.
Indberetningen sker ved Udfyldelse og Indsendelse af de  

 af Justitsministeriet dertil fastsatte Blanketter, hvoraf Beholdning faas ved  

 Henvendelse til Justitsministeriet.
 Stk. 2.  Indberetning foretages særskilt for hvert  

 enkelt Gældsbrev eller Aktie, medmindre de paagældende Papirer er nummereret  

 eller litreret fortløbende. § 2.
 Stk. 1.  Naar i Henhold til Lov eller særlig Vedtagelse  

 et Massegældsbrev eller en Aktie er mortificeret uden Dom efter offentlig  

 Indkaldelse, jfr. § 16 i Lov om Mortifikation af Værdipapirer, paahviler det  

 Udstederen snarest af afgive Indberetning derom til Justitsministeriet.  

 Indberetningen skal indeholde en fuldstændig Betegnelse af det mortificerede  

 Værdipapir (herunder Angivelse af Serie, Nr., om fornødent Dato, Beløb o.l.),  

 Oplysning om, hvorvidt Mortifikationen omfatter Kuponark, endvidere en kort  

 Angivelse af Hjemmelen for, at Mortifikation er sket uden Dom, Angivelse af,  

 i hvilke Numre af Statstidende (paa Færøerne den til Optagelse af offentlige  

 Bekendtgørelser paa Færøerne autoriserede Avis) og den af Ministeriet for  

 Handel, Industri og Søfart anerkendte Trækningsliste Indkaldelsen har været  

 bekendtgjort, og af den Dato, paa hvilken Indkaldelsesfristen er udløbet.
 Stk. 2.  Blanketter til Indberetning kan faas ved  

 Henvendelse til Justitsministeriet. § 3.
Stk. 1.  Naar et Massegældsbrev er forældet, uden at der  

 i Gældsbrevets eget Indhold findes Angivelser - f.
Eks. om en kalendermæssig  

 bestemt Betalingsdag - som kan give Oplysning om Forældelsen, paahviler det  

 Udstederen af afgive Indberetning derom til Justitsministeriet.  

 Indberetningen skal indeholde fuldstændig Betegnelse af Gældsbrevet, en kort  

 angivelse af Forældelsesgrunden og Tidspunktet for Forældelsens Indtræden,  

 f.Eks.: Udtrykket pr. 1. Januar 1939; offentlig Bekendtgørelse om  

 Udtrækningen den 1. Oktober 1938; forældet den 1. Januar 1949.
 Stk. 2.  Blanketter til Indberetning kan faas ved  

 Henvendelse til Justitsministeriet.
 Hvilket herved bringes til almindelig Kundskab.
 Justitsministeriet, den 24. Juni 1938.
 Steincke.
 /Bilfeldt.
