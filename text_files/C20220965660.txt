Vejledning om dyretilskud til bevaringsværdige dyr af gamle danske husdyrracer Vejledning for 2022 1. Indledning 1.1 Velkommen Denne vejledning skal du bruge, når du ønsker at søge om dyretilskud til bevaring af gamle danske husdyrracer under ordningen tilskud til bevaring af husdyrgenetiske ressourcer.
Her finder du oplysninger om ordningens formål, hvem der kan søge, hvad du kan søge til, hvordan du søger, og om de krav der gælder, for at du kan opnå tilskud.
 Vi har i denne vejledning samlet både ansøgning om tilskud og udbetaling.
 Du finder alle vejledninger og ansøgningsskemaer på vores hjemmeside lbst.dk i Tilskudsguiden under Tilskud til bevaring af gamle danske husdyrracer.
Denne vejledning hører til bekendtgørelsen nr. 30 af 4. januar 2017 om tilskud til bevaring af husdyrgenetiske ressourcer.
Du kan læse mere om hvilke regler der gælder i kapitel 12 Lovgrundlag.
1.2 Hvem administrerer ordningen? Landbrugsstyrelsen administrerer ordningen og træffer afgørelse om tildeling af tilskud og udbetaler dyretil-skuddet.
1.3 Vigtige datoer Du kan få et overblik over vigtige tidspunkter og frister, der har betydning for Dyretilskud til bevaring af gamle danske husdyrracer i denne tabel:
Tabel 1: Oversigt over vigtige datoer 2. Formål Ministeriet for Fødevarer, Landbrug og Fiskeri støtter avlere af gamle danske husdyrracer ved blandt andet at yde tilskud til bevaring af husdyrgenetiske ressourcer.
 Dyretilskudsordningen skal tilskynde ejere af gamle danske husdyrracer til at avle og registrere renracede dyr.
Det avlsmæssige sigte med ordningen er at fastholde og helst øge populationsstørrelserne, fremme udbredel-se af racerne til flest mulige avlere og fremme anvendelsen af et forholdsvist stort antal hanlige avlsdyr.
Ord-ningen skal dermed modvirke genetisk drift og indavl.
3. Hvem kan søge Dyretilskudsordningen er henvendt til personer og institutioner, som praktiserer renavl med gamle danske husdyrracer, hvorfor disse kan søge tilskuddet.
4. Tilskudsberettigede racer Du kan i ansøgningsperioden søge tilskud til de arter og racer, der fremgår af Tabel 2.
Tabel 2: Tilskudsberettigede racer 4.1 Afkom i 2021 Avlsdyr er tilskudsberettigede, hvis de har fået afkom i 2021, som opfylder de racespecifikke bestemmelser, der fremgår af afsnit 7, og hvis afkommet er registreret i de respektive databaser.
Avlsdyr er også støtteberetti-gede, selvom afkommet var dødfødt i 2021, hvis det dødfødte afkom er registreret.
5. Størrelse på tilskuddet Tilskud til avlsdyr af hankøn vil også i 2022 være cirka dobbelt så stort som tilskud til avlsdyr af hunkøn - dog lidt højere for orner af Dansk Landracesvin anno 1970 på grund af racens truede status.
Danmark fik 17. november 2015 en 6-årig godkendelse af EU-Kommissionen til ordningen om dyretilskud.
Denne godkendelse er efterfølgende forlænget til 2022. Dette betyder, at Danmark fortsat kan have satser for dyretilskud, der er højere end EU's loft på ca. 1.500 danske kr. pr. dyreenhed.
Tilskuddet kan dog højest udgøre de indkomsttab og ekstraomkostninger, der er forbundet med hold af racen.
Dette niveau er beregnet af Institut for Fødevare- og Ressourceøkonomi ved Københavns Universitet.
 Landbrugsstyrelsen har fastsat, at tilskuddet til hundyr højest udgør 3.000 kr. pr. dyreenhed og for handyr 8.000 kr. pr. dyreenhed.
 De konkrete dyretilskud pr. race/køn/art fastsættes ud fra indstilling fra Det rådgivende Bevaringsudvalg for Danske Husdyrgenetiske Ressourcer (Bevaringsudvalget). I Tabel 3 fremgår satserne for tilskud pr. dyr i 2022.
Tabel 3: Oversigt over tilskudssatser 6. Racespecifikke bestemmelser 6.1 Kvæg Der ydes tilskud til køer og tyre, som har fået renracet afkom i 2021 Afkommet skal være registreret i Kvægdatabasen med fødselsdato og oplysning om begge forældres identitet.
Hvis avlsdyr slagtes eller dør inden ansøgningstidspunktet, skal besætningen indeholde et erstatningsdyr for at kunne opnå tilskud til avlsdyret.
Erstatningsdyret skal være et renracet dyr, der inddrages i avlen, så dyret kan få tilskudsberettiget renracede afkom.
 Desuden er der følgende racespecifikke krav:
Tabel 4: Oversigt over racespecifikt krav for kvæg 6.2 Heste Der ydes tilskud til hingste og hopper, som har fået renracet afkom i 2021.
 Afkommet skal være registreret i Hestedatabasen med fødselsdato og oplysning om begge forældres identitet.
 Desuden er der følgende racespecifikke krav:
Tabel 5: Oversigt over racespecifikt krav for hest 6.3 Grise Der ydes tilskud til orner og søer af racerne Sortbroget Landracesvin og Dansk Landracesvin anno 1970, som har fået renracet afkom i 2021 Avlsdyrene skal være godkendt som stamdyr eller være efterkommere af stamdyr, og dyrene skal være regi-streret med et 9-cifret ID-nummer i Landbrugsstyrelsens database for avls-svin.
Faringerne skal være indberet-tet korrekt til Landbrugsstyrelsen via "Skema til indberetning af løbninger og faringer". Du kan finde skemaet her.
Mindst 1 afkom skal endvidere være registeret med 9-cifret ID-nummer i Svinedatabasen via indberetningen.
Dette nummer skal fremgå af ansøgningen.
6.4 Får Der ydes tilskud til væddere og moderfår, der har fået renracet afkom i 2021. Afstamningen skal være doku-menteret i Fåre- og Gederegistreringen.
Afkom af avlsdyr skal også være registeret i Fåre- og Gederegisteringen.
Hvis afkommet er dødt eller dødfødt kan forældredyret (avlsdyret) stadig opnå tilskud, hvis afkommet er registeret korrekt.
 Der stilles følgende racespecifikke krav til afstamning for får:
Tabel 6: Oversigt over racespecifikt krav for får Eventuel opkåring af avlsdyr, skal være foretaget senest 15. marts 2022 og fremgå af Fåre- og Gederegistreringen.
6.5 Geder Der ydes tilskud til racerene bukke og geder af racen Dansk Landraceged, som har fået renracet afkom i 2021.
 Avlsdyr og deres afkom skal være registreret med en raceandel på mindst 16/16, dvs. 100 %, Dansk Landra-ceged i Fåre- og Gederegistreringen.
 Eventuel opkåring af avlsdyr, skal være foretaget senest 15. marts 2022 og fremgå af Fåre-og Gederegistrerin-gen.
7. Andre bestemmelser Retten til at opnå tilskud følger dyret.
Hvis et tilskudsberettiget dyr er solgt til avl i 2021 eller 2022, er det dyrets ejer på ansøgningstidspunktet, der kan søge tilskud.
Bestemmelsen skal fremme omsætningen af avlsdyr, inddrage nye avlere i bevaringsarbejdet og modvirke at brugbare avlsdyr slagtes.
Hvis et avlsdyr dør eller slagtes inden ansøgningstidspunktet, skal der være et erstatningsdyr i besætningen, for at kunne opnå tilskud.
Erstatningsdyret skal være renracet, og derved kunne indgå i avlen.
Modtagere af dyretilskud er forpligtiget til at blive i avlsprogrammet i en periode på 5 år.
Perioden begynder fra ansøgningen modtages i Landbrugsstyrelsen.
Det er derfor en betingelse, at du, som ansøger, indgår en 5-årig samarbejdsaftale med Bevaringsudvalget, som du skal sende til os sammen med din ansøgning - se afsnit 9.
Alle modtagere af dyretilskud i 2022 er forpligtede til at stille deres dyr af den pågældende race til rådighed for Statens Genbank.
Bevaringsudvalget indstiller mulige donorer af genmateriale, hvis avleren ønsker det, og efter drøftelse med de(n) pågældende raceforening(er). I hvert enkelt tilfælde bliver der indgået en skriftlig aftale med ejeren af donoren.
Aftalen præciserer betingelserne, herunder betalingen til ejeren for ulemper ved at skulle stille dyret til rådighed.
Betalingen (avlerpræmien) fastsættes af Bevaringsudvalget, og er på 6.000 kr. for tyre samt hingste, og 4.000 kr. for alle øvrige donorer.
8. Hvordan søger du om tilskud? 8.1 Hvor og hvordan finder du ansøgningsmaterialet og ansøger Du kan finde ansøgningsskemaer på hjemmesiden lbst.dk eller rekvirere det fra Landbrugsstyrelsen (se kon-taktoplysninger i kapitel 13.6 Kontakt).
 Ansøgningen om dyretilskud skal for hver husdyrrace og køn, du søger støtte til, indeholde ét udfyldt og under-skrevet ansøgningsskema.
Hvis du indsender mere end et ansøgningsskema for din bedrift (pr.
CHR nummer) skal du sende dem samlet.
 Du skal til ansøgningen altid medsende én udfyldt og underskrevet samarbejdsaftale for din bedrift.
 Du skal indsende ansøgningsskema(er) og samarbejdsaftale i én samlet PDF fil via mail til:
E-mail: bevaringsudvalget@lbst.dk 8.2 Vær opmærksom på Du søger om tilskuddet ved at udfylde og indsende ét ansøgningsskema pr. race og køn.
 For eksempel:
En avler ejer en RDM anno 1970 besætning (med egen avlstyr) samt Sortbroget Landrace Svin (med egen avlsorne). Alle dyrene opfylder kravene til dyretilskud.
Vedkommende skal udfylde og indsende i alt fire ske-maer (ét for RDM køer og ét for RDM-tyre, og ét for Sortbroget Landrace søer og ét for Sortbroget Landrace orner).
Husk at påføre navn, adresse, telefonnummer, e-mailadresse og CHR-nummer på alle ansøgningsskemaer.
Hvis du er virksomhedsregistreret, skal du desuden opgive CVR-nummer - hvis ikke, skal du opgive CPR-nummer.
Det er vigtigt, at du i ansøgningsskemaet påfører fuldt CKR nummer / ID-nummer / Identifikation og ikke kun løbenumre på dyrene.
Dette gælder både for avlsdyr og for deres afkom.
Hvis et avlsdyr har fået mere end ét afkom i 2021, skal du kun angive dette avlsdyr én gang i ansøgningsskemaet, da der kun kan opnås ét tilskud pr. avlsdyr pr. år.
 Du skal huske altid at underskrive ansøgningsskemaet.
Med din underskrift på ansøgningsskemaet bekræfter du;   at det anførte antal avlsdyr har fået racerent afkom i 2021.
   at identiteten og afstamningen af afkommets forældre er oplyst, og at dette kan dokumenteres ved udskrift fra den relevante database eller ved ansøgningen vedlagt dokumentation.
   at avlsdyrene opfylder de racespecifikke krav vedrørende racerenhed, som fremgår af bekendtgørel-sen.
   at du som ansøger accepterer offentliggørelse af oplysninger, som ligger til grund for tilkendelse af dyretilskud, herunder kontaktoplysninger for at fremme udveksling af avlsdyr.
Hvis du indsender mere end et ansøgningsskema for din bedrift (pr.
CHR nummer) skal du sende dem samlet, sammen med samarbejdsaftalen.
8.3 Vi kvitterer, når vi har modtaget din ansøgning Vi sender et kvitteringsbrev, når vi har modtaget din ansøgning.
Kvitteringsbrevet sendes automatisk lige efter, at du har sendt din ansøgning.
9. Ansøgningsfrist Vi kan modtage din ansøgning(er) fra mandag den 15. februar 2022 Din ansøgning skal være modtaget i Landbrugsstyrelsen senest mandag den 15. marts 2022 kl. 23:59.
 Hvis vi modtager din ansøgning efter ansøgningsfristen, vil ansøgningen ikke blive behandlet, og den vil ikke blive overført til en eventuel efterfølgende ansøgningsrunde.
10. Samarbejdsaftale Sammen med ansøgningsskemaet skal du indsende en underskrevet samarbejdsaftale med Bevaringsudval-get.
Med din underskrift på samarbejdsaftalen bekræfter du;  at du undlader at lade de dyr, hvortil du får dyretilskud i 2022, avle med egne søskende, egne forældre eller eget afkom.
  at du er bevidst om, at et af racens avlsmål er at bevare den genetiske variation i racen.
  at du erklærer at have dispositionsret over et antal avlsdyr, svarende til mindst de i ansøgningen anfør-te dyr.
 at du stiller de avlsdyr, hvortil du har modtaget dyretilskud i 2022, til rådighed som donorer af genma-teriale til Statens Genbank.
Hvis det bliver aktuelt, vil du som ejer af dyret blive tilkendt en særlig avler-præmie af Bevaringsudvalget på mindst 6.000 kr. for tyre og 4.000 kr. for alle øvrige donorer.
 at du sørger for at registrere afstamning på renracet afkom i de relevante databaser  at du vil orientere Bevaringsudvalget senest en måned før de dyr, hvortil du fik dyretilskud i 2022, af-hændes, hvis du ønsker at afvikle din besætning, og du ikke har kunnet omsætte dyrene til levebrug.
 Du kan downloade samarbejdsaftalen på hjemmesiden her.
 Du skal senest 15. marts 2022 sende samarbejdsaftalen sammen med ansøgningsskema(erne) til Landbrugsstyrelsen.
11. Udbetaling Når Landbrugsstyrelsen har modtaget din ansøgning, vil ansøgningen blive sagsbehandlet.
Landbrugsstyrelsen sender dig en afgørelse om, hvorvidt du kan modtage tilskud eller ej.
Afgørelsen vil blive sendt til den e-mailadresse, du har oplyst i ansøgningen.
 Hvis du er berettiget til tilskud, vil tilskuddet herefter blive sat direkte ind på din NEM-konto.
Hvis du ønsker at ændre bankkontonummer, skal du rette henvendelse til din bank.
Landbrugsstyrelsen kan ikke foretage disse ændringer.
12. Lovgrundlag Bekendtgørelse nr. 30 af 4. januar 2017 om tilskud til bevaring af husdyrgenetiske ressourcer.
 § 24, stk. 2-4 i lov om hold af dyr, jf. lovbekendtgørelse nr. 55 af 11. januar 2017.
 EUT C 204 af 1.7.2014 EU-retningslinjerne for statsstøtte i landbrugs- og skovbrugssektoren og i landdistrikter 2014-2020.
 Europa-Parlamentets og Rådets forordning (EU) 2016/679 af 27. april 2016 om beskyttelse af fysiske personer i forbindelse med behandling af personoplysninger og om fri udveksling af sådanne oplysninger og om ophæ-velse af direktiv 95/46/EF (generel forordning om databeskyttelse).
 Lov nr. 502 af 23/05/2018 om supplerende bestemmelser til forordning om beskyttelse af fysiske personer i forbindelse med behandling af personoplysninger og om fri udveksling af sådanne oplysninger (databeskyttel-sesloven) på.
13. Yderligere oplysninger 13.1 Sådan kommunikerer du med os Alle ansøgninger om tilskud, supplerende oplysninger og udbetalinger under Dyretilskud til bevaringsværdige dyr af gamle danske husdyrracer skal ske via bevaringsudvalget@lbst.dk.
Desuden skal svar på partshøringer også ske via denne mailadresse.
13.2 Hvis du vil klage Du kan klage over Landbrugsstyrelsens afgørelser under Dyretilskud til bevaringsværdige dyr af gamle danske husdyrracer.
 Din klage skal være modtaget senest 4 uger fra den dato, hvor du har modtaget den afgørelse, du klager over.
 Din klage skal være skriftlig og angive, på hvilke punkter du mener, at den påklagede afgørelse er urigtig samt en begrundelse for det.
Du skal sende klagen med e-mail til Landbrugsstyrelsen: bevaringsudvalget@lbst.dk Med mindre, vi finder grundlag for at genoptage sagen og træffe ny afgørelse, sender vi klagen sammen med vo-res kommentarer videre til Miljø- og Fødevareklagenævnet, som træffer afgørelse i sagen.
Afgørelser truffet af Miljø- og Fødevareklagenævnet kan ikke indbringes for anden offentlig myndighed.
 Modtager vi klagen for sent, vil den som udgangspunkt ikke blive behandlet.
13.3 Hvordan bruger vi dine personoplysninger og hvilket retsgrundlag har vi for behandlingen af dine personoplysninger? Oplysninger i ansøgningen vil blive brugt til sagsbehandling, administration, tilskudsudbetaling og kontrol.
Det drejer sig primært om almindelige personoplysninger, som kan inddeles i følgende kategorier:
  Navn   CVR-nummer/eller CPR   Adresse   Regnskabsbilag   Andre personoplysninger, som du selv har indsendt Behandlingen af oplysningerne vil ske i overensstemmelse med databeskyttelsesforordningens bestemmel-ser.
 Landbrugsstyrelsen er tillige pålagt at udføre administrativ kontrol af de indkomne ansøgninger, herunder at sikre at de forpligtelser, der er pålagt en ansøger i henhold til reglerne, bliver overholdt, og at der ikke sker mis-brug af nationale midler.
 Landbrugsstyrelsen kan til brug for behandlingen af sagen videregive eller indsamle oplysninger til/fra en tred-jepart.
 Du skal være opmærksom på, at hvis du tildeles støtte, kan Landbrugsstyrelsen offentliggøre blandt andet dit CVR-nummer, firmanavn og den udbetalte støtte på internettet.
Landbrugsstyrelsen opbevarer dine personoplysninger, så længe det er nødvendigt.
Landbrugsstyrelsen følger Rigsrevisionens og Rigsarkivarens anvisninger for arkivalier.
Du har efter databeskyttelsesforordningen krav på at få berigtiget, slettet eller blokeret oplysninger, der viser sig urigtige eller vildledende eller på lignende måde er behandlet i strid med lovgivningen.
Hvis du vil gøre brug af dine rettigheder, skal du sende en anmodning til os.
 Hvis du har spørgsmål til vores behandling af dine oplysninger, er du altid velkommen til at kontakte vores data-beskyttelsesrådgiver enten via mail (DPO@lbst.dk) eller telefon (33 95 80 00).
Du har ret til at indgive en klage til Datatilsynet, hvis du er utilfreds med den måde, vi behandler dine personop-lysninger på.
Du finder Datatilsynets kontaktoplysninger på www.datatilsynet.dk.
13.4 Tilskudsguiden Denne vejledning, ansøgningsskemaer, FAQ m.m. findes på vores hjemmeside lbst.dk i Tilskudsguide under Tilskud til bevaring af gamle danske husdyrracer.
13.5 Tjekliste Når du udfylder din ansøgning om dyretilskud skal du være opmærksom på følgende:
 1. Du har korrekt angivet:
a.
Navn b.
Adresse (gadenavn, -nr. postnr., by) c.
CHR nummer d.  CVR nummer (Hvis der ikke haves CVR nummer, SKAL der anføres et CPR-nummer e.
Mailadresse f.
Telefonnummer 2. Du har underskrevet ansøgningen 3. Du har kun søgt støtte til avlsdyr, der er beretiget tilskud jf. vejledningen og Bekendtgørelsen.
 4. Avlsdyr og afkom er angivet med korrekt ID-nummer eller CKR-nummer.
 5. Du har underskrevet samarbejdsaftale og indsender den sammen med ansøgningen.
6. Ansøgningen og samarbejdsaftale indsendes som én samlet PDF fil til bevaringsudvalget.
Se mail-adresse under kontakt.
13.6 Kontakt Du er velkommen til at kontakte os, hvis du har spørgsmål på tlf. 33 95 80 00 eller bevaringsudvalget@lbst.dk.
