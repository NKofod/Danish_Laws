Et medlem, som i 78 uger havde været beskæftiget hos samme  

 arbejdsgiver med varierende arbejdstid fra dag til dag, kunne ikke anses for  

 løsarbejder Med skrivelse af 4. oktober 1989 fra De Kvindelige Arbejdernes  

  Arbejdsløshedskasse har direktoratet modtaget Deres klage over en af kassen  

 truffen afgørelse, ifølge hvilken De i henhold til  

 arbejdsløshedsforsikringslovens § 60 kun er berettiget til at modtage  

 supplerende dagpenge i 78 uger inden for to år.
 Kassen har endvidere meddelt Dem, at De i henhold til  

 arbejdsløshedsforsikringslovens § 60 nu skal indberettes til et arbejdstilbud  

 på fuld tid.
De har til sagen oplyst, at De er ansat som charcuteridame hos Y.
Først om  

 morgenen, når De møder på arbejde, får De at vide, hvad De skal lave den  

 pågældende dag.
Timetallet kan variere fra en time til hele dagen alt efter  

 efterspørgslen, og De afslutter arbejdet, når Y giver ordre hertil.
De har videre anført, at De må anses for at være løsarbejder, da De ingen  

 fast ansættelse eller fast timetal har, hverken dagligt eller ugentligt,  

 ligesom De ikke har faste arbejdsdage.
Deres arbejdsgiver har udstedt en  

 frigørelsesattest.
Kassen har i afgørelsen henvist til, at det af Direktoratet for  

 Arbejdsløshedsforsikringens bekendtgørelse nr. 461 af 27. juni 1989, § 4,  

 stk. 4, fremgår, at medlemmer, der er beskæftiget hos forskellige  

 arbejdsgivere som midlertidige medhjælpere, hvor ansættelsen sker fra dag til  

 dag, ikke er omfattet af bestemmelsen om tidsbegrænset ret til supplerende  

 dagpenge.
Da Deres ansættelse ikke har været hos forskellige arbejdsgivere,  

 men hos den samme, finder kassen, at De er omfattet af  

 arbejdsløshedsforsikringslovens § 60 om tidsbegrænset ret til supplerende  

 dagpenge i 78 uger.
 Kassen har videre anført, at der skal gives Dem et arbejdstilbud på fuld  

 tid, da De siden 1. januar 1988 har fået udbetalt supplerende dagpenge i 78  

 uger.
 Kassen har over for direktoratet fastholdt afgørelsen.
AFGØRELSE Det fremgår af arbejdsløshedsforsikringslovens § 60, stk. 1, at et medlem,  

 der har fået udbetalt nedsatte dagpenge i sammenlagt 78 uger inden for de  

 sidste to år, mister retten til nedsatte dagpenge, indtil medlemmet har haft  

 26 ugers arbejde med mere end 30 timer i hver uge inden for 12 måneder.
 Det fremgår videre af Direktoratet for Arbejdsløshedsforsikringens  

 bekendtgørelse nr. 461 af 27. juni 1989, § 4, stk. 4, nr. 1, at et  

 fuldtidsforsikret medlem ikke er omfattet af tidsbegrænsningen i  

 arbejdsløshedsforsikringslovens § 60, hvis medlemmet er beskæftiget hos  

forskellige arbejdsgivere som midlertidig medhjælper, og hvor  

 ansættelsen sker fra dag til dag.
 På baggrund af det til sagen oplyste om, at Deres ansættelse alene  

 er hos Y, kan direktoratet under henvisning til ovennævnte bestemmelser  

 tiltræde kassens afgørelse med den af kassen givne begrundelse.
 Direktoratets afgørelse kan inden fire uger efter afgørelsens modtagelse  

 indbringes for Arbejdsmarkedets Ankenævn, jf. § 99, stk. 1, i lov om  

 arbejdsformidling og arbejdsløshedsforsikring mv.
Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til ankenævnet sammen med sagens akter og direktoratets eventuelle bemærkninger.
 P.D.V.
 E.B.
