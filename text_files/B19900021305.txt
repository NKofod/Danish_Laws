 I medfør af § 1, § 3 og § 7 i lov om radiokommunikation, jf.
 lovbekendtgørelse nr. 210 af 6. april 1976 som ændret ved lov nr.
 933 af 19. december 1986, fastsættes:
 § 1.  Bekendtgørelsen gælder for oprettelse og  

 benyttelse af radioanlæg til fjernstyring af modeller m.m. (herefter benævnt  

 radioanlæg), hvorved forstås et sende- og/eller et modtageanlæg (inklusive  

 tilhørende antenner, strømforsyningsenhed og betjeningsudstyr), der er  

 indrettet til fjernstyring af modeller m.m. ved brug af en eller flere af de  

 af Teleinspektionen til dette formål anviste frekvenser.
 § 2.  Oprettelse og drift af de i § 1 nævnte  

 radioanlæg må kun ske, såfremt der foreligger tilladelse hertil fra  

 Teleinspektionen.
 Stk. 2.  Tilladelsen forudsætter, at radioanlægget af  

 Teleinspektionen er typegodkendt eller godkendt som enkeltanlæg.
 Stk. 3.  Tilladelse kan bl.a. gives som en generel  

 tilladelse i forbindelse med typegodkendelse efter § 5.
 Stk. 4.  Ansøgningsprocedure og tilladelsernes  

 udformning fastsættes af Teleinspektionen.
 § 3.  Et radioanlæg anses for oprettet, såfremt det er  

 driftsklart for sending og/eller modtagning og enten er tilsluttet eller  

 umiddelbart kan tilsluttes strømforsyning og antenne.
§ 4.  Et eksemplar af denne bekendtgørelse samt en  

 særlig vejledning skal medfølge ethvert af denne bekendtgørelse omfattet  

 radioanlæg ved enhver overdragelse.
Bekendtgørelsen og vejledningen kan  

 rekvireres hos Teleinspektionen.
 § 5.  Typegodkendelse eller godkendelse som  

 enkeltanlæg sker på grundlag af bestemmelser, som fastsættes af  

 Generaldirektoratet for P&T.
 Stk. 2.  Typegodkendte radioanlæg skal af  

 typegodkendelsesindehaveren forinden salg/udlevering være mærket med  

 Teleinspektionens tilladelsesnummer, der skal anføres således:
Mærkningen skal være mekanisk solid og holdbar.
Den skal være anbragt let  

 synlig for kontrol og være godkendt af Teleinspektionen.
 § 6.  For typegodkendelser og godkendelser som  

 enkeltanlæg betales gebyrer, som fastsættes af P&T.
 § 7.  En typegodkendelse indebærer ikke sikkerhed for  

 forstyrrelsesfri brug af radiofjernstyringsanlæg.
Stk. 2.  Såfremt fejl eller mangler ved et af denne  

 bekendtgørelse omfattet radioanlæg eller dettes benyttelse efter  

 Teleinspektionens opfattelse har medført eller vil kunne medføre forstyrrelse  

 af andre teletjenester, herunder radiofoni- og fjernsynsmodtagning, kan  

 Teleinspektionen stille krav om afhjælpning.
Krav om afhjælpning kan også  

 stilles, selv om anlægget iøvrigt opfylder de tekniske bestemmelser.
 Stk. 3.  Udgifterne til afhjælpning afholdes af  

 tilladelsesindehaveren, medmindre Teleinspektionen træffer anden bestemmelse.
 Stk. 4.  Bestemmelserne i stk. 2-3 kan efter  

 Teleinspektionens vurdering også gøres gældende i tilfælde af forstyrrelse af  

 andre elektriske anlæg.
§ 8.  Teleinspektionen kan til enhver tid foretage  

 kontrol af de af bekendtgørelsen omfattede radioanlæg.
De til kontrollen  

 bemyndigede personer skal til enhver tid mod forevisning af legitimation have  

 uhindret adgang til at kontrollere, at radioanlæggene opfylder de tekniske  

 bestemmelser og tilladelsens vilkår.
Stk. 2.  De oplysninger, der forlanges af  

 Teleinspektionens kontrollanter om radioanlæggets indretning og benyttelse,  

 skal omgående gives.
Kontrollanternes påbud med hensyn til forhold, der er  

 reguleret i denne bekendtgørelse, skal efterkommes.
 Stk. 3.  Såfremt det konstateres, at der fremstilles  

 eller forhandles radioanlæg af godkendt type, som ikke opfylder de  

 specifikationer, i henhold til hvilke godkendelsen er udstedt, eller hvis der  

 lægges hindringer i vejen for en effektiv kontrol af anlæg af en given type,  

 kan godkendelsen og den på grundlag heraf udstedte tilladelse samt det i  

 forbindelse hermed meddelte P&T-tilladelsesnummer tilbagekaldes både for  

 allerede ibrugtagne anlæg og for ikke ibrugtagne anlæg.
§ 9.  Radioanlæg, der er godkendt efter de tidligere  

 gældende bestemmelser for radiofjernstyringsanlæg, kan fortsat forhandles og  

 benyttes.
Anlæggene skal overholde de tekniske og administrative  

 bestemmelser, der er knyttet til typegodkendelsen.
§ 10.  Med bøde straffes den, der Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Stk. 3.  Den, som har foretaget installation af  

 radiofjernstyringsanlæg, der ikke opfylder bestemmelserne, eller som bringer  

 allerede eksisterende anlæg i strid med bestemmelserne, kan idømmes bøde.
 § 11.  For radioanlæg i Grønland, som er omfattet af  

 denne bekendtgørelse, varetages kontrolfunktionerne, der i bekendtgørelsen er  

 henlagt til Teleinspektionen, af Grønlands hjemmestyre.
 § 12.  Bekendtgørelsen træder i kraft den 14. april  

 1990.
