Nr LSF 18 Forslag til Lov om ændring af lov om radio- og fjernsynsvirksomhed  

 (Reklame i lokalradio m.v.) Fremsat af trafik- og kommunikationsministeren (H.
P.
Clausen) den 14. juni 1988 Vedtaget ved tredjebehandling den 30. juni 1988 Lov nr. 375 af 07/07/1988 § 1 I lov om radio- og fjernsynsvirksomhed, jf. lovbekendtgørelse nr. 451 af  

 25. juni 1987, foretages følgende ændringer:
 1. § 15 a, stk. 2, nr. 3, affattes således:
»3) I selskabet, foreningen el. lign. må erhvervsvirksomheder,  

 bortset fra dagblade og distriktsblade, ikke have bestemmende indflydelse.  

 Tilladelse til selskaber m.v., hvori dagblade eller distriktsblade har  

 bestemmende indflydelse, forudsætter, at lokalradioen eller -tv-stationen  

 opfylder en funktion som forum for en bred lokal debat.« 2. I § 15 a, stk. 4, udgår 2. pkt., og i stedet indsættes:
»Programvirksomheden må ikke omfatte programmer, der udsendes  

 samtidig af en anden indehaver af en tilladelse, medmindre dette i det  

 enkelte tilfælde er særligt begrundet i lokale forhold.
Herudover kan trafik-  

 og kommunikationsministeren tillade samtidig udsendelse af et program i  

 tilfælde, hvor ganske særlige omstændigheder foreligger.« 3. Efter § 15 a, stk. 4, indsættes som nye stykker:
 »Stk. 5. Trafik- og kommunikationsministeren fastsætter regler om,  

 hvorledes reklamer kan indgå i lokalradioernes programvirksomhed, samt om  

 behandlingen i et nævn af klagesager vedrørende reklamernes indhold.
Stk. 6. Efter regler fastsat af ministeren kan der ydes støtte til lokal  

 radiovirksomhed.
Støtten ydes af en fond, der etableres ved lov.« Stk. 5 og 6 bliver herefter stk. 7 og 8.
 4. I § 15 e, stk. 2, indsættes efter 1. pkt. som nyt punktum:
»Ministeren kan gøre undtagelse fra denne bestemmelse i forbindelse  

 med oprettelse af fælles nævn.« 5. I § 15 e, stk. 3, indsættes efter 1. pkt. som nyt punktum:
»Ministeren kan afkorte et nævns funktionsperiode i forbindelse med  

 oprettelse af et fælles nævn, forudsat at et flertal af det pågældende nævns  

 medlemmer vedtager dette.« 6. I § 15 f, stk. 4, nr. 3, ændres »§ 15 a, stk. 5,» til:  

 »§ 15 a, stk. 7,».
 7. I § 15 h, stk. 1, indsættes efter nr. 3 som nyt nummer:
»4) At træffe den endelige administrative afgørelse i sager om  

 tilladelseshaveres udøvelse af programvirksomheden, hvor sådanne sager  

 omfatter flere lokalområder.« Nr. 4 bliver herefter nr. 5.
 8. I § 15 i indsættes efter »§ 15 a, stk. 4«: »og  

 stk. 5,».
 9. I § 22, stk. 2, indsættes efter »§ 15 a, stk. 5,»:  

 »§ 15 a, stk. 7,».
§ 2 Loven træder i kraft den 1. august 1988.
Oprindeligt fremsat forslag § 1 I lov om radio- og fjernsynsvirksomhed, jf. lovbekendtgørelse nr. 451 af  

 25. juni 1987 foretages følgende ændringer:
 1. § 15 a, stk. 2, nr. 3, affattes således:
»3) I selskabet, foreningen el.lign., må erhvervsvirksomheder,  

 bortset fra dagblade, ikke have bestemmende indflydelse.
Tilladelse til  

 selskaber m.v., hvori dagblade har bestemmende indflydelse, forudsætter, at  

 lokalradioen eller -tv-stationen opfylder en funktion som forum for en bred  

 lokal debat.« 2. I § 15 a, stk. 4, udgår 2. pkt., og følgende indsættes efter 1.  

 pkt.:
»Programvirksomheden må ikke omfatte programmer, der udsendes  

 samtidig af en anden indehaver af en tilladelse, medmindre dette i det  

 enkelte tilfælde er særlig begrundet i lokale forhold.
Herudover kan trafik-  

 og kommunikationsministeren tillade samtidig udsendelse af et program i  

 tilfælde, hvor ganske særlige omstændigheder foreligger.« 3. Efter § 15 a, stk. 4, indsættes som nye stykker:
 Stk. 5. Trafik- og kommunikationsministeren fastsætter regler om,  

 hvorledes reklamer kan indgå i lokalradioernes programvirksomhed, samt om  

 behandlingen i et nævn af klagesager vedrørende reklamernes indhold.
Stk. 6. Efter regler fastsat af ministeren, kan der ydes støtte til lokal  

 radiovirksomhed.
Støtten ydes af en fond, der etableres ved lov.' Stk. 5 og 6 bliver herefter stk. 7 og 8.
 4. I § 15 e, stk. 2, indsættes efter 1. pkt. som nyt punktum:
»Ministeren kan gøre undtagelse fra denne bestemmelse i forbindelse  

 med oprettelse af fælles nævn.« 5. I § 15 e, stk. 3, indsættes efter 1. pkt. som nyt punktum:
»Ministeren kan afkorte et nævns funktionsperiode i forbindelse med  

 oprettelse af et fælles nævn, forudsat at et flertal af det pågældende nævns  

 medlemmer vedtager dette.« 6. I § 15 f, stk. 4, nr. 3, ændres »§ 15 a, stk. 5,» til:  

 »§ 15 a, stk. 7,».
 7. I § 15 h, stk. 1, indsættes efter nr. 3 som nyt nummer:
»4) At træffe den endelige administrative afgørelse i sager om  

 tilladelseshaveres udøvelse af programvirksomheden, hvor sådanne sager  

 omfatter flere lokalområder.« Nr. 4 bliver herefter nr. 5.
 8. I § 15 i indsættes efter »§ 15 a, stk. 4«:
»og stk. 5,» 9. I § 22, stk. 2, indsættes efter »§ 15 a, stk. 5«:
»§ 15 a, stk. 7,» § 2 Loven træder i kraft den 1. august 1988.
Bemærkninger til lovforslaget Almindelige bemærkninger Lovgivningen om lokal radio- og fjernsynsvirksomhed er senest ændret ved  

 lov nr. 876 af 23. december 1987 om ændring af lov om ændring af lov om  

 radio- og fjernsynsvirksomhed (se Folketingstidende 1987-88 1. samling sp.  

 2823, 3379, 3610 og 3927).
 Ændringsloven indebar, at kultur- og kommunikationsministeren i lokale  

 områder, hvor særlige forhold talte derfor, kunne forlænge tilladelserne til  

 forsøgsmæssig fjernsynsvirksomhed indtil den 30. juni 1988.
 Nærværende lovforslag er til dels en gentagelse af det forslag til lov om  

 ændring af lov om radio- og fjernsynsvirksomhed (reklame i lokalradio og  

 -fjernsyn), som blev fremsat i den forrige samling, men ikke blev  

 færdigbehandlet (L 61 - se Folketingstidende 1987-88 1. samling sp. 1169 og  

 1535).
 Det er hovedformålet med lovforslaget at åbne adgang for  

 reklamefinansiering af lokal radiovirksomhed og at skabe mulighed for, at  

 dagblade kan få sendetilladelse til at drive lokalradio og -tv.
 Lovforslaget skal ses i sammenhæng med et særligt lovforslag om etablering  

 af Lokalradiofonden som støtteordning for økonomisk svagt stillede  

 lokalradioer.
Der stilles ikke forslag angående finansieringen af lokal-tv.
Det er  

 regeringens opfattelse, at dette spørgsmål skal tages op, når der er  

 indhøstet erfaringer om indtægtsgrundlaget for TV 2. I denne forbindelse bør  

 revisionen af lovens bestemmelser om TV 2, der efter loven skal ske senest i  

 folketingsåret 1990-91, efter regeringens opfattelse rykkes frem til  

 folketingsåret 1988-89.
 Herudover foreslås nogle mindre vidtrækkende ændringer vedrørende:
 - Samtidig udsendelse af programmer af flere tilladelsershavere.
 - Oprettelsen af lokale radio-/tv-nævn for flere kommuner i fællesskab.
- Udvalget vedr.
Lokal Radio og TV's kompetence i sager, der angår  

 programvirksomhed i forskellige lokalområder.
Bemærkninger til lovforslagets enkelte bestemmelser Til § 1 Til nr. 1 ad § 15 a, stk. 2, nr. 3 Bl.a. på baggrund af den foreslåede indførelse af reklamefinansiering  

 finder ministeriet, at dagblade skal have mulighed for at få tilladelse til  

 lokal radio- og fjernsynsvirksomhed.
Ved »dagblade« forstås i denne forbindelse aviser, der udkommer  

 dagligt eller dog de fleste dage om ugen, og hvis økonomi i det væsentlige  

 hviler på både salg af eksemplarer og annonceindtægter.
Som supplerende  

 kriterier lægges der vægt på, at publikationens hovedindhold er aktuelt  

 nyhedsstof, og at den henvender sig til en bred kreds af læsere og behandler  

 et bredt emneområde.
 Distriktsblade vil ikke kunne få tilladelse.
Det er hensigten at fastholde den nugældende bestemmelse i § 15 a,  

 hvorefter tilladelse ikke kan gives til selskaber m.v., hvori  

 erhvervsvirksomheder har bestemmende indflydelse.
Man foreslår alene, at  

 dagblade undtages fra dette forbud, idet man finder det hensigtsmæssigt, at  

 der ikke sættes særlige begrænsninger for dagbladenes muligheder for at  

 tilpasse sig medieudviklingen.
Det er herved taget i betragtning, at det i henhold til lovens § 15 b,  

 stk. 2, påhviler det lokale nævn at søge at sikre det lokale område en samlet  

 programvirksomhed af alsidig karakter.
Der gives derfor ikke dagblade nogen  

 monopolagtig stilling inden for den lokale nyheds- og meningsformidling, men  

 mulighed for selvstændigt at bidrage til en udvidelse af informations- og  

 ytringsmulighederne i samfundet.
Det opstilles endvidere i bestemmelsen som en forudsætning for tilladelse  

 til et dagblad, at stationen opfylder en rolle som lokalt debatforum.
Dette  

 vil ligge i naturlig forlængelse af pressens funktion i lokalsamfundet, hvor  

 borgere kan komme til orde i avisernes læserbrevkasser, på debatsider og  

 lignende.
Til nr. 2 ad § 15 a, stk. 4 Bestemmelsens 1. pkt. er uændret, hvorefter tilladelseshavere  

 »selvstændigt« skal udøve programvirksomheden.
Formålet med denne  

 regel er navnlig at forebygge, at lokale stationer indgår i  

 »network«, dvs. faste samarbejdsforhold - enten mellem stationer  

 indbyrdes eller mellem stationer og udenforstående foretagender - der  

 resulterer i, at de samme programmer udsendes af flere tilladelseshavere.  

 Dette uanset, om udsendelsen sker samtidig eller på forskellige tidspunkter.
For så vidt angår programmer, der tilgår stationen udefra, indebærer  

 reglen særlig, at en videre spredning eller fordeling kun kan anses for  

 lovlig, hvis der forinden er sket en konkret stillingtagen til et  

 foreliggende program.
Det vil således være udelukket, at den lokale  

 transmission af et program, der føres frem udefra, kan være lovlig, hvis  

 transmissionen foregår samtidig med, at fremføringen sker, eller alene med en  

 minimal tidsforskydning.
Med det foreslåede nye 2. pkt. tilstræbes en præcisering af det nuværende  

 2. pkt.
Som en undtagelse fra 1. pkt.'s generelle forbud mod samtidig  

 udsendelse af programmer, der tilføres udefra, gælder her, at  

 programvirksomheden »kun i særlige tilfælde« må omfatte programmer,  

 der udsendes samtidig af en anden tilladelseshaver.
Efter den foreslåede nye  

 formulering siges det, i overensstemmelse med hovedreglen, at sådan samtidig  

 udsendelse ikke må ske, men at den undtagelsesvis dog kan ske, hvis  

 »dette i det enkelte tilfælde er særlig begrundet i lokale  

 forhold«.
Dvs. at det pågældende program indholdsmæssigt har et  

 tilhørsforhold også til det lokale område, hvor den videre udsendelse  

 gennemføres.
Et meget nærliggende eksempel kunne være transmission fra en  

 sportskamp mellem hold fra de berørte to forskellige lokalområder.
 Med det foreslåede 3. pkt. tilsigtes som en ny regel, at ministeren skal  

 kunne give tilladelse til samsending under ganske ekstraordinære  

 omstændigheder, f.eks. i forbindelse med indsamlinger til velgørende formål  

 af ganske særlig karakter.
Der henvises i øvrigt til den foreslåede nye § 15 h, stk. 1, nr. 4, om  

 Udvalget vedr.
Lokal Radio og TV's adgang til at afgøre sager om  

 programvirksomhed, der berører flere lokale områder.
Til nr. 3 ad § 15 a, stk. 5 og 6 Efter ministeriets vurdering vil det være rigtigt at tillade  

 reklamefinansiering, da dette vil indebære en række fordele, både for  

 medievirksomhederne og det lokale erhvervsliv.
 Ministeriet finder endvidere, at det er uheldigt at arbejde med et  

 reklameforbud, som erfaringerne har vist, at det er forbundet med betydelige  

 vanskeligheder at håndhæve.
 Lokal-tv holdes indtil videre uden for reklameordningen af hensyn til TV  

 2's finansieringsgrundlag.
 Der må fastsættes regler om reklamernes indhold, omfang og placering.
 En af ministeriet iværksat undersøgelse af reklamefinansieringens mulige  

 rolle er foretaget af lektor Lars Grønholdt og professor Flemming Hansen,  

 Handelshøjskolen i København, og offentliggjort i »Reklame i nærradio og  

 lokal-tv: Nogle afsætningsøkonomiske overvejelser« (januar 1987). Heri  

 hedder det bl.a.:
 »På nærradioens område har det været antaget, at et prisniveau, som  

 det der kendes i andre europæiske lande på 15 kr. pr. 30 sek. spot for 1000  

 lyttere, er realistisk.
. . . Med et fuldt udbygget nærradio-net finansieret af reklame estimeres  

 omsætningen til 270 mill. kr.
Det er påpeget, at en sådan udbygning tager  

 tid.
Dels fordi annoncørerne skal vænnes til det nye medium, dels fordi  

 stationerne selv skal tilpasse sig hinanden i potentielle lokalområder, dels  

 fordi opbygningen af en effektiv salgsorganisation i sig selv er tidkrævende.
Det er påpeget, at den potentielle radioreklameomsætning i stor  

 udstrækning vil være af lokal karakter.
Den vil dels komme som en udvidelse  

 af lokalannonceringens omfang, dels vil den blive hentet fra tryksagsreklame,  

 distriktsblade og lokale dagblade.
Et fuldt udbygget reklamefinansieret  

 nærradio-net vil bestå af et antal nærradioer centralt placeret i forhold til  

 væsentlige handelsområder og -distrikter.
Der vil herudover være mulighed for  

 mere specialiserede radioer finansieret ad anden vej, dels i mindre  

 geografiske områder, dels henvendende sig til specielle  

 modtagergrupper.« En række hovedprincipper bør efter ministeriets opfattelse være fælles for  

 reklamevirksomheden såvel på landsdækkende/regionalt som på lokalt plan.
 Der gælder således følgende forhold:
 Der må fastsættes grænser for den del af udsendelsestiden, som anvendes  

 til reklamer.
 Reklameindslag skal klart identificeres i forhold til programvirksomheden  

 i øvrigt.
 Der skal fastsættes regler for reklameindslagenes indhold, således at  

 etiske hensyn tilgodeses.
 Der må på den anden side tages hensyn til de særlige forhold, som vil gøre  

 sig gældende ved lokal radiovirksomhed.
 Skematisk kan den påtænkte ordning fremstilles således:
 Der åbnes adgang for reklamefinansiering af lokalradio.
 Ved reklame forstås anbefaling af og henvisning til varer og virksomheder  

 i kommercielt øjemed, jf. nærmere vejledning af 14. september 1987 angående  

 forbudet mod reklame m.v.
I de regler, der fastsættes, vil blandt andet indgå, at den samlede  

 reklametid højst må udgøre 10 pct. af den samlede daglige sendetid og højst 6  

 minutter pr. time.
Redaktionelt stof og reklamer skal holdes adskilt, og  

 reklameindslag skal tydeligt identificeres som sådanne.
 De lokale nævn påser, at reglerne om reklamers placering og omfang  

 overholdes.
 Regler svarende til bekendtgørelse nr. 416 af 18. juni 1987 om indholdet  

 af reklameindslag, der bringes i TV 2, bør gælde for reklameindslag i  

 lokalradioer med undtagelsen af følgende:
 Bekendtgørelsens § 2, stk. 2 (om forbud mod programmedarbejdernes  

 medvirken i reklameudsendelser) og § 6 og § 7 (om forbud mod reklamering for  

 økonomiske interessegrupper samt religiøse og politiske anskuelser).
 Baggrunden for, at § 2, stk. 2, ikke bør gælde for lokalradioer er, at det  

 på grund af mediets og reklameindslagenes karakter ikke kan anses for  

 ønskeligt at indføre en sådan begrænsning.
Baggrunden for, at § 6 og § 7 ikke bør gælde for lokalradio er, at der i  

 mange tilfælde er tale om meningsradioer, som er knyttet til særlige  

 interessegrupper.
Desuden tillader den gældende lov salg af sendetid også til  

 politiske partier og religiøse samfund og bevægelser.
 Afgørelser i klagesager vedrørende reklamernes indhold bør træffes af et  

 nævn, eventuelt det i henhold til § 19 b i loven om radio- og  

 fjernsynsvirksomhed nedsatte reklamenævn.
Til nr. 4 ad § 15 e, stk. 2 Det er hensigten med forslaget, at antallet af et nævns medlemmer skal  

 kunne udvides for at lette oprettelsen af fælles nævn i områder, hvor en  

 eller flere kommuner med meget begrænset eller slet ingen egen lokal  

 programvirksomhed i løbet af nævnenes ordinære funktionsperiode ønskes  

 tilsluttet nævnet i en nabokommune, hvor der foregår en sådan virksomhed.
Forslaget indebærer, at ministeren efter forslag fra de berørte  

 kommunalbestyrelser og nævn, kan give tilladelse til, at et nævn  

midlertidigt udvides.
Kommunalbestyrelsernes accept af udvidelsen bør  

 foreligge, fordi det er kommunalbestyrelserne, der træffer beslutning om, at  

 der skal oprettes et fælles nævn, der omfatter de berørte kommuner.
Udvidelsen bør ske med et lige antal medlemmer (2, 4 eller 6) fra  

 nabokommunen.
Disse udpeges på kommunalbestyrelsens initiativ efter de i  

 bestemmelsen anførte regler.
Der kan vælges lige mange kommunalbestyrelses-  

 og foreningsrepræsentanter.
Antallet af nyvalgte nævnsmedlemmer bør sættes  

 til under halvdelen af det oprindelige nævn, således at det nye fælles nævn  

 ikke får et uforholdsmæssigt stort antal medlemmer.
 På grund af de særlige forhold i det storkøbenhavnske område, hvor et  

 stort antal kommuner må dele et fåtal af tv-frekvenser, bør der her  

permanent være mulighed for oprettelse af fælles nævn med flere end 13  

 medlemmer.
Til nr. 5 ad § 15 e, stk. 3 Forslaget skal gøre det muligt, at lokale nævn lovligt skal kunne  

 nedlægges i løbet af den normale funktionsperiode med henblik på oprettelse  

 af et nyt fælles nævn, forudsat at et flertal af det pågældende nævns  

 medlemmer ønsker dette.
Herved undgår man, at der opstår tvivl, om et nævn  

 vil kunne nedlægges, hvis et eller flere medlemmer modsætter sig  

 nedlæggelsen.
Til nr. 6, 8 og 9 ad § 15 f, stk. 4, nr. 3, § 15 i og § 22 Forslagene indeholder ændringer i konsekvens af forslagene under nr. 3.
Til nr. 7 ad § 15 h, stk. 1, nr. 4 Bestemmelserne i § 15 a, stk. 4, om selvstændighed med hensyn til  

 udøvelsen af programvirksomheden vil kunne berøre lokalradio- og  

 tv-virksomheder i 2 eller flere lokale områder.
Det enkelte lokale nævn vil i  

 sådanne tilfælde ikke altid være i stand til at kontrollere, om forbudet mod  

 såkaldt network overholdes.
Det er således hensigtsmæssigt, at denne opgave  

 overlades til det centrale udvalg.
Til § 2 Det foreslås, at loven træder i kraft den 1. august 1988.
 Før reklameordningen kan iværksættes, skal der udarbejdes regler om,  

 hvorledes reklamer kan indgå i programvirksomheden, samt om, hvorledes sager  

 om reklamernes indhold skal behandles.
Efter 2. behandling den 28. juni 1988 § 1 I lov om radio- og fjernsynsvirksomhed, jf. lovbekendtgørelse nr. 451 af  

 25. juni 1987, foretages følgende ændringer:
 1. § 15 a, stk. 2, nr. 3, affattes således:
»3) I selskabet, foreningen el. lign. må erhvervsvirksomheder,  

 bortset fra dagblade og distriktsblade, ikke have bestemmende indflydelse.  

 Tilladelse til selskaber m.v., hvori dagblade eller distriktsblade har  

 bestemmende indflydelse, forudsætter, at lokalradioen eller -tv-stationen  

 opfylder en funktion som forum for en bred lokal debat.« 2. I § 15 a, stk. 4, udgår 2. pkt., og i stedet indsættes:
»Programvirksomheden må ikke omfatte programmer, der udsendes  

 samtidig af en anden indehaver af en tilladelse, medmindre dette i det  

 enkelte tilfælde er særligt begrundet i lokale forhold.
Herudover kan trafik-  

 og kommunikationsministeren tillade samtidig udsendelse af et program i  

 tilfælde, hvor ganske særlige omstændigheder foreligger.« 3. Efter § 15 a, stk. 4, indsættes som nye stykker:
 »Stk. 5. Trafik- og kommunikationsministeren fastsætter regler om,  

 hvorledes reklamer kan indgå i lokalradioernes programvirksomhed, samt om  

 behandlingen i et nævn af klagesager vedrørende reklamernes indhold.
Stk. 6. Efter regler fastsat af ministeren kan der ydes støtte til lokal  

 radiovirksomhed.
Støtten ydes af en fond, der etableres ved lov.« Stk. 5 og 6 bliver herefter stk. 7 og 8.
 4. I § 15 e, stk. 2, indsættes efter 1. pkt. som nyt punktum:
»Ministeren kan gøre undtagelse fra denne bestemmelse i forbindelse  

 med oprettelse af fælles nævn.« 5. I § 15 e, stk. 3, indsættes efter 1. pkt. som nyt punktum:
»Ministeren kan afkorte et nævns funktionsperiode i forbindelse med  

 oprettelse af et fælles nævn, forudsat at et flertal af det pågældende nævns  

 medlemmer vedtager dette.« 6. I § 15 f, stk. 4, nr. 3, ændres »§ 15 a, stk. 5,» til:  

 »§ 15 a, stk. 7,».
 7. I § 15 h, stk. 1, indsættes efter nr. 3 som nyt nummer:
»4) At træffe den endelige administrative afgørelse i sager om  

 tilladelseshaveres udøvelse af programvirksomheden, hvor sådanne sager  

 omfatter flere lokalområder.« Nr. 4 bliver herefter nr. 5.
 8. I § 15 i indsættes efter »§ 15 a, stk. 4«: »og  

 stk. 5,».
 9. I § 22, stk. 2, indsættes efter »§ 15 a, stk. 5,»:  

 »§ 15 a, stk. 7,».
§ 2 Loven træder i kraft den 1. august 1988.
Ændringsforslag til 2. beh. den 27. juni 1988 Af Duetoft (CD):
 5) I den under nr. 1 foreslåede affattelse af § 15 a, stk. 2,  

 nr. 3, indsættes i 2. pkt. efter »dagblade«: »eller  

 distriktsblade«.
Bemærkninger Ændringsforslaget er en konsekvens af det i betænkningen under nr. 2  

 stillede ændringsforslag.
