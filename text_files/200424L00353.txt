Betænkning afgivet af Trafikudvalget den 26. maj 2005 Betænkning over Forslag til lov om ændring af lov om havne (Skibsrelaterede hjælpetjenester) [af  

 transport‑ og energiministeren (Flemming Hansen)] 1. Ændringsforslag Transport- og energiministeren har stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 6. april 2005 og var til 1.  

 behandling den 19. april 2005. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 14. marts 2005 dette  

 udkast til udvalget, jf. alm. del − bilag 49. Den 11. april 2005 sendte  

 transport-  

 og energiministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danmarks Skibsmæglerforening, Danske Havne og Danske Havnevirksomheder Deputationer Endvidere har følgende mundtligt over for udvalget redegjort for  

 deres holdning til lovforslaget:
Danmarks Skibsmæglerforening, Danske Havne og Danske Havnevirksomheder Spørgsmål Udvalget har stillet 21 spørgsmål til transport- og energiministeren  

 til skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de stillede ændringsforslag.
 Socialdemokratiets medlemmer af udvalget noterer med  

 tilfredshed, at enkelte kommunale selvstyrehavne og kommunalt ejede  

 aktieselskabshavne med dette lovforslag får mulighed for at udføre  

 skibsrelaterede hjælpetjenester.
Ved 1. behandling fremlagde Socialdemokraterne en række betragtninger  

 vedrørende  

 det problem, at så relativt få havne ville kunne indgå i den af lovforslaget  

 formulerede forsøgsordning.
Socialdemokraternes primære anke var, at  

 havnene ifølge lovforslaget skulle have en godsomsætning på 3 mio. t gods om  

 året i gennemsnit over de seneste 3 år for at være med i forsøgsordningen.  

 Socialdemokratiet ønskede derfor en lavere grænse, der ville give flere havne  

 adgang til forsøgsordningen.
I høringssvarene havde flere anbefalet en  

 halvering  

 af denne grænse til 1,5 mio. t gods om året  Socialdemokratiet fandt  

 denne grænse  

 rimelig.
 Derfor er det med stor tilfredshed, at Socialdemokratiet har noteret  

 sig transport-  

 og energiministerens ændringsforslag, der netop imødekommer dette ønske.
Socialdemokratiet vil følge forsøgsordningen meget tæt.
Socialdemokraterne  

 er bevidste om, at forsøgsperiodens længde kan være problematisk kort,  

 hvorfor S  

 som udgangspunkt er positivt indstillede over for en forlængelse af denne  

 periode.
Socialdemokratiet er ligeledes bevidst om, at Europaparlamentet har  

 udarbejdet et direktiv for dette område, hvorfor S er parate til at foretage  

 ændringer  

 og tilpasninger som konsekvens af dette direktiv.
Socialdemokratiet har  

 tillige  

 noteret sig et ønske fra flere af høringsparterne om, at lignende  

 liberaliseringer foretages, for så vidt angår lodsning, men S afventer  

 kommende  

 lovgivning på området.
 Enhedslistens medlem af  

 udvalget støtter de af transport- og energiministeren stillede  

 ændringsforslag,  

 da ændringsforslagene vil gøre det muligt for flere havne at benytte sig af  

 egne skibsrelaterede hjælpetjenester, hvor man kan dokumentere, at de private  

 selskaber ikke yder denne service eller ikke yder den til havnenes  

 tilfredshed.
Enhedslisten ser  

 lovforslaget som en forbedring af de nuværende forhold, men vil gerne  

 understrege,  

 at EL mener, at der er tale om meget små forbedringer, og at en række af de  

 vilkår, der gives for at indgå i denne forsøgsordning, er for stramme.
Dette  

 gælder dokumentationsreglerne og reglerne om adskillelse af selskaber, som  

 navnlig for de små havne kan blive en forhindring for at udvikle havnen.  

 Forsøgsperiodens længde er heller ikke tilstrækkelig og kan forhindre, at det  

 bliver muligt at se et egentlig resultat.
I forbindelse med kommende  

 EU-direktiver på havneområdet vil Enhedslisten på det kraftigste understrege,  

 at der med støtten til dette lovforslag på ingen måde er givet tilsagn, hvad  

 angår direktivernes indhold.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 transport- og energiministeren,  

  

 tiltrådt af  

  

 udvalget:
Til § 1 1)  

  

 I det under  

  

 nr. 3  

  

 foreslåede  

  

 § 9, stk. 7,  

  

 ændres »3 millioner« til: »1,5 mio.«.
[Ændring af grænse for godsomsætning] 2)  

  

 I rykningsklausulen under  

  

 nr. 3  

  

 ændres »Stk. 7-11 bliver herefter  

 stk. 8-12« til: »Stk. 7-12 bliver herefter stk. 8-13«.
[Konsekvensændring] 3)  

  

 Efter nr. 3 indsættes som nyt  

 nummer:
»01.  

  

 I  

  

 § 9, stk. 9,  

  

 ændres »stk. 12« til: »stk.  

 13«.« [Konsekvensændring] 4)  

  

 I det under  

  

 nr. 5  

  

 foreslåede  

  

 § 10, stk.  

 5,  

  

 ændres »3 millioner« til: »1,5 mio.«.
[Ændring af grænse for godsomsætning] Bemærkninger Til nr. 2 og 3 Der er tale om konsekvensændringer.
Til nr. 1 og 4 Omsætningsgrænsen ændres fra 3 mio. t til 1,5 mio. t, hvorved  

 grænsen vil være i overensstemmelse med omsætningsgrænsen i det  

 direktivforslag  

 om adgang til markedet for havnetjenester, der for øjeblikket forhandles i  

 EU-systemet.
Kim Andersen (V)   

 Gitte Lillelund Bech (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Jens Christian Lund (S)   

 Jytte Wittrock (S)   

 Klaus Hækkerup (S)   

 Magnus Heunicke (S)   

 Poul Andersen (S)   

 Martin Lidegaard (RV)   

 Poul Henrik  

 Hedeboe  

 (SF)   

 Rune Lund (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 2 Oversigt over bilag vedrørende L 143 Bilagsnr.
Titel 1 Høringssvar og høringsnotat, fra transport- og  

 energiministeren 2 Forslag til tidsplan for udvalgets behandling af  

 lovforslaget 3 Henvendelse af 21/4-05 fra Danske Havne 4 Henvendelse af 3/5-05 fra Danmarks Skibsmæglerforening 5 Henvendelse af 11/5-05 fra Danske Havnevirksomheder 6 Henvendelse af 17/5-05 fra Danmarks Skibsmæglerforening 7 1. udkast til betænkning 8 Ændringsforslag, fra transport- og energiministeren 9 2. udkast til betænkning Oversigt over spørgsmål og svar vedrørende L 143 Spm.nr.
