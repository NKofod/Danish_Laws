 I medfør af § 20, stk. 3 og § 27, stk. 1 og 3, i bekendtgørelse nr. 817 af  

 13. november 1986 om visse kreditinstitutter fastsættes:
§ 1 Der skal udarbejdes månedsbalance, foreløbigt årsregnskab og et endeligt  

 årsregnskab affattet i overensstemmelse med den i bilag 1 indeholdte  

 vejledning og fællesformerne L.A., L.B. og L.C.
§ 2 Månedsbalancen indsendes senest 15 arbejdsdage efter udløbet af den  

 foregående måned i et af direktionen underskrevet eksemplar.
§ 3 Foreløbig resultatopgørelse og status m.v. samt eventuelle ekstra noter  

 indsendes såvidt muligt inden udgangen af januar måned underskrevet af  

 direktionen i to eksemplarer.
Tilsynet underettes, såfremt kreditinstituttet  

 foretager ændringer i det allerede indsendte foreløbige materiale vedrørende  

 resultatopgørelse og status, ved indsendelse af to eksemplarer af de sider,  

 hvorpå der er foretaget rettelser med angivelse af dato for rettelsen.
§ 4 Det reviderede og godkendte årsregnskab indsendes - i to af bestyrelsen og  

 direktionen underskrevne eksemplarer - tillige med afskrift af  

 revisionsprotokollen vedrørende årsregnskabet til tilsynet inden 10 dage  

 efter godkendelse af generalforsamlingen og senest 4 måneder efter  

 regnskabsårets udløb.
 Sammen med det endelige årsregnskab indsendes en af direktionen  

 underskrevet erklæring om, at det endelige årsregnskab er i overensstemmelse  

 med den indsendte foreløbige resultatopgørelse og status, eller såfremt dette  

 ikke er tilfældet, en redegørelse for hvilke ændringer, der er foretaget med  

 angivelse af dato for rettelsen.
§ 5 Såfremt kreditinstituttet lader årsregnskabet trykke, skal dette omfatte  

 hele det endelige årsregnskab og årsberetning.
De anførte tal kan afrundes  

 til hele tusinde kroner.
Sammenlignende tal fra forrige år skal anføres.
Et  

 eventuelt trykt regnskab skal indsendes til tilsynet.
 Ønsker et kreditinstitut ved offentliggørelse af årsregnskabet i  

 dagspressen at give regnskabsoplysninger i forkortet form, er dette tilladt  

 under forudsætning af, at det af såvel overskriften som offentliggørelsens  

 helhedsindtryk klart fremgår, at der er tale om et sammendrag af regnskabet.
§ 6 Tilsynet kan træffe bestemmelse om, at oplysningerne i månedsbalance med  

 bilag/månedsstatistik og foreløbig resultatopgørelse og status m.v. skal  

 indberettes på magnetbånd.
§ 7 Indsendelse af månedsbalance i den her foreskrevne form finder for  

 kreditinstitutter første gang sted for januar måned 1988.
 Denne bekendtgørelse træder i kraft 1. januar 1988.
 Bekendtgørelse om visse kreditinstitutters regnskabsaflæggelse af 25.  

 november 1982 ophæves samtidig.
Tilsynet med Banker og Sparekasser København, den 21. december 1987 Eigil Mølgaard /C.
Aa.
Otholm Bilag til bekendtgørelse om visse kreditinstitutters regnskabsaflæggelse  

 m.v.
 Der må ikke oprettes nye poster/underposter udover de i fællesformerne LA,  

 LB og LC angivne, medmindre dette foreskrives af tilsynet. Ønsker et  

 kreditinstitut yderligere specifikation af en post, skal dette ske ved en  

 note.
 I bilaget anvendes betegnelsen kreditinstitutter om selskaber omfattet af  

 lov om visse kreditinstitutter af 14. maj 1980 med senere ændringer.
I.
MÅNEDSBALANCE MED BILAG (Fællesform LA) Debet I fodnoter til månedsbalancen skal angives såvel debet- som kreditbeløb af  

 de udenlandske mellemværender, der indgår i opgørelsen af Danmarks  

 internationale likviditet.
Fodnoten angives som »Kreditinstituttet har  

 mellemværender, der indgår i Danmarks internationale likviditet med  

 ..........kr..« Ved spotforretninger forstås valutaforretninger, der afvikles senest 2  

 bankdage efter indgåelsesdatoen.
 Ved terminsforretninger forstås valutaforretninger, der afvikles 3  

 bankdage efter indgåelsesdatoen eller senere.
 Forretninger i fremmed valuta med såvel valutaudlændinge som  

 valutaudlændinge skal bogføres på dispositionsdagen.
I månedsbalancen bogføres forretninger i fremmed valuta til de pr. ultimo  

 måneden af Danmarks Nationalbank ved den officielle notering fastsatte kurser  

 (middelkurser) med undtagelse af ansvarlig indskudskapital, aktier og  

 obligationer, maskiner og inventar m.v. fast ejendom samt prioritetsgæld i  

 fast ejendom.
For ikke dagligt noterede valutaer anvendes en skønnet kurs.
 Ved agio (ultimo måneden) forstås forskellen mellem værdien af ovennævnte  

 poster omregnet til kroner efter middelkursen pr. ultimo og den bogførte  

 værdi.
 Agio opføres som et nettobeløb under kreditpost 8. Renter og provision  

 (netto) m.v.
 Uafviklede terminsforretninger skal særskilt fremgå som fodnoter til  

 månedsbalancen.
 Udækkede terminsforretninger - jfr. debetpost 12. Andre debetposter -  

 indgår i balancen og kursreguleres som anført ovenfor.
 Uafviklede dækkede terminsforretninger anføres til afviklingskurser.
Debetpost 1. Kassebeholdning Herunder posteres sedler og mønt, indestående på postgiro, checks, kuponer  

 og udtrukne obligationer (forfaldne).
Debetpost 2. Tilgodehavender i Danmarks Nationalbank Debetpost 3. Tilgodehavender i penge- og kreditinstitutter.
 Posten omfatter såvel tilgodehavender i indenlandske som i udenlandske  

 penge- og kreditinstitutter m.v.
 Tilgodehavender hos vekselerere og børsmæglerselskaber må ikke posteres  

 her, men skal bogføres under debetpost 7. Udlån.
Debetpost 4. Obligationer Køb og salg af fonds skal bogføres til de kurser, hvortil transaktionerne  

 har fundet sted.
 Vedhængende renter må ikke indgå i »Obligationer«, men beløbet  

 skal bogføres under kreditpost 8. Renter og provision (netto) m.v.
Ved forfald af en obligation mindskes den post, hvor obligationen er  

 posteret med obligationens indløsningsværdi.
En udtrukken, men endnu ikke  

 forfalden, obligation skal forblive på den post, hvor den hører til indtil  

 forfald.
Under denne post bogføres konvertible obligationer bortset fra konvertible  

 obligationer, der er udstedt som ansvarlig indskudskapital, idet disse  

 posteres under debetpost 6. Aktier m.v.
Under obligationer posteres endvidere  

 partialobligationer, der er uopsigelige og til fast rente.
Andre  

 partialobligationer posteres under debetpost 7. Udlån.
Debetpost 5. Uopsigelige pantebreve til fast rente Herunder posteres alle uopsigelige pantebreve til fast rente bortset fra  

 partialobligationer.
 Køb og salg af pantebreve skal bogføres til de kurser, hvortil  

 transaktionen har fundet sted.
 En ikke indtægtsført underkurs skal være fratrukket aktivet.
 Debetpost 6. Aktier m.v.
Herunder posteres alle aktier.
Endvidere posteres ansvarlig  

 indskudskapital i pengeinstitutter og kreditinstitutter, egne beviser for  

 ansvarlig indskudskapital, andelsbeviser, anpartsbeviser og beviser for  

 indbetalt garantikapital samt investeringsbeviser i investeringsforeninger og  

 lignende.
 Ansvarlig indskudskapital i andre virksomheder end de ovenfor nævnte føres  

 under debetpost 7. Udlån.
 I månedsbalancen skal køb og salg af aktier bogføres til de kurser,  

 hvortil transaktionerne har fundet sted.
 Ved ansvarlig indskudskapital forstås indskud, som ved likvidation træder  

 tilbage for de øvrige kreditorer.
 Der henvises i øvrigt til de generelle bemærkninger til debetpost 4.  

 Obligationer.
Debetpost 7. Udlån Fordringer til retslig inkasso posteres under udlån.
 Hensættelser på udlån fratrækkes de respektive udlån.
 Uopsigelige pantebreve til fast rente posteres under debetpost 5.  

 Uopsigelige pantebreve til fast rente. Øvrige pantebreve herunder pantebreve  

 udstedt til eller tiltransporteret kreditinstituttet samt andre lån med  

 oprindelig aftalt løbetid på 10 år og derover, hvor lånet er baseret på andet  

 pant i debitors faste ejendom (ejerpantebrev, skadesløsbrev), posteres her.
 Uopsigelige pantebreve til variabel rente, hvor det på grund af  

 rentefastsættelsesvilkårene i pantebrevet ikke er muligt at bringe renten op  

 på den til enhver tid værende markedsrente, posteres her.
 Diskonteringskreditter og factoringfordringer posteres her.
 Ansvarlig indskudskapital i andre virksomheder end penge- og  

 kreditinstitutter føres under udlån.
Debetpost 8. Leasingkontrakter Debetpost 9. Garantidebitorer Der henvises til omtalen af modsvarende kreditpost 6. Garantikreditorer.
Debetpost 10. Faste ejendomme Såfremt kreditinstituttet midlertidigt har overtaget en ejendom i  

 forbindelse med afvikling af et engagement, skal denne medtages på  

 ejendomskontoen med et beløb svarende til ejendommens kontante friværdi  

 (differencen mellem handelsværdien og prioritetsgælden omregnet til  

 kontanter) med tillæg af eventuel prioritetsgæld.
Den kontante friværdi  

 krediteres debetpost 7. Udlån, og prioritetsgælden posteres under kreditpost  

 7. Andre kreditposter.
 Med hensyn til postering af ejendomsinteresser henvises til bemærkningerne  

 under aktivpost 10. Faste ejendomme.
 Debetpost 11. Maskiner og inventar m.v.
 Denne post omfatter f.eks. kreditinstituttets inventar, kontormaskiner,  

 transportmidler, EDB-anlæg, boksanlæg og aktiverede ombygningsomkostninger i  

 lejede lokaler.
Debetpost 12. Andre debetposter Herunder posteres forskellige debitorer, tilgodehavende renter, goodwill,  

 børs- og stempelmærker m.v. forudbetalt skat i form af fratrukket kuponskat  

 vedrørende kreditinstituttets værdipapirporteføljer, lejebinding i  

 Grundejernes Investeringsfond og bogføringsdifferencer.
Herudover må der ikke  

 posteres udgiftsposter, der skal tages til udgift i resultatopgørelsen.
Terminsforretninger skal bogføres under denne post, i det omfang de er  

 udækkede.
Modposten posteres under kreditpost 7. Andre kreditposter.
 En valutaterminsforretning i en bestemt valuta anses for dækket af en  

 modgående valutaterminsforretning i samme valuta, modtaget eller afgivet  

 deposit i samme valuta, såfremt den tidsmæssige forskel mellem de to  

 forretningers løbetid ikke overstiger et år.
 En valutaterminsforretning kan dækkes ved en modpost i ansvarlig  

 indskudskapital i samme udenlandske valuta, som har et opsigelsesvarsel fra  

 kreditinstituttets side på et år eller derunder, eller hvor  

 tilbagebetalingsfristen er et år eller derunder.
 For fondsterminsforretninger gælder tilsvarende regler som for  

 valutaterminsforretninger, dog således, at dækningen opgøres fondskode for  

 fondskode.
I en fodnote til de offentliggjorte månedsbalancer og årsregnskaber gives  

 oplysning om beløbet for samtlige terminsforretninger, særskilt for valuta-  

 og for fondsterminsforretninger og særskilt for købs- og  

 salgsterminsforretninger.
Valuta og fonds købt og solgt på termin optages til  

 de faktiske aftalte kurser.
Debetpost 13. Omkostninger Her posteres de udgifter og omkostninger, som indgår i resultatopgørelsen,  

 jfr. det under resultatopgørelsens post 5 anførte.
Kredit Kreditpost 1. Indlån Herunder posteres indlån af enhver art, som ikke hidrører fra penge eller  

 kreditinstitutter.
Såfremt en væsentlig del af indlånene ikke er på  

 anfordring, anføres i en note fordelingen på anfordring og med  

 opsigelsesvarsel, opsigelsesvarslets længde skal anføres.
Kreditpost 2. Obligationsgæld I en note skal de enkelte serier specificeres.
Kreditpost 3. Gæld til Danmarks Nationalbank Kreditpost 4. Gæld til penge- og kreditinstitutter Posten omfatter såvel gæld til indenlandske som udenlandske penge- og  

 kreditinstitutter.
 Gæld til vekselerere og børsmæglerselskaber må ikke føres her, men skal  

 føres under kreditpost 1. Indlån.
Kreditpost 5. Leasingforpligtelser Herunder posteres de forpligtelser, som kreditinstituttet har indgået med  

 leasingselskaber for så vidt disse er af en ikke ubetydelig størrelse.
Kreditpost 6. Garantikreditorer Under denne post posteres finansgarantier, som kreditinstituttet har  

 afgivet overfor bl.a. pengeinstitutter, for pantebreve samt andre garantier  

 herunder arbejdsgarantier.
Posten skal stemme overens med debetpost 9.  

 Garantidebitorer.
Kreditpost 7. Andre kreditposter Under denne post posteres prioritetsgæld i ejendomme, som  

 kreditinstituttet har erhvervet i eget navn.
 Under denne post skal i månedsbalancen f.eks. bogføres ikke hævet udbytte  

 og tantieme samt bogføringsdifferencer.
Under post 7 bogføres også kapitaliserede pensionsforpligtelser, skyldige  

 feriepenge og eventuel skyldig husleje m.v.
Der henvises til bemærkningerne  

 under passivpost 7. Andre passiver.
 Under denne post må i månedsbalancen kun medtages egentlige kreditorkonti  

 altså ikke indtægtsposter, der ved årsopgørelsen skal føres til indtægt i  

 resultatopgørelsen.
 Vedrørende terminsforretninger henvises til bemærkningerne under debetpost  

 12. Andre debetposter.
 Endelig føres under denne post akkumuleret udskudt skat henholdsvis  

 eventualskat vedrørende kreditinstituttets børsnoterede værdipapirer  

 respektive leasingkontrakter For så vidt angår leasingkontrakter skal dette  

 senest ske i regnskabsåret 1991, jfr. det under resultatopgørelsens post 9.3.  

 anførte.
 Kreditpost 8. Renter og provision (netto) m.v.
Foruden rente- og provisionsindtægter og renteudgifter bogføres her rente  

 af obligationer og udbytte af aktier, rente af ansvarlig indskudskapital m.v.  

 samt andre indtægter.
Endvidere posteres herunder tilbagebetalt skat og  

 fordringer, der er endeligt tabt, såfremt der ikke er foretaget hensættelser  

 på disse fordringer.
 I månedsbalancen skal »Årets nettoresultat« i tiden indtil  

 regnskabets godkendelse på generalforsamlingen posteres under denne post, men  

 uden særskilt specifikation.
 Foretages opskrivning af faste ejendomme i forbindelse med  

 regnskabsaflæggelsen, skal opskrivningsbeløbet ligeledes posteres under denne  

 post indtil godkendelsen på generalforsamlingen.
 Overkurs ved aktieudvidelse henlægges til lovpligtig reservefond.
 Bortset fra disse reguleringer skal reserverne stå uændrede, indtil  

 overskudsfordelingen er vedtaget af generalforsamlingen.
 Kreditpost 9. Ansvarlig indskudskapital m.v.
 Vedrørende definition af ansvarlig indskudskapital se bemærkningerne til  

 debetpost 6. Aktier m.v.
 Tillæg, der ydes i forbindelse med tilbagebetaling af ansvarlig  

 indskudskapital, posteres under kreditpost 7. Andre kreditposter, i takt med  

 udgiftsføringen af tillægget.
 Såfremt konvertibel ansvarlig indskudskapital ombyttes med et nominelt  

 aktiebeløb, der overstiger den ansvarlige indskudskapital, skal denne  

 difference behandles på tilsvarende måde som ved udstedelse af fondsaktier,  

 jfr.det til resultatopgørelsens post 11.4 anførte.
Kreditpost 10. Egenkapital 10.1 Aktiekapital/Indskudskapital 10.2 Reserver, omfatter Lovpligtig reservefond Opskrivningsfond Øvrige reservefonds Se i øvrigt bemærkningerne under afsnit II. Årsregnskab.
 Supplerende oplysninger:
 Sammen med månedsbalancen indsendes kontrolskemaer til tilsynet  

 indeholdende:
 1. En opgørelse i henhold til Bkg. § 9 (soliditet)  

 L.A. 3.
 2. En opgørelse i henhold til Bkg. § 17  

 (kassebeholdning) L.A. 4.
 Endvidere skal kreditinstituttet indsende et skema til måling af ændringer  

 i kursværdi på kreditinstituttets børsnoterede kroneobligationer, som  

 udfyldes i overensstemmelse med de i underbilag 1 anførte retningslinier.
II. ÅRSREGNSKAB (Fællesform LB og LC) Idet der i øvrigt med hensyn til de enkelte posters indhold henvises til  

 bemærkningerne i afsnit I.
Månedsbalance med bilag, skal følgende anføres:
AKTIVER Aktivpost 4. Obligationer Vedrørende værdioptagelse henvises til bekendtgørelse om visse  

 kreditinstitutter § 22, stk. 1 og 5. Udtrukne obligationer optages til en  

 skønnet værdi (en tilbagediskontering fra forfaldstidspunktet til  

 opgørelsestidspunktet foretages med en rentefod, der svarer til den  

 gennemsnitlige obligationsrente pr. 31. december). Udtrukne obligationer med  

 forfald 2. januar optages dog til pari på statusbalancen ultimo det  

 foregående år.
 Obligationer i beholdningen, der er solgt på termin, optages højst til en  

 kurs, der svarer til børskursen ved terminsforretningens indgåelse tillagt  

 den periodeafgrænsede kursgevinst/-tab.
 For udækkede fondsterminsforretninger skal der tages hensyn til den  

 risiko, der hviler på disse forretninger, jfr. bemærkningerne til  

 resultatopgørelsens post 3. Avance og kursregulering af fremmed valuta.
 Vedrørende postering af terminsforretninger henvises til debetpost 12.  

 Andre debetposter.
Aktivpost 5. Uopsigelige pantebreve til fast rente Værdien af de pantebreve, der er opført under denne post, skal reguleres i  

 overensstemmelse med kursudviklingen for sådanne pantebreve.
Vedrørende  

 værdioptagelse henvises i øvrigt til bekendtgørelsen § 22, stk. 5. En ikke  

 indtægtsført underkurs på pantebreve skal være fratrukket aktivet.
 Aktivpost 6. Aktier m.v.
 Vedrørende værdioptagelse henvises til bekendtgørelsen § 22, stk. 1 og 5.
Aktivpost 7. Udlån Se bemærkningerne under debetpost 7. Udlån.
Aktivpost 8. Leasingkontrakter Leasingkontrakter må i årsregnskabet højst optages til værdien i handel og  

 vandel.
I en note til balancen angives efter hvilke principper, selskabets  

 leasingkontrakter afdrages.
Aktivpost 10. Faste ejendomme Vedrørende værdioptagelse henvises til bekendtgørelse om visse  

 kreditinstitutter § 21.
 Der skal ved værdiansættelsen bl.a. tages hensyn til ejendommens  

 prioritering.
 Alle ejendomme, som kreditinstituttet har erhvervet i eget navn, skal  

 bogføres på ejendomskontoen.
 I en note til regnskabet angives den seneste ejendomsværdi, dog således,  

 at uvurderede ejendomme medtages til anskaffelsespris.
 Aktier i ejendomsselskaber posteres under aktivpost 6. Aktier m.v.
 Lån til disse selskaber posteres under aktivpost 7. Udlån.
Aktivpost 12. Andre aktiver Herunder posteres tilgodehavende renter og provision.
PASSIVER Passivpost 7. Andre passiver Herunder posteres forudbetalt og skyldig rente og diskonto.
 Under denne post bogføres endvidere kapitaliserede pensionsforpligtelser.
 Om disse gælder:
 Ubetingede pensionstilsagn, der ikke dækkes ved tegning af forsikring  

 eller på anden aktuarmæssig måde, skal opføres i balance med den  

 kapitaliserede værdi.
 Indeholder pensionstilsagnet alene en ret til en ydelse, der træder  

 tilbage for kreditor, men som skal fyldestgøres før egenkapitalen i tilfælde  

 af likvidation, kræves der ingen henlæggelse til en pensionsfond, men  

 oplysning - i form af en note til regnskabet - om ydelsens kapitaliserede  

 beløb.
Passivpost 8. Egenkapital Under denne post må foruden indbetalt aktiekapital eller indskudskapital  

 kun posteres virkelige reserver, det vil sige reserver, hvis fulde pålydende  

 skønnes i behold.
Konti, der skal virke som korrektiver til de under  

 aktiverne opførte værdier, må ikke opføres under reserver eller i øvrigt  

 blandt passiver, men skal fradrages vedkommende aktivgruppe, således at  

 aktiverne i de offentliggjorte månedsbalancer og status fremtræder med deres  

 reelle værdi.
 Et eventuelt underskud skal fratrækkes egenkapitalen.
 Bevægelser på egenkapitalkonti skal altid passere resultatopgørelsen.
Når et kreditinstitut sammensluttes med et andet selskab, skal den  

 egenkapital, der tilgår det overtagende kreditinstitut, ikke passere  

 resultatopgørelsen.
I en note skal oplyses, hvilket beløb egenkapitalen i den  

 anledning er øget med og navnet på det selskab, der overtages.
Tilsvarende  

 oplysninger skal gives i årsberetningen.
Noter til status Ud over noter vedrørende ændrede vurderings- og regnskabsprincipper, samt  

 noter der er krævet ovenfor, skal der gives følgende særlige oplysninger som  

 noter til de regnskabsposter, hvortil de hører:
 1. Såfremt en realisation af kreditinstituttets  

 aktiver til den i status angivne værdi vil udløse en beskatning, skal dette  

 oplyses (i overensstemmelse med de i aktieselskabslovgivningen gældende  

 regler).
 2. Såfremt kreditinstituttet har optaget obligations-  

 eller gældsbrevslån, hvorefter der gives kreditor ret til rente, hvis  

 størrelse helt eller delvis er afhængig af det udbytte, som  

 kreditinstituttets aktier afkaster eller af årets overskud, skal for hvert  

 lån angives de udestående lånebeløb samt den aftalte forrentning.
 3. Fondstransaktioner omkring ultimo regnskabsåret,  

 såfremt den pr. 31. december bogførte beholdning på afgørende måde afviger  

 fra beholdningen opgjort efter et dispositionsprincip.
 4. Beløbet for de af kreditinstituttet pantsatte  

 obligationer, aktier, pantebreve og lignende.
5. Moderselskaber i koncerner skal angive den samlede  

 værdi i moderselskabets status af kapitalandele i de selskaber, der indgår i  

 koncernen.
Det skal ligeledes angives efter hvilke principper, disse  

 kapitalandele er værdiansat.
 I fodnoterne til aktiv- og passivsiden indgår kun mellemværender, der  

 indgår i Danmarks internationale likviditet.
RESULTATOPGØRELSEN Alle indtægter og udgifter skal periodeafgrænses.
 Der må ikke finde nettoposteringer sted, medmindre det direkte er  

 foreskrevet.
 1. Renteindtægter m.v.
1.1. Rente og provision af udlån og leasingkontrakter 1.2. Rente m.v. af pantebreve 1.3. Rente af obligationer og udbytte af aktier m.v.
1.4. Rente af tilgodehavender i penge- og kreditinstitutter 1.5. Øvrige renteindtægter Ad 1.1. Herunder føres alle indtægter hidrørende fra aktivposterne 7 og 8,  

 jfr. dog det under resultatopgørelsens post 4.3. anførte.
Indtægter af leasingkontrakter opgøres efter ordinære afdrag.
Ved ordinære  

 afdrag foreslås afdrag erlagt i overensstemmelse med den ved  

 leasingkontraktens indgåelse forudsatte afdragsplan.
 Institutter, hvor en væsentlig del af aktivitetsområdet består i  

 leasingaktiviteter, skal dog i en note specificere posten på følgende måde:
 Under leasingafgifter føres endvidere indtægter af provisionslignende  

 karakter oppebåret ved leasing.
I tilfælde, hvor et kreditinstitut yder lån til en kurs under pari, må en  

 efter omstændighederne passende del af kursforskellen - dog højst 3 procent  

 af lånets pålydende - tages til indtægt for det regnskabsår, hvori lånet er  

 ydet.
Resten tages til indtægt i de følgende års regnskaber i forhold til  

 lånets restgæld og restløbetid, jfr. bekendtgørelse om visse  

 kreditinstitutter § 23.
Ad 1.2. Herunder føres rente og indtægtsført underkurs af uopsigelige  

 pantebreve til fast rente - jfr. omtalen under debetpost 5. Uopsigelige  

 pantebreve til fast rente.
Underkursen indtægtsføres efter samme regler som  

 anført ovenfor dog uden den nævnte begrænsning på 3 procent.
Ad 1.3. Herunder posteres alle indtægter hidrørende fra aktivposterne 4.  

 Obligationer og 6. Aktier m.v.
Posten omfatter direkte rente,  

 indeksregulering af obligationer, terminstillæg/-fradrag for  

 obligationsterminsforretninger (netto) og optionspræmier, hvor de  

 underliggende værdipapirer er obligationer (netto), udbytte af aktier samt  

 renteindtægter af garantikapital og ansvarlig indskudskapital.
 Det samlede udbytte fra datterselskaber angives i en note til  

 resultatopgørelsen.
 Kurtage må ikke posteres her, men skal indtægtsføres under post 4.3.  

 Øvrige ordinære indtægter.
 Udbytte af aktier kan først indtægtsføres, når udbyttet er forfaldent.
 Ad 1.4. Herunder føres alle renteindtægter vedrørende aktivposterne 2 og  

 3. Endvidere føres rente af giro under denne post.
 Rente af tilgodehavender hos børsmæglerselskaber og vekselerere m.v. må  

 ikke posteres her, men skal posteres under 1.1. Rente og provision af udlån.
2. Renteudgifter 2.1. Rente til indlån 2.2. Rente til obligationskreditorer 2.3. Rente til penge- og kreditinstitutter 2.4. Rente til ansvarlig indskudskapital og garantikapital 2.5. Øvrige renteudgifter Ad 2.1. Herunder føres alle renteudgifter vedrørende passivpost 1. Indlån.
 Rente til vekselerere og børsmæglerselskaber føres her.
 Posten omfatter således rente til indlån med fradrag af dekortrenter.
 Ad 2.2. Herunder posteres alle renteudgifter vedrørende passivpost 2.  

 Obligationsgæld. (Afgiven kurtage må ikke posteres her, men skal udgiftsføres  

 under post 4.3. Øvrige ordinære indtægter).
 Ad 2.3. Herunder føres alle renteudgifter vedrørende passivposterne 3 og  

 4.
Såfremt der ved tegning af indlån eller ansvarlig indskudskapital er givet  

 løfte om et tillæg f.eks. i forbindelse med tilbagebetaling af den ansvarlige  

 kapital, skal der under henholdsvis post 2.1. og 2.4. udgiftføres en  

 forholdsmæssig andel af dette tillæg.
Det er dog en forudsætning herfor, at  

 indskyderne kun f.eks. i forbindelse med likvidation eller fusion har krav på  

 en forholdsmæssig del af tillægget.
 Ad 2.5. Herunder posteres rentedelen af erlagte leasingafgifter samt  

 øvrige renteudgifter, dog ikke renter af prioritetsgæld, idet disse skal  

 posteres under 4.2. Nettoresultat af drift af fast ejendom.
3. Avance og kursregulering af fremmed valuta Herunder posteres alle kursavancer/-tab på handel med fremmed valuta,  

 kurssikringsfradrag/-tillæg i forbindelse med valutaterminsforretninger,  

 optionspræmier vedrørende valutaoptioner (netto) samt valutakursreguleringer  

 af aktiver og passiver i fremmed valuta.
 Avancen ved kursregulering fremkommer som forskellen mellem primokursen  

 eller en senere anskaffelseskurs og den på opgørelsesdagen gældende  

 middelkurs.
 Såfremt nettoresultatet bliver negativt, skal avancen på fremmed valuta  

 anføres med et negativt fortegn, og ordet »tab« skal anføres i  

 parantes efter teksten.
For terminsforretninger gælder der følgende: Såfremt forretninger, indgået  

 til dækning af valutarisiko på terminsforretninger, er medtaget i ovennævnte  

 kursregulering, foretages en tilsvarende kursregulering af de dækkede  

 terminsforretninger, idet der skal foretages en efterfølgende  

 periodeafgrænsning af kurssikringsgebyrer/valutaterminstillæg forholdsmæssigt  

 efter terminsforretningernes løbetid.
Såfremt de anførte  

 »dækningsforretninger« ikke indgår i ovennævnte kursregulering,  

 skal der heller ikke ske en kursregulering af de dækkede terminsforretninger.  

 Periodeafgrænsning af kurssikringsgebyrer/tillæg skal ske forholdmæssigt  

 efter terminsforretningernes løbetid og omregnes til de på opgørelsesdagen  

 gældende kurser.
 For udækkede terminsforretninger skal der tages hensyn til den kursrisiko,  

 der hviler på disse forretninger, således at forskellen mellem de aftalte  

 kurser og gældende kurser på opgørelsesdagen skal posteres under denne post.  

 For udækkede terminsforretninger kan der som gældende kurser på  

 opgørelsesdagen bruges enten terminskurser for restløbetid af indgåede  

 forretninger eller opgørelsesdagens middelkurs (for ikke dagligt noterede  

 valutaer skønnet kurs), idet der så herefter skal foretages en  

 periodeafgrænsning af kurssikringsgeby rer/valutaterminstillæg  

 forholdsmæssigt efter terminsforretningernes løbetid.
 Den opgjorte nettoavance på terminsforretninger, der indgår i  

 resultatopgørelsen, skal i status modposteres under aktivpost 12. Andre  

 aktiver eller passivpost 7. Andre passiver, på tilsvarende måde som  

 tilgodehavende og skyldige renter.
Kurssvingninger på værdipapirer i udenlandsk valuta som følge af  

 valutakursændring posteres under denne post.
Den resterende regulering i form  

 af svingninger i selve kursen for værdipapiret posteres under kursregulering  

 tilsvarende som for et værdipapir i danske kroner.
 Kursreservationer foretaget af kreditinstituttet posteres under 10.2.  

 Opskrivning/nedskrivning af valutamellemværender.
 Posten omfatter ikke rente af tilgodehavende i fremmed valuta, der føres  

 under indtægtspost 1. Renteindtægter m.v.
 Endelig føres under denne post valutakursregulering af ansvarlig  

 indskudskapital udstedt af kreditinstituttet.
4. Andre ordinære indtægter 4.1. Garantiprovision 4.2. Nettoresultat af drift af fast ejendom (+/-) 4.3. Øvrige ordinære indtægter Ad 4.1. Herunder føres indtægter vedrørende aktivpost 9. Garantidebitorer,  

 herunder provision i forbindelse med garantistillelse for udlandslån.
 Ad 4.2. Nettoresultat af drift af fast ejendom omfatter overskud af  

 ejendomme anført under aktivpost 10. Faste ejendomme, og prioritetsrenter.
Ad 4.3. Her føres avancer ved salg af leasingkontrakter samt indtægter af  

 ikke provisionslignende karakter oppebåret ved leasing.
Hvis der har været  

 hensat på en solgt leasingkontrakt, føres den del af avancen, der svarer til  

 hensættelsen, under resultatopgørelsens post 7.1. I en note til  

 resultatopgørelsen angives disse beløbs størrelse, hvis disse er af en ikke  

 ubetydelig størrelse.
 Provisioner i forbindelse med betalinger til og fra udlandet og i  

 forbindelse med formidling af udlandslån samt inkassoprovision m.v. posteres  

 under denne post.
 Herunder føres endvidere kurtage ved handel med værdipapirer opgjort  

 netto.
 Endvidere omfatter posten alle årligt tilbagevendende ordinære indtægter  

 ved kreditinstitutvirksomhed, der ikke kan posteres under andre poster.
5. Omkostninger 5.1. Lønninger og vederlag til bestyrelse og direktion m.v.
 5.2. Lønninger til personale m.v.
 5.3. Husleje og intern lejeværdi af lokaler i egne ejendomme m.v.
5.4. Kontorudgifter 5.5. Reparation og vedligeholdelse 5.6. Annoncer, reklame, rejser og kursusudgifter m.v.
5.7. Øvrige omkostninger Ad 5.1. Denne post omfatter lønninger og vederlag inkl. eventuelle  

 pensionsbidrag til repræsentantskab, bestyrelse og direktion.
Posten skal  

 indeholde eventuel tantieme.
 Ad 5.2. Herunder føres foruden den egentlige løn, feriepenge (se  

 passivpost 7. Andre passiver), ATP, beløb ydet til lønmodtagernes  

 garantifond, beløb ydet til sygedagpengeordningen, arbejdsgivernes  

 overenskomstmæssige pensionsbidrag til endnu ikke pensionerede medarbejdere,  

 løbende bidrag til pensionerede medarbejdere samt jubilæumsgratiale.
Ad 5.3. Herunder posteres husleje af lejede lokaler, ligesom  

 kreditinstituttet skal beregne husleje af lokaler i egen ejendom.
Den  

 tilsvarende indtægt føres under post 4.2. Nettoresultat af drift af fast  

 ejendom.
Den beregnede husleje fastsættes ud fra markedslejen, d.v.s, hvad  

 tilsvarende lokaler af samme kvalitet og med samme beliggenhed måtte koste.  

 Her posteres ligeledes belysning, opvarmning, rengøring m.v.
Såfremt  

 kreditinstituttet selv har ansat rengøringspersonale, føres lønudgifter under  

 post 5.2. Lønninger til personale m.v.
 Ad 5.4. Poster omfatter f.eks.kontorartikler, tryksager, porto, telefon,  

 telex, leje af EDB-anlæg og udgifter til EDB-servicekørsel.
 Endvidere kan der under denne post foretages sådanne afskrivninger på  

 driftsmidler, der af skattevæsenet accepteres som omkostninger, og som  

 udgiftsføres i det pågældende regnskabsår.
Ad 5.5. Posten omfatter reparation og vedligeholdelse af løsøre (biler,  

 inventar m.v.) og reparation af lokaler.
Såfremt der ved reparation sker en  

 værdiforbedring af lokalerne, skal der foretages en aktivering (enten på  

 ejendomskonto eller ved lejede lokaler på inventarkonto), hvorefter beløbet  

 afskrives under resultatopgørelsesposterne 6.4. Faste ejendomme eller 6.3.  

 Maskiner og inventar m.v. efter de i § 21 i bekendtgørelse om visse  

 kreditinstitutter angivne regler.
 Ad 5.6. Herunder posteres udgifter til annoncer, reklame, rejser,  

 undervisning samt i øvrigt omkostninger, der har karakter af  

 udviklingsomkostninger.
 Ad 5.7. Øvrige omkostninger omfatter f.eks. afgifter, diæter,  

 kørselsgodtgørelse, honorarer til eksterne revisorer, kassedifferencer,  

 repræsentation, forsikringer af enhver art, herunder vagttjeneste og  

 alarmsystemer, afgift til organisationer og tilsynet.
6. Afskrivninger og hensættelser 6.1. Udlån og garantidebitorer 6.2. Leasingkontrakter 6.3. Maskiner og inventar m.v.
6.4. Faste ejendomme 6.5. Andre aktiver Afskrivninger og hensættelser skal ske i overensstemmelse med god  

 regnskabsskik og under hensyntagen til værdioptagelsesreglerne.
I forbindelse med udarbejdelsen af resultatopgørelsen skal der foretages  

 en nøje gennemgang af samtlige udestående fordringer, herunder  

 leasingkontrakter og en individuel bedømmelse af den risiko, som de enkelte  

 engagementer måtte rumme.
Herefter foretages sådanne afskrivninger eller  

 hensættelser til tab på disse fordringer, som kreditinstituttets ledelse  

 skønner nødvendig.
 Afskrivninger og hensættelser skal ikke alene ske for så vidt angår  

 konstaterede, men også for sandsynliggjorte tab.
I det omfang der er tale om en hensættelse og ikke et endeligt afskrevet  

 tab, skal kreditinstituttet bogføre beløbet på en hensættelseskonto.
Denne  

 konto fratrækkes den debet-/aktivpost, hvor hensættelsen er foretaget,  

 således at aktiverne fremtræder med deres virkelige værdi.
Ved hensættelse på garantier overføres en til hensættelsen svarende andel  

 af garantien til post 12. Andre aktiver, og post 7. Andre passiver.
Herefter  

 krediteres andre aktiver for den foretagne hensættelse, der udgiftsføres  

 under post 6.1. Udlån og garantidebitorer.
 Overførsel af hensættelser kan finde sted fra en individuel fordring til  

 en anden og fra en lånekategori til en anden, uden at beløbet behøver at  

 passere resultatopgørelsen.
Tilbageføring af tilskrevne renter må ikke finde sted.
For debitorer, der  

 har standset betalingerne eller er erklæret konkurs, kan indtægtsføring af  

 renter ophøre i det omfang, renten kan anses som uerholdelig.
Indgår renten  

 alligevel på et senere tidspunkt, skal den indtægtsføres under post 1.1.  

 Rente og provision af udlån.
 Ad 6.1. Herunder føres alle afskrivninger og hensættelser på udestående  

 fordringer inkl. garantier samt afskrivninger på fordringer til retslig  

 inkasso.
 Ad.6.2. Her føres hensættelser på leasingkontrakter samt konstaterede tab  

 ved salg af leasingkontrakter.
 Ad 6.3. Posten omfatter afskrivninger på maskiner, inventar,  

 transportmidler, EDB-anlæg, indretning af lejede lokaler og boksanlæg i det  

 omfang, det ikke er bygget sammen med ejendommen, d.v.s. at det lader sig  

 flytte til anvendelse andre steder.
 Ad 6.4. Afskrivning på fast ejendom inkluderer ombygningsomkostninger, der  

 er aktiveret.
 Ad 6.5. Herunder foretages afskrivninger på goodwill, der i henhold til  

 bekendtgørelse om visse kreditinstitutter § 22, stk. 4 årligt afskrives med  

 et rimeligt beløb, dog mindst 25 procent.
7. Ekstraordinære indtægter og udgifter 7.1. Indgået på tidligere afskrevne fordringer 7.2. Øvrige ekstraordinære indtægter 7.3. Ekstraordinære udgifter Ad 7.1. Herunder posteres beløb indgået på tidligere afskrevne fordringer,  

 såvel beløb, der tages til indtægt fra korrektivkonto, som beløb, der har  

 været endeligt afskrevet.
 Ad 7.2. Herunder føres alle indtægter, der ikke er årligt tilbagevendende,  

 f.eks. fortjeneste ved salg af fast ejendom.
 Endvidere posteres her kursgevinst som følge af indfrielse af  

 prioritetsgæld.
Ad 7.3. Ekstraordinære udgifter omfatter f.eks. tab ved salg af egne  

 ejendomme, samtlige omkostninger i forbindelse med kreditinstituttets eget  

 jubilæum, omkostninger ved et kreditinstituts stiftelse, provision til  

 trediemand i forbindelse med optagelse af ansvarlig indskudskapital,  

 omkostninger ved forhøjelse af aktie- eller indskudskapital eller ved  

 erhvervelse af ansvarlig indskudskapital, hvorefter disse omkostninger ikke  

 må opføres som et aktiv.
Endvidere alle udgifter, der ikke er årligt  

 tilbagevendende.
8. Kursreguleringer 8.1. Kursgevinst/kurstab på obligationer (+/-) 8.2. Kursgevinst/kurstab på aktier (+/-) 8.3. Kursgevinst/kurstab på aktier/anparter i datterselskaber (+/-) 8.4. Kursgevinst/kurstab på pantebreve (+/-) Ad 8.1., 8.2. og 8.3. Den samlede kursregulering, d.v.s. såvel realiseret  

 som urealiseret gevinst og tab (inkl. udtrækning), skal nettoposteres under  

 disse poster.
Ved beregning af årets kursgevinst eller kurstab (såvel realiseret som  

 urealiseret) skal udgangspunktet tages i de officielt noterede kurser  

 henholdsvis primo og ultimo og ikke i de kurser, som fondsbeholdningen måtte  

 være optaget til i det enkelte kreditinstitut.
For unoterede papirers  

 vedkommende skal kursen fastsættes i overensstemmelse med bekendtgørelse om  

 visse kreditinstitutter § 22, d.v.s. de må højst optages til den skønnede  

 værdi.
 Vedrørende værdioptagelse og periodisering af fondsterminsforretninger  

 henvises til bemærkningerne under aktivpost 4. Obligationer og til de under  

 post 3. Avance og kursregulering af fremmed valuta i resultatopgørelsen givne  

 retningslinier for værdioptagelse og periodisering af  

 valutaterminsforretninger.
 Ad 8.1. Under denne post føres den samlede kursregulering på obligationer,  

 såvel realiseret som urealiseret gevinst og tab.
Ad 8.3. Den samlede kursregulering af aktier/anparter i datterselskaber,  

 d.v.s. selskaber omfattet af § 30, stk. 1 og § 30, stk. 4, i bekendtgørelse  

 om visse kreditinstitutter, skal føres her bortset fra kursregulering af  

 aktier i ejendomsdatterselskaber som følge af opskrivning/nedskrivning af  

 aktiver, der er bestemt til eje eller vedvarende brug, jfr. bekendtgørelse om  

 visse kreditinstitutter § 21, idet denne skal foretages under  

 kapitalbevægelser som forlods regulering.
Ved opgørelsen af kursreguleringen  

 forudsættes de af datterselskabets ledelse påtænkte udbytter/deklarerede  

 udbytter udskilt fra egenkapitalen i en særlig passivpost, indtil  

 moderselskabets indtægtsførsel har fundet sted.
Ad 8.4. Herunder føres kursreguleringer af uopsigelige pantebreve til fast  

 rente, jfr. aktivpost 5. Uopsigelige pantebreve til fast rente, og pantebreve  

 med variabel rente i det omfang, pantebrevene ikke fuldt ud kan følge  

 markedsrenten.
Der henvises i øvrigt til bemærkningerne under  

 resultatopgørelsesposterne 8.1. og 8.2.
9. Skatter 9.1. Beregnet skat af årets indkomst 9.2. Efterregulering af tidligere års beregnet skat (+/-) 9.3. Udskudt skat af årets indkomst (+/-) Ad 9.1. Her posteres beregnet skat af årets indkomst.
 Ad 9.2. Såfremt der måtte opstå difference mellem faktisk betalt skat og  

 beregnet skat, foretages efterregulering under denne post.
Ad.9.3. Her posteres udskudt skat vedrørende børsnoterede værdipapirer,  

 indlåns-/udlånsrenter samt leasingkontrakter.
For så vidt angår  

 leasingkontrakter skal dette senest ske i regnskabsåret 1991.
10. Kursreservationer 10.1. Opskrivning/nedskrivning af noterede obligationer og aktier (+/-) 10.2. Opskrivning/nedskrivning af valutamellemværender (+/-) Ad 10.1. Denne post skal fremstå som resultat af ændring i  

 vurderingsprincippet ved opgørelsen af fondsbeholdningen i forhold til det  

 foregående år, d.v.s foretages der en reservation eller en ændring i en  

 allerede foretagen reservation, skal denne regulering posteres her.
 Ad 10.2. Under denne post posteres reservationer på gæld eller  

 tilgodehavender i udenlandsk valuta eller ændringer af tidligere års  

 foretagne reservationer.
11. Beløb til forlods henlæggelse 11.1. Overkurs ved aktieudvidelse 11.2. Opskrivning af anlægsaktiver 11.3. Overførsel fra opskrivningsfond 11.4. Øvrige beløb der skal henlægges forlods Ad 11.1. Overkurs ved aktieudvidelse skal, såfremt omkostningerne ikke  

 tages over driften, med fradrag af omkostninger ved kreditinstituttets  

 stiftelse eller aktiekapitalens forhøjelse henlægges til lovpligtig  

 reservefond.
 Ad 11.2. Med hensyn til opskrivning af anlægsaktiver henvises til  

 bekendtgørelse om visse kreditinstitutter § 21, stk. 4.
 Ad 11.4. Under øvrige beløb der skal henlægges forlods, posteres bl.a.  

 overførsel fra een reserve til en anden og overførsel fra reserver til  

 aktiekapitalen (fondsaktier).
12. Forlods henlagt 12.1. Til nedskrivning på andre til vedvarende brug bestemte aktiver 12.2. Fondsaktieemission 12.3. Henlæggelse til opskrivningsfond 12.4. Henlæggelse til lovpligtig reservefond 12.5. Henlæggelse til andre reserver Herunder angives, til hvilke reserver (eventuel aktiekapital) eller formål  

 de forlods henlæggelser er foretaget.
 Post 11. Beløb til forlods henlæggelse, skal stemme med post 12. Forlods  

 henlagt.
13. Overførsler 13.1. Fra forrige år 13.2. Fra frie reserver 13.3. Fra lovpligtig reservefond 14. Underskud 14.1. Årets underskud 14.2. Underskud fra tidligere år Såfremt årets resultat efter overførsel fra/til vedtægtshjemlet  

 kursreguleringsfond og efter opskrivning/nedskrivning af obligationer og  

 aktier viser underskud, skal dette om muligt dækkes ved overførsler under  

 post 13. Overførsler.
 Underskud, der ikke kan dækkes af overførsler, skal overføres til næste  

 år.
Til disposition Med hensyn til fordelingen af det til disposition værende beløb gælder  

 foruden kreditinstituttets vedtægter bestemmelserne i bekendtgørelsens § 28.  

 Anvendelsen af det til disposition værende beløb skal fremgå af  

 resultatopgørelsen.
Årsberetningen Med hensyn til reglerne for udarbejdelse af årsberetningen henledes  

 opmærksomheden på bestemmelserne i bekendtgørelse om visse kreditinstitutter  

 § 19, stk. 1 og § 24.
Koncernregler Vedrørende koncernregnskab henvises til bekendtgørelse om visse  

 kreditinstitutters aflæggelse af koncernregnskab af 21. december 1987. Dette  

 indsendes sammen med det foreløbige årsregnskab.
Bilag 1 Underbilag 1 VEJLEDNING VEDRØRENDE UDFYLDELSE AF SKEMA L.A.7 1. Beregningerne omfatter samtlige kroneobligationer  

 noteret på Københavns Fondsbørs bortset fra indeksobligationer, variabelt  

 forrentede obligationer, aktiekonvertible obligationer, udtrukne obligationer  

 samt præmieobligationer.
2. Beregningen af kursrisikoen finder sted for hver  

 fondskode ved anvendelse af den af Københavns Fondsbørs beregnede  

 kurskorrektionsfaktor.
De konkrete beregninger er anskueliggjort under punkt  

 4.
 For hver fondskode baseres beregningen på kreditinstituttets bogførte  

 beholdning til pålydende værdi ultimo måneden, og hertil lægges indgåede, men  

 endnu uafviklede købsforretninger (spot/termin) og fratrækkes indgåede, men  

 endnu uafviklede salgsforretninger (spot/termin). Resultatet herefter  

 divideres med den af Københavns Fondsbørs opgjorte kurskorrektionsfaktor for  

 den pågældende fondskode multipliceret med 100, og dette resultat summeret  

 over samtlige fondskoder indføjes i posten 1.7. Den matematiske  

 beregningsformel er følgende:
I hvor - I betegner antallet af fondskoder i beholdningen.
 3. Kreditinstitutterne skal ved beregningerne anvende  

 ultimokorrektionsfaktoren, således som den beregnes af Københavns Fondsbørs.
4. Regneeksempel Det antages, at et kreditinstituts fondsbeholdning samt indgåede, men  

 endnu uafviklede købs- og salgsforretninger ultimo måneden kan specificeres  

 på følgende måde:
 På grundlag af ovenstående specifikationer indføres følgende beløb under  

 posterne 1.1. - 1.7. på skema L.A.7:
 5. Under post B på L.A.7 anføres den ansvarlige  

 kapital, således som den på L.A.3 er opgjort i overensstemmelse med § 9 i  

 bekendtgørelse om visse kreditinstitutter.
 6. Under post C på L.A.7 anføres 8% af  

 kreditinstituttets reducerede gælds- og garantiforpligtelser, således som  

 disse er opgjort på L.A.3.
 (*1) Beregnet som ((10.000.000 + 50.000 + 150.000 - 50.000 -  

 100.000)/1.000 = 10.050) + ((8.000.000 + 100.000 + 200.000 - 0 -  

 100.000)/1.000 = 8.200).
 (* 2) Beregnet som ((10.050.000/(100 x 0,20)) + (8.200.000/(100 x  

 0,51)))/1.000.
