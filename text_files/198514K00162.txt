Nr BTL 162 Betænkning over Forslag til lov om telefonapparater   

 Nr L 162 1985-86, 1. samling Blad nr 939 Afgivet af udvalget om offentlige arbejder Afgivet: 19860516 Udvalget har behandlet lovforslaget i en række møder og har herunder stillet spørgsmål til ministeren for offentlige arbejder, som denne har besvaret dels skriftligt, dels i samråd.
Udvalget har modtaget mundtlige og/ eller skriftlige henvendelser fra:
Faglige organisationer ved Jydsk Telefon Aktieselskab, Gladsaxe kommune, GNT Automatic A/ S og GN Telematic A/ S, Industrirådet, Standard Electric Kirk A/ S.
Udvalget lægger vægt på, at der ved lovens ikrafttrædelse tages hensyn til, at tilsvarende liberalisering gennemføres i vore nabolande, således at de danske telefonfabrikkers eventuelle tab af indenlandske markedsandele kan kompenseres ved øget eksport.
Ikrafttrædelsen kan tidligst finde sted 1. januar 1988 efter forhandlinger med telefonfabrikkerne og berørte faglige organisationer.
Udvalget har bemærket, at ministeren i sin fremsættelsestale har tilkendegivet, at liberaliseringen i første omgang kun vil omfatte ekstraapparater hos boligabonnenter.
Udvalget forventer at blive holdt underrettet, inden ministeren tager skridt til eventuelle yderligere liberaliseringer på området.
Herefter indstiller et flertal (udvalget med undtagelse af socialistisk folkepartis medlemmer) lovforslaget til vedtagelse uændret.
Et mindretal (socialistisk folkepartis medlemmer af udvalget) vil redegøre for sin stilling ved lovforslagets 2. behandling.
Ikast (KF) Ahlmann-Ohlsen (KF) Arentoft (KF) Lizzie Lichtenberg (KF) Svend Heiselberg (V) Jens Peter Jensen (V) nfmd.
Brusvang (CD) Inger Stilling Pedersen (KrF) Ole Vagn Christensen (S) Erenbjerg (S) J.
K.
Hansen (S) fmd.
Lerke (S) Helge Mortensen (S) Jimmy Stahr (S) Tommy Dinesen (SF) Ole Henriksen (SF) Bilgrav-Nielsen (RV) Partierne VS, FP og FD havde ikke medlemmer i udvalget.
