Påbud  

 om uhensigtsmæssige arbejdsstillinger og bevægelser ved personlig pleje  

 på  

 badeværelser Nævnet traf følgende A F G Ø R E L S E Arbejdsmiljøklagenævnet er enig med Arbejdsdirektoratet  

 i, at xx skal sikre, at ansatte, der arbejder med hjælp til personlig pleje  

 på  

 badeværelser ikke er udsat for unødige fysiske belastninger og  

 uhensigtsmæssige  

 arbejdsstillinger.
Arbejdsmiljøklagenævnet er enig med Arbejdstilsynet i, at  

 der kan foretages let pleje på badeværelserne.
 Begrundelsen er, at der ikke er tilstrækkelig plads på  

 badeværelserne til, at en hjælper kan stå på begge sider af bækkenstolen ved  

 toilet og håndvask og til, at bækkenstolen kan håndteres inde på  

 badeværelset.  

 Derved får hjælperen lange rækkeafstande og dårlige arbejdsstillinger.
Arbejdsmiljøklagenævnet har lagt vægt på, at afstanden  

 til venstre væg er 41 cm, når bækkenstolen er placeret over toilet.
Nævnet  

 henviser  

 til vejledningen om arbejdets udførelse, hvorefter afstanden bør være mindst  

 75  

 cm for at give hjælperen mulighed for en hensigtsmæssig arbejdsstilling.  

 Afstanden  

 til venstre væg er 25 cm, når bækkenstolen er placeret foran vask.
Afstanden  

 bør ifølge Arbejdstilsynets vejledning her være mindst 60-70 cm for at give  

 plads til en hensigtsmæssig arbejdsstilling.
 Da det er oplyst, at bækkenstolene ikke skubbes på  

 armlænene men på skubbehåndtagene, har nævnet dog i modsætning til  

 Arbejdstilsynet ikke lagt vægt på dette.
 Herudover har Arbejdsmiljøklagenævnet lagt vægt på, at  

 bækkenstolen må trækkes ud på gangen for at vendes.
 Arbejdsmiljøklagenævnet henviser til § 38 i  

 arbejdsmiljøloven, jf. lov nr. 784 af 11. oktober 1999, til § 4 og § 17 i  

 Beskæftigelsesministeriets bekendtgørelse nr. 559 af 17. juni 2004 om  

 arbejdets  

 udførelse.
 Arbejdsmiljøklagenævnet fastholder således  

 Arbejdstilsynets afgørelse af 31. januar 2005.
 Nævnets afgørelse skal efterkommes senest den 1. august  

 2006.
 Tilbagemelding skal ske til Arbejdstilsynet senest den  

 8. august 2006.
 ./. Der er vedlagt en kopi af afgørelsen til  

 repræsentanten  

 for de ansatte.
På klagenævnets vegne Sign.
1. Sagsforløb Arbejdstilsynet fremstiller sagen på følgende måde:
  Under besøget så Arbejdstilsynet på personlig pleje  

 af en beboer på et badeværelse på afdeling A, stue 8.
Beboeren var kørestolsbruger, men kunne hjælpe lidt til  

 selv med at tørre sig på arme og overkrop samt løfte arme og læne sig frem  

 over.
Beboeren vejede mellem 75 og 80 kg.
Arbejdstilsynet overværede plejesituationen fra, at  

 beboeren var placeret over toilettet, siddende på en bækkenstol i  

 badeværelset  

 og skulle til at blive skyllet med varmt vand og sæbes ind.
Der var en  

 hjælper,  

 der var i gang med dette.
Hjælperen stod skiftevis på begge sider af beboeren  

 og vaskede beboeren med sæbe.
Herved stod hjælperen på venstre og højre side  

 af  

 toilettet.
Hjælperen stod på venstre side med siden mod beboerens side.  

 Hjælperen stod i skridt stående med lang række afstande og drejet ryg for at  

 vaske beboerens side og arme.
På højre side af toilettet stod hjælperen med  

 front imod beboerens side under vask og havde her mulighed for at gå ned i  

 knæ  

 uden at skulle dreje i ryggen og have lange rækkeafstande.
Under vask af fødderne og underbenene gik hjælperen i  

 hug foran beboeren for at nå ned til fødderne.
Beboerens hår blev vasket fra  

 højre side.
Beboeren blev skubbet frem fra toilettet med hjælp fra  

 to hjælpere og vasket bag på.
Herved stod der en hjælper på begge sider af  

 beboeren og trak bækkenstolen frem.
Beboeren blev herefter skyllet med vand  

 og  

 tørret, som foregik på samme måde som ved vask.
 Beboeren blev skubbet ud i gangen og bakket ind i  

 stuen/soveværelset, da der ingen vendemuligheder var.
Det blev af ledelsen oplyst og det fremgår af beboerens  

 arbejdsbeskrivelse, at der ligeledes blev udført vask af ansigtet, barberet  

 skæg og redt hår ved øvre toilette.
Dette foregik siddende på bækkenstolen  

 foran håndvasken.
Beboeren skulle have fuld hjælp til dette.
 Det blev af de ansatte oplyst, at døren til badeværelset  

 ikke blev lukket under personlig hygiejne, da der så ofte blev meget varmt.
 Det fremgår af beboerens arbejdsbeskrivelse, at  

 toiletbesøg foregår ved, at beboeren bliver skubbet over toilettet.
 Der blev taget mål i badeværelset med bækkenstolen  

 placeret over toilettet og foran håndvasken:
 Bækkenstol placeret over toilet:
-  

 	  

 Fra bækkenstol til ve.  

 væg: 41 cm -  

 	  

 Fra bækkenstol til hø.  

 væg: 115cm -  

 	  

 Fra bækkenstol til  

 døråbning: 100cm Bækkenstol placeret ved håndvask:
-  

 	  

 Hø. side af håndvask  

 til væg: 95 cm -  

 	  

 Ve. side af håndvask  

 til væg: 25 cm -  

 	  

 Bag bækkenstol til  

 væg: 87 cm -  

 	  

 Mellem bækkenstol og  

 toilet: 48 cm Bækkenstolen var ca. 60 cm bred.
Det blev oplyst, at der boede 24 beboere på afdeling A  

 og 24 beboere på afdeling E.
Badeværelserne på afdelingerne var identiske.  

 Det  

 blev på tidligere besøg oplyst, at næsten alle beboere skulle have mere eller  

 mindre hjælp ved personlig pleje. 2. Arbejdstilsynets  

 afgørelse Arbejdstilsynet traf den 31. januar 2005 følgende  

 afgørelse:  Virksomheden skal sikre, at ansatte, der arbejder med hjælp  

 til  

 personlig pleje på badeværelser, ikke er udsat for unødige fysiske  

 belastninger  

 og uhensigtsmæssige arbejdsstillinger og -bevægelser.
Arbejdet skal  

 planlægges  

 og tilrettelægges således, at det kan udføres sikkerheds- og sundhedsmæssigt  

 fuldt forsvarligt. Arbejdstilsynet vurderede følgende:
Det er Arbejdstilsynet vurdering, at de ansatte, der  

 hjælper med personlig pleje, er udsat for uhensigtsmæssige arbejdsstillinger  

 og  

 -bevægelser og unødige fysiske belastninger, der på kortere eller længer sigt  

 kan give skader på muskler, sener og led i især ryg og nakke/skulder.
Dette  

 begrundes med at de ansatte har:
-  

 	  

 Lange rækkeafstande og  

 foroverbøjet og drejet ryg på ve. side af beboeren, da de ansatte ikke kan  

 komme tæt nok på beboeren og samtidig indtage hensigtsmæssige  

 arbejdsstillinger.
Der er 41 cm plads på denne side.
-  

 	  

 Der er ikke  

 tilstrækkelig plads til håndtering af bækkenstol på badeværelset.  

 Bækkenstolen  

 bakkes ind i badeværelset og køres frem ud på gangen og bakkes igen ind i  

 stuen/soveværelset.
Herved blev der arbejdet på ve. side af  

 bækkenstol/toilettet, hvor hjælperen stod med siden til beboeren, i skridt  

 stående og med foroverbøjet og drejet ryg samt lange rækkeafstande.
Derudover  

 vil der indtages uhensigtsmæssige arbejdsstillinger ved at skubbe  

 bækkenstolen  

 fra gangen ind over toilettet, da der ikke kan bruges de hertil egnede  

 skubbehåndtag, men bækkenstolens armlæn, der sidder lavere.
Dette giver en  

 foroverbøjet arbejdsstilling.
-  

 	  

 Der er 48 cm plads til  

 at passere mellem bækkenstolen og toilet, når bækkenstolen er placeret foran  

 håndvasken.
Dette bevirker, at de ansatte skal gå sidelæns for at passere.  

 Det  

 vurderes, at de ansatte skal passere nogle gange under øvre toilette.
Den  

 minimale plads til passage er 60 cm.
-  

 	  

 Under øvre toilette  

 kan de ansatte ikke stå på hø. side af håndvasken.
Dette vil give lange  

 rækkeafstande  

 og uhensigtsmæssige arbejdsstillinger ved vask og barbering mm, da al pleje  

 og  

 hjælp, skal foregå fra ve. og evt. bagfra.
Dette uanset om beboeren er  

 plejekrævende i henholdsvis højre eller venstre side ved en evt. halvsidig  

 lammelse og uanset om hjælperen er højre- eller venstrehåndet.
-  

 	  

 Arbejdet foregår flere  

 gange dagligt på badeværelset i form af hjælp til personlig pleje, øvre  

 toilette  

 og toilet besøg, på flere forskellige badeværelser og med forskellige  

 beboere. 3.  

 Klagen til Arbejdsmiljøklagenævnet Yy Kommune har i klagen af 24. februar 2005 anført  

 følgende:
Yy Kommunes Helse & Ældre har gennem årene  

 udviklet et velfungerende arbejdsmiljøarbejde.
For plejen i hjemmene og på  

 centrene er der som led i dette arbejde udarbejdet plejeplaner incl.  

 arbejdsanvisninger,  

 og der følges løbende op på disse planer over for de implicerede medarbejdere  

 gennem grundig instruktion, vejledning og undervisning.
Arbejdsanvisningerne er baseret på den til enhver tid  

 gældende lovgivning og hertil knyttede forskrifter, herunder 1.  

 	  

 At vejledning D.3.  

 1, juni 2002 om løft, træk og skub, 8.1.4 -  

 8.1.7.
2.  

 	  

 Bekendtgørelse om  

 arbejdets udførelse nr. 559 af 17. juni 2004 samt 3.  

 	  

 Arbejdsministeriets  

 bekendtgørelse nr. 290 af 5. maj 1993.
Ifl. påbuddet finder Arbejdstilsynet,  ... at der  

 skubbes og håndteres kørestole og bækkenstole i badeværelset ... Yy Kommune har ved udarbejdelse af de fulgte retningslinier  

 for arbejdets tilrettelæggelse på dette punkt henholdt sig til  

 Vejledning  

 Løft, træk og skub, D.3. 1, juni 2002, hvori det hedder bl.a.:
 Praktiske erfaringer peger på, at løftevogne,  

 rullecontainere, trådbure o.l. med en totalvægt (vogn plus eventuel palle  

 plus  

 last) på under 200 kg sjældent vil volde problemer ved kortvarig transport på  

 jævnt, vandret, kørefast underlag og under god pladsforhold.
Er totalvægten  

 på  

 mellem 200 og 500 kg, kan det være kritisk, afhængigt af de øvrige faktorer,  

 der  

 er til stede, mens totalvægte på 500 kg eller derover næsten altid vil være  

 problematiske  Det følger af Arbejdstilsynets egne observationer, at  

 pgl. bruger ... vejede mellem 75 og 80 kg  - Med henvisning til,  

 at der - som  

 også beskrevet af Arbejdstilsynet - deltog to hjælpere ved forflytning fra  

 toilettet, gør Yy Kommune gældende, at den fulgte arbejdsprocedure under de  

 givne fysiske omstændigheder, herunder plant underlag, gode, store letløbende  

 hjul, er fuldt ud forsvarlig i sikkerheds- og sundhedsmæssig henseende.
Det fremgår videre af Arbejdstilsynets beskrivelse, at  

   der indtages uhensigtsmæssige arbejdsstillinger ved at skubbe  

 bækkenstolen  

 fra gangen ind over toilettet, da der ikke kan bruges de hertil egnede  

 skubbehåndtag, men bækkenstolens armlæn, der sidder lavere.
Dette giver en  

 foroverbøjet arbejdsstilling   Denne iagttagelse er ifl.
Xx der deltog under  

 Arbejdstilsynets besigtigelse, ikke korrekt.
I overensstemmelse med  

 instruktionen udføres - og udførtes også den pågældende dag - træk og skub  

 således,  

 at forflytning af stolen sker vha to personer, der begge arbejder i pas-gang  

 stilling med vægtoverføring og brug af håndtagene på kørestolen. - Det er Yy  

 Kommunes opfattelse, at den stedfundne udførelse af arbejdet er i fuld  

 overensstemmelse med Løft, træk og skub, D.3. 1, juni 2004.
 I nævnte vejledninger hedder det endvidere , at ...  

 der skal bruges egnede tekniske hjælpemidler, når det er muligt og  

 hensigtsmæssigt og altid, når den manuelle håndtering indebærer  

 sundhedsfare.  

 - I plejeudøvelsen er inddraget brug af teknisk hjælpemiddel netop for at  

 eliminere faldrisiko/belastningsrisiko ved forflytning af brugeren i  

 konsekvens  

 af AFV vurderingen/risikovurderingen.
 Det kan supplerende oplyses, at det i planlægningen af  

 arbejdet selvfølgelig også indgår, at den enkelte medarbejder skal have så få  

 fysisk tunge plejesituationer af den omhandlede art og så differentieret et  

 arbejde som muligt.
Det er konkluderende Yy Kommunes opfattelse, at såvel  

 tilrettelæggelse som udførelse af de omhandlede arbejdsfunktioner er fuldt ud  

 forsvarlige i sikkerheds- og sundhedsmæssige henseende, og at der således  

 ikke  

 har været grundlag for udstedelse af påbud som sket.  4.  

 Arbejdstilsynets udtalelse Arbejdstilsynet har den 21. april 2005 udtalt følgende:
 Det er Arbejdstilsynets vurdering, at ansatte, der  

 hjælper med personlig pleje af beboere på badeværelser af størrelse og  

 indretning som konstateret på afdeling A stue 8, er udsat for  

 uhensigtsmæssige  

 arbejdsstillinger og -bevægelser og unødige fysiske belastninger, der på  

 kortere eller længere sigt kan give skader på muskler, sener og led især i  

 ryg/nakke/skulder.
 Det vurderes at pladsforholdene under plejearbejdet på  

 de nævnte badeværelser ikke tillader forsvarlige arbejdsstillinger og at det  

 er  

 muligt og rimeligt at arbejdsstedet ændres.
Det fremgår af Arbejdsmiljølovens § 38. stk. 1, at alt  

 arbejde skal planlægges, tilrettelægges og udføres således at det er  

 sikkerheds- og sundhedsmæssigt fuldt forsvarligt.
Det fremgår ligeledes af §  

 42  

 stk. 1, at arbejdsstedet skal indrettes således, at det er sikkerheds -og  

 sundhedsmæssigt fuldt forsvarligt.
Det fremgår af bekendtgørelse nr. 559 af 17. juni 2004  

 om arbejdets udførelse, § 4 og § 7, at arbejdet i alle led skal planlægges  

 således, at det kan udføres sikkerheds- og sundhedsmæssigt fuldt forsvarligt  

 Endvidere skal det sikres, at de samlede påvirkninger i arbejdsmiljøet på  

 kort  

 eller lang sigt ikke forringer de ansattes sikkerhed og sundhed.
Unødige  

 fysiske belastninger samt uhensigtsmæssige arbejdsstillinger eller bevægelser  

 skal undgås.
Af bekendtgørelse nr. 290 af 5. maj 1993 om skiftende  

 arbejdssteder, § 5 fremgår det, at arbejdsgiveren inden et arbejde  

 iværksættes  

 og under arbejdet  

 skal vurdere, om  

 forholdene er sikkerheds- og sundhedsmæssigt forsvarlige under hensyn til det  

 arbejde, der skal foregå.
Hvis dette ikke er tilfældet, skal han sørge for,  

 at  

 forholdene i det omfang det er muligt og rimeligt ændres, så arbejdsstedet er  

 forsvarligt indrettet.
Baggrunden for Arbejdstilsynets vurdering af pladsforholdene  

 er, udover regelsættet og Arbejdstilsynets vejledninger, Vejledning om  

 indretning af ældreboliger for fysisk plejekrævende m.fl..
Vejledningen  

 er  

 udgivet af Bygge- og Boligstyrelsen, Socialministeriet, Kommunernes  

 Landsforening,  

 Københavns - og Frederiksberg Kommuner og Arbejdstilsynet.
Der henvises til  

 uddrag af vejledningen, som er vedlagt sagen som bilag.
 Der vejledes om bestemte pladskrav på badeværelser,  

 både ved nybyggeri og ved eksisterende boliger, således at der er mulighed  

 for  

 at indtage hensigtsmæssige arbejdsstillinger og -bevægelser, hvorved unødige  

 fysiske belastninger undgås.
 Til nogle af klagers anbringender anføres følgende.
Det forudsættes, at der under plejearbejdet arbejdes  

 efter Arbejdstilsynets regler og vejledninger for manuel håndtering, med  

 hensyn  

 til: løft, skub, bæring og rækkeafstande.
Det forudsættes endvidere at der  

 benyttes egnede tekniske hjælpemidler.
Problemet er, at nogle badeværelser er så små, at det  

 ikke er muligt at yde den pleje, som nogle af beboerne har behov, uden at de  

 ansatte skal arbejde i uhensigtsmæssige arbejdsstillinger.
Det er således  

 ikke  

 muligt at udføre plejearbejdet, selvom der anvendes tekniske hjælpemidler,  

 fordi badeværelserne ikke har den fornødne plads både til hjælpemidler og en  

 eller to hjælperes hensigtsmæssige arbejdsstillinger.
 At beboere har et væsentlig plejebehov indebærer  

 bl.a., at de skal have hjælp til: badning, toiletbesøg og hjælp ved håndvask.
Arbejdstilsynet kan acceptere, at beboere modtager let  

 pleje på de i sagen nævnte badeværelser.
Det fremgår af  

 Arbejdstilsynets brev  

 af 9. december 2004, hvad man forstår ved let pleje.  

  

 Let pleje er hjælp til mindre delfunktioner i aktiviteten:
 Placering af kørestol/rollator til en bruger, der selv  

 kan komme ud af  

 sengen.
 Fremlægning af tøj og rækning af sæbe, barbergrej,  

 tandpasta mm.
 Verbal guidning.
 Problemet er imidlertid, at der ikke er tale om let  

 pleje men derimod væsentlig pleje.
Det fremgår af klagen, at Arbejdstilsynets vurdering  

 dækker uhensigtsmæssige arbejdsstillinger ved at skubbe bækkenstolen fra  

 gangen  

 ind over toilettet.
Klager bemærker hertil, at denne iagttagelse ikke er  

 korrekt.
 Arbejdstilsynet foreslår, at punktet udgår af  

 vurderingen idet der tilsyneladende er modstridende oplysninger om fakta.
Der ses ikke at foreligge praksis på det konkrete  

 område.  

  

 Arbejdstilsynet indstiller, at påbudet fastholdes med den ændring i  

 vurderingen, som fremgår af ovenstående.  5. Nyt efter  

 klagen Intet modtaget.
6. Regler Arbejdsmiljøloven,  

 jf. lov nr. 784 af 11. oktober 1999 § 38.  

  

 Arbejdet skal planlægges,  

 tilrettelægges og udføres således, at det sikkerheds- og sundhedsmæssigt er  

 fuldt forsvarligt.
 Stk. 2.  

  

 Anerkendte normer eller standarder, som har  

 sikkerheds- eller sundhedsmæssig betydning, skal følges.
Beskæftigelsesministeriets  

 bekendtgørelse nr. 559 af 17. juni 2004 om arbejdets udførelse § 4.  

  

 Arbejdet skal i alle led planlægges og  

 tilrettelægges således, at det kan udføres sikkerheds- og sundhedsmæssigt  

 fuldt  

 forsvarligt.
Planlægningen og tilrettelæggelsen af arbejdet skal ske under  

 hensyntagen til de forebyggelsesprincipper, der er angivet i bilag 1. Det  

 skal  

 iagttages, at der ikke foreskrives eller forudsættes anvendt konstruktioner,  

 planudformninger, detailløsninger og arbejdsmetoder, der kan være farlige for  

 eller i øvrigt forringe sikkerhed eller sundhed ved arbejdets udførelse.  

 Endvidere skal det sikres, at de samlede påvirkninger i arbejdsmiljøet på  

 kort  

 eller lang sigt ikke forringer de ansattes sikkerhed eller sundhed.
§ 17.  

  

 Unødige  

 fysiske belastninger samt uhensigtsmæssige arbejdsstillinger eller bevægelser  

 skal undgås.
Belastningen under arbejdet skal derfor være så lille, som det  

 er  

 rimeligt under hensyntagen til den tekniske udvikling, og fastsatte grænser  

 skal overholdes.
