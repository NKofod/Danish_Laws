Nr BTL 273 Betænkning over Forslag til lov om ændring af lov om arbejdstilbud til  

 ledige (Statskvoten m.v.)   

 Nr L 273 1991-92, 1. samling Afgivet af Arbejdsmarkedsudvalget Afgivet: 19920508 Udvalget har behandlet lovforslaget i en række møder og har herunder stillet spørgsmål til arbejdsministeren, som denne har besvaret skriftligt.
Et af udvalgets spørgsmål og ministerens besvarelse heraf er optrykt som bilag til betænkningen.
 Endvidere har udvalget modtaget en skriftlig og en mundtlig henvendelse  

 fra Ringsted Energi Center.
 Herefter indstiller udvalget lovforslaget til vedtagelse  

 uændret .
Jytte Andersen (S) Bakholt (S) Ole Vagn Christensen (S) Poul Erik Dyrlund  

 (S) Hans Jørgen Jensen (S) fmd.
Lone Møller (S) Taanquist (S) Lilli  

 Gyldenkilde (SF) nfmd.
Duetoft (CD) Pia Christmas-Møller (KF) Kai Dige  

 Bach (KF) Charlotte Antonsen (V) Helge Sander (V) Jørgen Winther (V) Poul  

 Nødgaard (FP) Lone Dybkjær (RV) Glønborg (KRF) Bilag Et af udvalgets spørgsmål til arbejdsministeren og dennes besvarelse heraf Spørgsmål nr. 1:
Hvordan vil ministeren sikre, at staten ansætter 10 pct. af de  

 langtidsledige inden for hvert amt? Svar:
 Det fremsatte lovforslag ændrer intet ved den hidtidige procedure om, at  

 staten skal ansætte mindst 10 pct. af de langtidsledige inden for hvert amt.  

 Forslaget skal blot sikre, at alle kommunerne økonomisk set bliver stillet  

 lige, selv om de ikke får relativt lige mange langtidsledige placeret i  

 statsinstitutioner.
Forslaget sikrer også, at kommunerne bliver holdt økonomisk skadesløse ved  

 evt. udsving i statskvoten.
Da det i praksis er umuligt præcis at ansætte 10  

 pct. af de langtidsledige inden for hvert amt i statsinstitutioner, kan  

 statskvoten i perioder ligge under eller over de 10 pct.
Denne under- eller  

 overopfyldelse bliver der efterfølgende korrigeret for, således at staten  

 over en længere periode lever op til sin forpligtigelse til at ansætte 10  

 pct.
Det er imidlertid korrekt, at der har været en række problemer med  

 statskvoten.
Dette skyldes formodentlig to ting.
For det første at de enkelte  

 ministerier tilsyneladende har svært ved fuldt ud at opfylde de kvoter, som  

 pålægges dem.
Jeg skrev derfor allerede i januar 1991 til samtlige ministre  

 og bad dem sikre, at deres ministerium opfylder de udmeldte kvoter.
De første  

 resultater af denne henvendelse burde snart vise sig.
For det andet har det vist sig, at nogle af de oplysninger, der er indgået  

 i beregningen af statskvoten, ikke har været helt ajour.
Det gælder først og  

 fremmest oplysninger i ATB-registeret om det samlede antal ATB-placeringer.  

 På det tidspunkt, hvor statskvoten er blevet korrigeret for evt. under- eller  

 overopfyldelse, har oplysningerne i registeret ikke været endelige.
Jeg har  

 bedt arbejdsmarkedsstyrelsen om at se nærmere på dette problem, så der kan  

 tages højde for det i fremtiden.
