 Orientering om lovbekendtgørelse om  

 delpension, bekendtgørelse om delpension og bekendtgørelse om  

 oplysning af pensioner for ansøgere om delpension i perioden 1. juli  

 1999 til 30. september 2000.
Lovbekendtgørelse om delpension Lovbekendtgørelsen erstatter  

 lovbekendtgørelse nr. 226 af 5. april 1991 med efterfølgende  

 lovændringer.
Som meddelt i orienteringsskrivelse af 10. maj 1999  

 vedrørende de ændringer af lov om delpension, der blev vedtaget  

 med lov nr. 289 af 12. maj 1999, bygger lovens § 4 a på, at der  

 skal ske en automatisk indberetning fra pensionskasser m.fl. til Told- &  

 Skattestyrelsen.
Disse indberettede oplysninger skal suppleres af  

 ansøgerens egne oplysninger om pensionsordninger, der ikke kan  

 indberettes automatisk.
 De nærmere regler om procedurerne for indberetning  

 fra pensionskasser m.fl. fastsættes af Skatteministeriet i  

 bekendtgørelse om indberetning af pensioner m.v. til brug for  

 opgørelse af fradrag i efterløn og delpension.
Da det ikke er teknisk muligt at få de automatiske  

 indberetninger til at foreligge ved det 60. år for personer, der fylder  

 60 år den 1. juli 1999 eller senere, og som ansøger om  

 delpension i perioden 1. juli 1999 til 30. september 2000, er det vedtaget,  

 at opgørelsen og nedsættelsen af delpension i en  

 overgangsperiode foretages på baggrund af oplysninger om  

 pensionsordninger fra ansøgeren selv.
Se afsnittet om  

 "Bekendtgørelse om oplysning af pensioner for ansøgere om  

 delpension i perioden 1. juli 1999 til 30. september 2000".
Efter overgangsperioden vil der ske en automatisk  

 indberetning af pensionsordninger fra de pensionskasser m.fl., der forvalter  

 ordningerne.
Som eksempler herpå kan nævnes:
·  

 	Livs- og pensionsforsikringsselskaber, der driver virksomhed i  

 Danmark ·  

 	Tværgående pensionskasser under dansk tilsyn ·  

 	Statstjenestemænd (Økonomistyrelsen) ·  

 	Kommunale tjenestemandspensioner i Danmark ·  

 	Lønmodtagernes Dyrtidsfond ·  

 	Pengeinstitutter og godkendte institutter vedrørende rateopsparing  

 og opsparing i pensionsøjemed i Danmark ·  

 	Firmapensionskasser under dansk tilsyn Ansøgeren om delpension skal selv oplyse  

 om:
·  

 	Ordninger i udenlandske livsforsikrings- eller  

 pensionsforsiringsselskaber ·  

 	Pensionstilsagn fra udenlandske arbejdsgivere ·  

 	EU-pensioner, FN-pensioner o. lign.
·  

 	Uafdækkede pensionstilsagn til direktører ·  

 	Særskilte lovregulerede pensionsordninger, f.eks. for lodser ·  

 	Folketings-, minister- og borgmesterpensioner Alle former for pension, der er omfattet af afsnit I i  

 pensionsbeskatningsloven, det vil sige pensionsordninger m.v., hvor bidrag  

 eller præmier er skattefri, skal som udgangspunkt opgøres.  

 Pensioner fra bl.a.
Arbejdsmarkedets Tillægspension (ATP) og pensioner  

 til efterlevende ægtefæller eller børn er dog  

 undtaget.
Alle pensionsordninger skal indgå i  

 opgørelsen, uanset om det er aftalt, at ordningen skal komme til  

 udbetaling i perioden med delpension eller ej.
Der skal således  

 også ske opgørelse af pensioner, der er led i et  

 ansættelsesforhold, selvom disse ikke kommer til udbetaling i perioden  

 med delpension.
 Følgende pensioner vil herefter skulle indgå  

 i opgørelsen:
·  

 	Alderspensioner med løbende udbetalinger (privattegnede ordninger  

 såvel som ordninger som følge af et  

 ansættelsesforhold) ·  

 	Rateforsikringer i pensionsøjemed ·  

 	Kapitalforsikringer i pensionsøjemed ·  

 	Rateopsparing i pensionsøjemed ·  

 	Opsparing i pensionsøjemed ·  

 	Indeksordninger ·  

 	Opsparing i Lønmodtagernes Dyrtidsfond ·  

 	Tilsvarende udenlandske pensionsordninger Det skal dog bemærkes, at delpension ikke  

 nedsættes som følge af udbetaling af pension efter lovgivingen i  

 en anden EØS-medlemsstat, der er omfattet af og beregnet efter  

 forordning (EØF) nr. 1408/71 samt for samordnet pension i henhold til  

 indgået overenskomst med et andet land.
Det er ikke kommunen, der skal vurdere, om pensionen er  

 livsvarig, eller hvordan de enkelte pensioner, der skal medføre  

 nedsættelse af delpension, nærmere skal opgøres.
Denne  

 opgave varetages af pensionskasserne m.fl.
Oplysningerne vil være af en  

 sådan karakter, at kommunen umiddelbart kan foretage en beregning af  

 nedsættelsen af delpension.
Beregningen af delpension Med udgangspunkt i det årlige basisbeløb, der  

 svarer til 82 pct. af sygedagpengenes højeste beløb, beregnes  

 et individuelt basisbeløb for den enkelte ansøger.
Det  

 individuelle basisbeløb beregnes ved at fratrække  

 fradragsbeløbet (jf. lovens § 4 a, stk. 6) i det årlige  

 pensionsbeløb, der er opgjort efter § 4 a, stk. 4-5,  

 hvorefter den årlige delpension nedsættes med henholdsvis 45 pct.  

 og 60 pct. af restbeløbet (fradragsbeløbet anvendes  

 først for pensionsopsparing opgjort efter § 4 a, stk. 4,  

 hvorefter et eventuelt overskydende fradragsbeløb anvendes for  

 pensionsopsparing opgjort efter § 4 a, stk. 5). Den årlige  

 delpension udgør herefter  1/37 af det individuelle basisbeløb,  

 for hver hele time den ugentlige arbejdstid nedsættes.
 Beregningen kan illustreres med følgende  

 eksempler:
I tabellen er vist eksempler på delpensionister, der  

 er fyldt 60 år i 1999 (efter 1. juli 1999), som arbejder 20 timer  

 ugentligt og har forskellige arbejdsmarkedspensioner.
Eksemplerne viser  

 størrelsen på den beregnede delpension efter såvel  

 gældende regler som efter de nye regler om nedsættelse af  

 delpensionen som følge af pensionsopsparing.
I eksemplerne  

 nedsættes delpensionen som følge af en arbejdsmarkedspension med  

 løbende udbetalinger i delpensionsperioden.
Gældende regler Lovforslag om ændring af lov om  

 delpension Fradragsbeløb 30.000 kr. i 1999 Arbejdsmarkedspension 40.000 40.000 kr.
 60.000 kr.
 100.000 kr.
Arbejdstidsnedsættelse i  

 timer 17,0 17,0 17,0 17,0 Ugentlig arbejdstid 20,0 20,0 20,0 20,0 Timeløn 130,0 130,0 130,0 130,0 Arbejdsindtægt* 135.200 135.200 135.200 135.200 Arbejdsmarkedspension 40.000 40.000 60.000 100.000 Nedsættelse - 4.500 13.500 31.500 Individuelt basisbeløb - 113.101 104.101 86.101 Delpension årligt 54.036 51.960 47.832 39.564 Bruttoindkomst i alt 229.236 227.160 243.032 274.764 Bruttoindkomst v./ gældende  

 regler 229.236 229.236 249.236 289.236 * fratrukket ATP og arbejdsmarkedsbidrag Uanset tidspunktet for overgang til delpension, vil der  

 være et fradragsbeløb for denne delpensionist på 30.000  

 kr., idet vedkommende er fyldt 60 år i 1999. Fra  

 arbejdsmarkedspensionens årlige beløb er der derfor fratrukket  

 et fradragsbeløb på 30.000 kr., hvorefter 45 pct. af  

 restbeløbet fratrækkes delpensionens basisbeløb på  

 117.601 kr. (1999 sats). Herved fremkommer det individuelle  

 basisbeløb.
Den årlige delpension beregnes herefter som 1/37 af  

 det individuelle basisbeløb ganget med det antal timer, som  

 arbejdstiden er nedsat.
I eksemplerne ovenfor vil delpensionen falde bort ved  

 en samlet arbejdsmarkedspension på mere end 285.561 kr.
 Den bekendtgjorte lovtekst gælder fra den 1. juli  

 1999, bortset fra § 2, stk. 1, nr. 4, der træder i kraft den 1.  

 januar 2003.
Bekendtgørelse om delpension Bekendtgørelsen erstatter bekendtgørelse nr.  

 885 af 24. oktober 1994 om delpension, bekendtgørelse nr. 886 af 24.  

 oktober 1994 om delpension til personer med indtægt ved  

 selvstændig erhvervsvirksomhed m.fl. samt cirkulære nr. 185 af  

 24. oktober 1994 om delpension.
 I kapitel 1, der vedrører opgørelsen af  

 arbejdstid for lønmodtagere, er der ikke foretaget  

 indholdsmæssige ændringer.
 I kapitel 2, er der sket en tilpasning af betingelserne  

 for ret til delpension for selvstændige svarende til de ændrede  

 betingelser for lønmodtagere, der følger af vedtagelsen af lov  

 nr. 289 af 12. maj 1999 om ændring af lov om delpension (Fradragsregler  

 m.v.).
Retten til delpension for selvstændige, der fylder  

 60 år den 1. juli 1999 eller senere, er således også  

 betinget af, at der på tilkendelsestidspunktet ikke er opnået ret  

 til efterløn.
Endvidere skal ansøgeren om delpension have  

 fået foretaget en opgørelse over pensionsformuen.
 Nedsættelsen af delpension for selvstændige  

 følger af lovens § 4 a, og den årlige delpension  

 udgør halvdelen af det individuelle basisbeløb.
 Der er ikke foretaget indholdsmæssige  

 ændringer af de øvrige betingelser m.v. for selvstændige i  

 kapitel 2.
 I kapitel 3, der vedrører sagsbehandling,  

 pensionsoplysninger, udbetaling m.v., er der indsat nye bestemmelser om  

 kommunens behandling af pensionsoplysninger (jf. §§ 18-20).
 Ifølge § 18 skal kommunen sende en oversigt  

 til ansøgeren over alle indberettede pensionsbeløb, og  

 ansøgeren skal skriftligt bekræfte oplysningerne og afgive  

 oplysninger om pensioner, der ikke er afgivet elektronisk.
Af § 19 fremgår det, hvordan selve  

 nedsættelsen af delpensionen skal beregnes.
Det fremgår  

 således af § 19, at såfremt en løbende udbetaling af  

 pension, som er led i et ansættelsesforhold, kommer til udbetaling i  

 løbet af delpensionsperioden, skal der foretages en ny beregning af  

 nedsættelsen af delpension.
Dette skyldes at pensionsordningen indtil  

 udbetalingstidspunktet medfører nedsættelse efter § 4 a,  

 stk. 4, mens pensionsordningen efter påbegyndt udbetaling  

 medfører nedsættelse efter § 4 a, stk. 5. Pensionsordningen  

 skal dermed ikke længere indgå i beregningsgrundlaget for  

 nedsættelse af delpension efter lovens § 4 a, stk. 4, men i stedet  

 indgå i beregningen efter stk. 5.
 Endvidere fremgår det af § 19, stk. 5, at  

 fradragsbeløbet først skal anvendes i forhold til de  

 pensionsordninger, der medfører nedsættelse efter lovens  

 § 4 a, stk. 4. Såfremt fradragsbeløbet ikke kan anvendes  

 fuldt ud, skal det overskydende fradragsbeløb anvendes i forhold til  

 de pensionsordninger, der medfører nedsættelse efter lovens  

 § 4 a, stk. 5.
Af § 20 fremgår det, at kommunen i  

 særlige tilfælde kan udbetale delpension i en periode til op til  

 6 måneder til en person, der ikke har fået indberettet alle  

 pensionsoplysninger.
Det bemærkes, at der skal være tale om  

 ganske særlige tilfælde, som f.eks. hvor en ansøger ikke  

 selv er skyld i den manglende indberetning af pensioner.
Dette kan f.eks.  

 være i situationer, hvor der er problemer med at få oplysninger  

 om udenlandske ordninger eller andre ordninger, hvor der efter loven ikke er  

 pligt for pensionsmyndigheden til at foretage indberetning.
Det er samtidig  

 en betingelse for at få delpension udbetalt efter § 20, stk. 1, at  

 ansøgeren skriftligt erklærer sig villig til at tilbagebetale  

 for meget udbetalt delpension.
 Bekendtgørelsen om delpension træder i kraft  

 den 1. juli 1999.
 Bekendtgørelse om oplysning af pensioner for  

 ansøgere om delpension i perioden 1. juli 1999 til 30. september  

 2000.
I § 4 a i lov om delpension er det forudsat, at  

 kommunen til brug for beregningen af nedsættelsen af delpension skal  

 foretage en opgørelse over den samlede værdi af  

 ansøgerens pensionsordninger umiddelbart før ansøgerens  

 fyldte 60. år.
Opgørelsen sker på baggrund af de  

 oplysninger, som de pensionskasser m.v. og myndigheder, der forvalter  

 pensionsordninger, får pligt til at indberette til Told- &  

 Skattestyrelsen.
 Da det ikke er teknisk muligt at få indberetningerne  

 til at foreligge for de personer, der ansøger om delpension i perioden  

 fra 1. juli 1999 til 30. september 2000, foretages opgørelsen af  

 pensionsordningerne og dermed nedsættelsen af delpension i denne  

 periode på baggrund af oplysninger om pensionsordningerne fra  

 ansøgeren selv.
 I bekendtgørelsen om oplysning af pensioner for  

 ansøgere om delpension i perioden 1. juli 1999 til 30. september 2000  

 fastsættes de nærmere bestemmelser for denne indberetning.
Ansøgeren om delpension skal selv indhente  

 oplysningerne om pensionsordninger og indberette oplysningerne til kommunen  

 på en blanket, der er udarbejdet af Kommunernes Landsforening.
Der kan  

 dog også ske indberetning på tilsvarende blanketter udarbejdet af  

 pensionsinstitutterne.
 Bekendtgørelsen om oplysning af pensioner for  

 ansøgere om delpension i perioden 1. juli 1999 til 30. september 2000  

 træder i kraft den 1. juli 1999.
