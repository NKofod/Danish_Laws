Varemærket DANMØNT, ansøgt registreret for alle varer og  

 tjenesteydelser i klasserne 9, 35, 38 og 42 var afslået af Patentdirektoratet  

 på grund af forvekslelighed med varemærket DAN, registreret for bl.a.  

 brandsprøjter (slukningsredskaber) og motordrevne brandsprøjter i klasse 9.  

 Efter begrænsning af ansøgningen, således at den ikke angår de nævnte varer i  

 klasse 9, sendte Patentankenævnet sagen tilbage til Direktoratet til fortsat  

 behandling i realiteten.
Ankenævnet havde ikke derved taget stilling til  

 registrerbarheden af det ansøgte År 1993, den 12. november afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende  KENDELSE i sagen j.nr.
V 21/92: Klage fra Pengeinstitutternes BetalingsSystemer  

 A/S, Ballerup, v/Advokaterne Lett, Vilstrup & Partnere, København over  

 Patentdirektoratets afgørelse af 10. marts 1992 af varemærke- ansøgning nr.  

 VA 7052/1990.
 Den 17. september 1990 indleverede klageren en ansøgning om registrering  

 af varemærket DANMØNT (ordmærke) for alle varer i klasserne 9, 35, 38 og 42.
 I skrivelse af 5. marts 1991 udtalte Patentdirektoratet, at det ansøgte  

 varemærke var fundet forveksleligt med følgende registrerede varemærke:
 VR 0278 1917 DAN (figurmærke).
 Klageren skrev i denne anledning den 27. maj 1991 til direktoratet  

 følgende:
 »I Deres brev af 5. marts 1991 anføres, at vort varemærke DANMØNT er  

 fundet forveksleligt med et andet varemærke »Dan« i klasse 9.
 Den samme problemstilling blev diskuteret ved vor første  

 varemærkeansøgning for DANMØNT i klasserne 36 og 39. Kopi af korrespondancen  

 vedlægges.
 Af de af vor advokat i brev af 25. september 1989 anførte grunde, finder  

 vi ikke, at ordmærket DANMØNT er forveksleligt med figurmærket  

 »Dan« (betegnelse for brandsprøjter).
Vi ønsker derfor at fastholde vor anmodning om registrering af ordmærket  

 DANMØNT i alle de søgte klasser.' I det brev af 25. september 1989 i klagerens første varemærkeansøgning for  

 DANMØNT i klasserne 36 og 39, som klager henviser til, anførtes følgende:
 »Som advokat for Pengeinstitutternes BetalingsSystemer er jeg blevet  

 anmodet om at besvare direktoratets skrivelse af 29. januar 1989.
Direktoratet anfører, at varemærket DANMØNT er fundet forveksleligt med  

 registreringen af varemærket »Dan«.
Dette mærke er registreret som  

 figurmærke.
I den anledning skal jeg anføre, at varemærket DANMØNT ønskes registreret  

 som ordmærke og ikke som figurmærke.
Dertil kommer, at DANMØNT er et  

 tostavelsesord, men »Dan« kun er et enstavelsesord.
Ydermere er  

 varemærket Dan et svagt mærke.
I den forbindelse skal jeg henvise til Rigmor Carlsen »Varemærker,  

 registreringspraksis« side 56, hvor det anføres, at »....har ført  

 til en ret fast registreringspraksis, hvorefter registreringen af  

 flerstavelsesord nægtes, når ordene er dannet med tilføjelse af en eller  

 eventuelt flere stavelser til et i forvejen registreret ord.
Dette gælder dog  

 ikke uden undtagelser.
Hvis det registrerede ord er et såkaldt svagt mærke  

 »Lux«, »Dan« og lignende anses mærker normalt ikke som  

 forvekslelige, når det anmeldte mærke består af ord på mere end to  

 stavelser:...'Dan' »Danisol«.
 I tilknytning hertil skal bemærkes, at direktoratet tidligere har  

 registreret varemærkerne Dankort og DK-Dankort (klasse 36) samt Dankonto og  

 Dancheck (klasserne 16, 36 og 39) uden, at direktoratet har fundet disse  

 mærker forvekslelige med figurmærket Dan.
Endelig skal det anføres, at Pengeinstitutternes BetalingsSystemer  

 foretager primært elektroniske pengeover førsler for pengeinstitutterne og  

 disses kunder.
Mine klienter henvender sig således med en ydelse til en  

 køberkreds, der er forskellig fra den, som Dan-Transport henvender sig til.  

 På baggrund af ovenstående skal jeg anføre, at mærket DANMØNT ikke er  

 forveksleligt med mærket »Dan« og dermed fastholde mine klienters  

 anmodning om registrering af vare-mærket DANMØNT.' Direktoratet afgjorde derefter denne tidligere sag i brev af 11. oktober  

 1989 som følger:
 »I anledning af Deres brev af 27 sep 1989 har direktoratet taget  

 sagen op til fornyet overvejelse.
 Der er herefter set bort fra det modholdte under VR 1666 1975 registrerede  

 varemærke.
Mærket vil herefter snarest blive bekendtgjort i Dansk  

 Varemærketidende.« I den aktuelle sag fastholdt Direktoratet ved skrivelse af 23. oktober  

 1991, at mærkerne var forvekslelige.
 Direktoratet anførte følgende:
 »Med henvisning til Deres skrivelse af 27 maj 1991, skal Direktoratet  

 gøre opmærksom på, at det modholdte VR 278 1917 må fastholdes, da mærket  

 udelukkende består af ordet DAN og omfatter visse varer i klasse 9.
Deres ansøgning må derfor stadig begrænses til ikke at omfatte disse  

 varer, med mindre De fremskaffer skriftlig samtykke hertil fra pågældende  

 mærkeindehaver.« Klageren svarede ikke på dette brev inden den givne frist.
 Den 10. marts 1992 afslog direktoratet derefter ansøgningen under  

 henvisning til varemærkelovens § 15, stk. 1.
 Denne afgørelse har klageren ved skrivelse af 8. maj 1992 indbragt for  

 Patentankenævnet med påstand om, at direktoratets afgørelse omstødes.
 I ankebegrundelsen, dateret den 19. maj 1992, skriver klageren bl.a.:
 »Varemærket DANMØNT blev registreret som ordmærke den 19. januar 1990  

 i klasserne 36 og 39 under registreringsnummer VR 00260 1990.
Forud for registreringen var gået en korrespondance med  

 Patentdirektoratet, som efter den indledende behandling af ansøgningen  

 modholdt figurmærket »DAN« VR 166 1975, som blev fundet  

 forveksleligt med det ansøgte mærke.
Kopi af Patentdirektoratets brev af 29.  

 januar 1989 vedlægges som Bilag 1. Ved brev af 25. september 1989, der  

 vedlægges som Bilag 2, fremkom advokat Susanne Mark med bemærkninger til  

 Patentdirektoratets modhold.
Efter modtagelsen af dette brev tog Patentdirektoratet sagen op til  

 fornyet overvejelse og meddelte ved brev af 11. oktober 1989, at der bortsås  

 fra det modholdte mærke - jfr.
Bilag 3. Derefter fandt registrering sted.
 Ved ansøgning medio september 1990 blev der atter indgivet ansøgning om  

 registrering af »DANMØNT« som ordmærke, denne gang i klasserne 9,  

 38 og 39, og ansøgningen blev ved brev af 9. oktober 1990 udvidet til tillige  

 at omfatte klasse 35. Det blev ikke ved ansøgningens indlevering oplyst, at  

 mærket allerede var registreret, men ansøgningen skal opfattes som rettende  

 sig mod en udvidelse af registreringsomfanget for VR 00260 1990.
Efter modtagelsen af ansøgningen meddelte Patentdirektoratet, at  

 figurmærket »DAN« med registreringsnummer VR 00278 1917 var fundet  

 forveksleligt med det ansøgte mærke og derfor sås at være til hinder for  

 registreringen i klasse 9. Da PBS fastholdt ansøgningen i fuldt omfang, traf  

 Patentdirektoratet den 10. marts 1992 uden yderligere begrundelse beslutning  

 om at afslå ansøgningen.
Det er denne beslutning, der nu er påanket.
Den nu verserende ansøgningssag forekommer, for såvidt angår den  

 varemærkeretlige forvekslelighedsbedømmelse, at være fuldkommen identisk med  

 den oprindelige tvist i forbindelse med registreringen af VR 00260 1990. Det  

 er således igen et figurmærke over ordet »DAN«, der modholdes, og  

 der er igen ikke varesammenfald mellem de to varemærkers anvendelsesområder.  

 »DAN« er i klasse 9 registreret for brandsprøjter  

 (slukningsredskaber) og motordrevne brandsprøjter, medens  

 »DANMØNT«»s anvendelsesområde er indenfor den finansielle  

 sektor.
Jeg skal derfor i fuldt omfang henholde mig til den i advokat Susanne  

 Marks brev af 25. september 1990 fremførte argumentation.
Det forekommer inkonsekvent og uforståeligt, at der i ansøgningen om  

 udvidelse af en varemærkeregistrering til yderligere klasser træffes en  

 beslutning, der går imod Patentdirektoratets egen tidligere afgørelse i samme  

 sag.
Såfremt Patentdirektoratet har gennemført en praksisændring og ikke  

 længere følger den i Rigmor Carlsen »Registreringspraksis«, side  

 56, beskrevne praksis, bør dette begrundes overfor ansøgerne, og det må  

 desuden betegnes som uhensigtsmæssigt, hvis en sådan praksisændring rammer et  

 varemærke, der er registreret i henhold til hidtidig praksis.
Jeg skal på baggrund af ovenstående anmode Patentankenævnet om omgørelse  

 af Patentdirektoratets afgørelse.' I anledning af klagen har direktoratet ved skrivelse af 21. august 1992  

 afgivet følgende udtalelse:
»..... Under sagens behandling blev det ansøgte mærke fundet  

 forveksleligt med det under VR 278 1917 registrerede varemærke, bestående af  

 ordet Dan.
Mærket er registreret for A/S Motorfabriken Dan i Esbjerg og  

 omfatter bl.a. klasse 9: brandsprøjter (slukningsredskaber) og motordrevne  

 brandsprøjter.
Ansøgningen omfatter bl.a. hele klasse 9.
 Efter at ansøger havde protesteret mod afgørelsen, blev denne fastholdt i  

 skrivelse herfra af 23 okt 1991. Det blev anført, at ansøgningen måtte  

 begrænses til at angå sådanne varer, der ikke kolliderede med de varer, der  

 er omfattet af den nævnte registrering, medmindre der blev fremskaffet  

 samtykke til registreringen.
 Denne henvendelse blev ikke besvaret, og den 10 mar 1992 afslog  

 direktoratet ansøgningen under hensyn til, at mærket var forveksleligt med  

 det under VR 278 1917 registrerede varemærke og berigtigelse ikke var  

 foretaget.
 Denne afgørelse har klageren anket.
I skrivelse af 19 maj 1992 gør klageren gældende, at ordet DANMØNT  

 allerede blev registreret som ordmærke den 19 jan 1990 for klasserne 36 og 39  

 under VR 260 1990. Under sagens behandling havde direktoratet fremdraget et  

 figurmærke VR 1666 1975, indeholdende ordet DAN, som blev fundet  

 forveksleligt med det ansøgte mærke.
Klageren protesterede mod denne  

 afgørelse og efter fornyet overvejelse bortså direktoratet fra den nævnte  

 registrering.
Efter påny at have indgivet en ansøgning af ordet DANMØNT denne gang for  

 klasserne 9, 38 og 42 samt senere klasse 35, meddelte direktoratet, at mærket  

 var forveksleligt med det under VR 278 1917 bl.a. for varer i klasse 9  

 registrerede varemærke.
Klageren mener, at den tidligere sag var fuldkommen  

 identisk med den sag, der nu foreligger.
Det er ikke det samme mærke, der er  

 modholdt, men det er igen et figurmærke med ordet Dan, der modholdes, og der  

 er igen ikke sammenfald mellem de to varemærkers anvendelsesområde.
Det  

 modholdte mærke Dan er i klasse 9 registreret for brandsprøjter og  

 motordrevne brandsprøjter, medens DANMØNT's anvendelsesområde er indenfor den  

 finansielle sektor.
Klageren mener det forekommer inkonsekvent og  

 uforståeligt, at der ved en udvidelse af en varemærkeregistrering træffes en  

 beslutning, der går imod Patentdirektoratets egen tidligere afgørelse.  

 Såfremt Patentdirektoratet har gennemført en praksisændring måtte dette gøres  

 gældende over for ansøgerne og må betegnes som uhensigtsmæssigt, hvis det  

 rammer et varemærke, der er registreret i henhold til hidtidig praksis.
Det skal herefter bemærkes, at ved behandlingen af den ansøgning, der  

 førte til registrering af ordet DANMØNT under VR 260 1990 fremdrog  

 direktoratet oprindeligt et varemærke, nemlig VR 1666 1975. Mærket er  

 registreret for klasserne 36 og 39. Kopi af registreringen vedlægges.
Dette  

 mærke bestod dog ikke af Dan alene, men af ordene Dan-Transport A/S, altså  

 indehaverens registrerede selskabsnavn, samt ordet Dan i særlig skriveskrift.  

 Efter fornyet overvejelse fandt direktoratet imidlertid ikke, at de to mærker  

 var forvekslelige, idet der ikke var mærkelighed mellem ordet DANMØNT og det  

 registrerede mærke i sin helhed.
Selskabsnavnet Dan Transport A/S henledte  

 tanken på, at det drejede sig om transport og slutstavelsen mønt i det  

 registrerede mærke Danmønt på et helt andet begreb.
Bogstavet d i Dan var  

 tillige ret ejendommeligt udført.
Direktoratet finder det fortsat rigtig, at  

 der blev bortset fra denne registrering, idet mærkerne i deres helhed ikke er  

 forvekslelige.
Det forhold, der foreligger i nærværende sag, er, at ordet DANMØNT skal  

 sammenlignes med ordet DAN.
Den figurlige udformning af dette registrerede  

 mærke er så ringe, at det må betragtes som et ordmærke.
Efter direktoratets  

 opfattelse må ordet DANMØNT og ordet DAN uden nogen form for brancheangivelse  

 anses for forvekslelige, idet ordet DAN indgår som den fuldstændige første  

 stavelse og det væsentligste element af det ansøgte mærke.
Ansøgningen  

 omfatter alle varer i klasse 9, og der er derfor sammenfald med varer  

 omfattet af denne regi-strering, nemlig brandsprøjter (slukningsredskaber),  

 motor drevne brandsprøjter.
Havde ansøger under sagens behandling begrænset  

 klasse 9 til klasse 9 (dog ikke brandsprøjter) eller til sådanne bestemt  

 angivne varearter i klasse 9, som klager er interesseret i, var der  

 formentlig blevet bortset fra den nævnte registrering.
En kopi af VR 278 1917  

 vedlægges.
Det indstilles herefter til Patentankenævnet at stadfæste direktoratets  

 afgørelse.« Ankenævnet har behandlet sagen på sit møde den 6. august 1993.
For klageren mødte advokat Anne Rubach-Larsen, som oplyste, at klageren  

 for tiden ikke påtænker at gøre brug af varemærket for brandsprøjter, hvorfor  

 klageren er indstillet på at begrænse ansøgningen i klasse 9 til »klasse  

 9 (dog ikke brandsprøjter (slukningsredskaber) og motordrevne  

 brandsprøjter)».
I øvrigt opretholdes klagen.
 Ankenævnet skal udtale:
 Det tiltrædes, at ansøgningen blev afslået, således som sagen forelå til  

 bedømmelse for Direktoratet.
 Efter den stedfundne begrænsning af ansøgningen i klasse 9, således som  

 sagen nu er forelagt for Ankenævnet, findes sagen at kunne tilbagesendes til  

 Direktoratet til fortsat behandling i realiteten.
 Det tilføjes, at Ankenævnet ikke herved har taget stilling til  

 registrerbarheden af det ansøgte.
Herefter bestemmes:
 Sagen tilbagesendes til Direktoratet til fortsat behandling i realiteten.
Grønning-Nielsen.
Hans Chr.
Thomsen.
J.C.
Warnich-Hansen.
