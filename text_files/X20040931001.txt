Goodwill  grossistselskab  eneforhandling  ejendomsret til  

 kundekredsen Spørgsmål Kan Ligningsrådet bekræfte, at der ved overdragelse af  

 selskabets aktiver og passiver ikke er grundlag for at beregne goodwill, idet  

 selskabets eneforhandlingsret er ophørt? Svar Ja, se sagsfremstilling og begrundelse.
Beskrivelse af de faktiske forhold Det danske selskab er et 100% ejet datterselskab af et selskab  

 beliggende i europa, der ultimativt er ejet af et andet udenlandsk selskab.  

 Det  

 europæiske selskab fungerer som europæisk brohoved, og ejer således  

 salgsselskaber i skandinavien.
De skandinaviske salgsselskaber er således  

 søsterselskaber.
 Salget af koncernens produkter i Danmark er sket gennem det  

 danske selskab.  

    

 Det danske selskab er i  

 følge selskabets årsberetning en handelsvirksomhed (grossist), som har til  

 formål  

 at afsætte koncernens produkter og tilbehør hertil på det danske marked.  

 Salget  

 sker til forhandlere over hele Danmark.
Koncernen påtænker at ændre den skandinaviske organisation  

 således, at der fremover kun skal være ét selskab i den Nordiske region.
Det  

 nordiske selskab skal herefter oprette en filial i hvert af de nordiske lande  

 -  

 herunder Danmark.
Det påtænkes herefter i følge det oplyste, at den nyoprettede  

 danske filial pr. 1. januar 2003 får tildelt eneforhandlingsretten til en del  

 af koncernens produkter.
Som konsekvens heraf, agter det udenlandske selskab  

 med passende varsel at opsige det danske selskabs eneforhandlingsret til  

 disse  

 produkter.
Der ydes i følge repræsentanten ingen kompensation i forbindelse  

 med  

 opsigelsen af eneforhandlingsretten under henvisning til Højesterets dommen  

 fra  

 1997 i Omex-sagen.
Det oplyses yderligere, at de aktiver og passiver, herunder  

 medarbejdere, der i det danske selskabs regi har været allokeret til denne  

 del  

 af koncernes produkter,  

    

 vil i medfør af  

 en virksomhedsoverdragelses-aftale, blive overdraget til den danske filial  

 mod  

 kontant betaling.
Overdragelsen vil ske til bogførte værdier, som efter det  

 danske selskabs opfattelse svarer til markedsværdier.
Tilbage i det danske  

 selskab vil være salget af den resterende del af koncernens produkter og den  

 faste ejendom.
Advokaten har oplyst, at det ikke har været muligt at finde den  

 eneforhandlingsaftale som har været gældende for det danske selskab.
Den  

    

 indgåede eneforhandlingsaftale mellem det  

 eurpæiske selskab og distributionsselskabet og det nordiske selskab skulle i  

 følge det oplyste være udtryk for en kodifikation af hidtidig praksis.
Den  

 fremsendte eneforhandlingsaftale har i følge art. 14 virkning fra 1. januar  

 2003.
Advokatens vurdering Ved opgørelse af den skattepligtige indkomst skal det danske  

 selskab (Selskabet) medregne fortjeneste eller tab ved salg eller opgivelse  

 af  

 den til erhvervsvirksomheden knyttede goodwill, jf. afskrivnings-lovens § 40,  

 stk. 6, jf. stk. 1. Ligeledes skal godtgørelse i anledning af opgivelse af  

 agentur  

 eller lignende medregnes, jf. afskrivningslovens § 40, stk. 9, jf. stk. 3.  

 Ved  

 goodwill forstås i skattemæssig henseende den til en erhvervsvirksomhed  

 knyttede kundekreds, forretningsforbindelse eller lignende, jf.  

 Ligningvejledningen 2001, afsnit E.I.4.1.1.
 Det følger endvidere af Ligningsvejledningen, at der i begrebet  

 goodwill ligger, at der dels skal være tale om en virksomhed  

    

 i drift, dels om konstaterbare faktorer, som  

 betinger forventningerne om den fremtidige indtjeningsevne, som kunde eller  

 forretningsforbindelser repræsenterer.
I relation til agenter eller eneforhandlere er goodwill  

 afhængig af, hvorvidt agenten eller eneforhandleren er berettiget til at  

 videreoverdrage eneforhandlingsretten, jf. blandt andet TfS 1994, 719, TfS  

 2000, 267 og TfS 2001, 231. Der henvises endvidere til Ligningsrådets  

 afgørelse  

 trykt i TfS 2000, 392, hvor 93 % af et selskabs omsætning stammede fra  

 forhandling af et kendt og indarbejdet bilmærke, medens den resterende  

 omsætning stammede fra serviceydelser, reparationsvirksomhed m.v.
I relation  

 til goodwillværdien ved overdragelse svarede Ligningsrådet, at den goodwill,  

 der knyttede sig til salget af det pågældende kendte bilmærke ikke kunne  

 anses  

 for at tilhøre bilforhandleren.
Der blev herved lagt vægt på, at selskabet  

 ikke  

 uden grosisstens samtykke kunne overdrage retten til forhandling af det  

 pågældende bilmærke.
Efter en konkret vurdering fandt Ligningsrådet, at  

 beregning af goodwill kunne baseres på 20 % af bilforhandlerens omsætning,  

 idet  

 Ligningsrådet anførte, at det ikke kunne antages, at goodwill knyttet til  

 salg  

 af nye biler af det pågældende mærke alene tilhørte grossisten samt at det  

 forhold, at man vælger en bil af et bestemt mærke, også kan skyldes, at man  

 ønsker at købe bil hos en bestemt forhandler.
 Det er værd at bemærke sig i relation til denne afgørelse, at  

 der forelå en udtalelse fra Danmarks Automobilforhandlerfoening, hvorefter  

 der  

 altid vil være goodwill i en automobilforretning, idet forhandlerforeningen  

 fandt, at der ville være en kundekreds, også selvom forhandleren skiftede  

 bilmærke.
I relation til det danske selskab, er der tale om et  

 grossistselskab, hvor ingen af de pågældende forhandlere vil fortsætte med at  

 handle i det øjeblik, grossistselskabet ikke længere har ret til at sælge de  

 pågældende produkter.
Forholdene er derfor væsentlig anderledes for Selskabet  

 i  

 forhold til sagen om bilforhandleren.
Det er Selskabets opfattelse, at der ikke skal beregnes  

 goodwill ved overdragelse af de aktiver og passiver, der er knyttet til  

 produkterne, idet forhandlerretten ophører pr. 31. december 2002. Da  

 Selskabet  

 således ikke uden det europæiske selskabs samtykke kan overdrage  

 eneforhandlingsretten, kan der ikke værdiansættes nogen goodwill.
Dette  

 styrkes  

 yderligere af, at selskabets nuværende kunder udelukkende er kunder på grund  

 af  

 varemærket og således må antages at ville handle hos den nye grossist  

 (filialen) i det øjeblik eneforhandlingsretten overgik til en ny grossist.
Det bemærkes, at såfremt skattemyndighedernes retningslinier  

 for goodwillberegning blev anvendt, vil dette resultere i en goodwill på  

 under  

 kr. 1 mio.
Selskabet har et skattemæssigt underskud, der i givet fald ville  

 kunne absorbere en eventuel skattepligtig goodwill.
En eventuel goodwill vil  

 kunne afskrives af filialen, men koncernen ser helst at filialen ikke  

 belastes  

 med disse afskrivninger.
 Det bemærkes endelig, at det ikke er muligt at gennemføre  

 ovennævnte transaktion efter reglerne i fusionsskatteloven, da det  

 selskabsretligt endnu ikke er muligt at foretage spaltning af Selskabet  

 således, at en del af koncernens aktiviteter blev indskudt i det nordiske  

 selskabs danske filial.
Styrelsens indstilling og begrundelse Indledningsvis skal det bemærkes, at styrelsen som  

 vurderingsgrundlag ikke har kunnet få udleveret den eneforhandlingsaftale,  

 der  

 var gældende for det danske selskab, idet denne i følge advokatens  

 oplysninger  

 ikke kunne findes.
Styrelsen har herefter lagt til grund, at indholdet i den  

 eneforhandlingsaftale, som er indgået mellem det europæiske selskab og  

 distributionsselskabet og det nordiske selskab - som er trådt i kraft pr. 1.  

 januar 2003 (dvs. efter omorganiseringen), er udtryk for standardvilkår, som  

 også har været gældende før omorganiseringen.
Der henvises i denne  

 forbindelse  

 til, at koncernen i følge advokatens oplysninger har tilkendegivet, at denne  

 aftale er en kodifikation af hidtidig praksis.
 En forudsætning for at der kan ske overdragelse af goodwill er,  

 at overdrageren har ejendomsretten til virksomhedens kundekreds,  

 forretningsforbindelser og lignende, jf. i denne forbindelse  

 Højesterets-dommene  

 offentliggjort i SKM2001.185.HR (TfS 2001, 231H) og SKM2002.359.HR (TfS  

 2002,563H).
 En forudsætning for, at der kan fastsættes en goodwill ved  

 overdragelse af aktiviteten fra det danske selskab til den nyoprettede filial  

 er således, at det danske selskab har ejendomsretten til virksomhedens  

 kundekreds mv.
Det er oplyst, at det danske selskab er et grossistselskab,  

 hvorfor selskabet vil miste sin kundekreds mv. i det øjeblik selskabet ikke  

 længere er forhandler af koncernens produkter.
Det europæiske selskab / det  

 udenlandske moderselskab forudsættes på tilsvarende måde som i den  

 foreliggende  

 eneforhandlingsaftales art. 14 i forhold til det danske selskab at kunne  

 bringe  

 eneforhandlingsaftalen til ophør med 6 måneders varsel forud for udløb af den  

 løbende kontraktsperiode på 2 år, og derved afskære det danske selskab fra  

 den  

 kundekreds, som efterspørger koncernens produkter.
Af den fremlagte kontrakts art. 11.1 fremgår, at der ikke ved  

 aftalen sker overdragelse af nogen form for immaterielle rettigheder, bortset  

 fra retten til at anvende koncernen's navn og varemærke i forbindelse med  

 salg  

 af koncernens produkter.
Hertil kommer, at forhandleren i følge kontraktens  

 art. 16.5 skal overdrage alle dokumenter, der relaterer sig forhandlingen,  

 vederlagsfrit til koncernen ved ophør af aftalen.
Endelig skal art. 17 fremhæves, hvoraf det fremgår, at  

 eneforhandleren ikke har ret til at overdrage rettighederne i henhold til  

 kontakten til trediemand uden skriftligt samtykke fra koncernen Det er herefter styrelsens opfattelse, at det danske selskab  

 ikke har ejendomsretten til den kundekreds mv., som er knyttet til  

 virksomheden, idet denne tilhører det europæiske selskab eller det  

 udenlandske  

 moderselskab.
I konsekvens heraf skal styrelsen indstille, at der ikke er  

 grundlag for at fastsætte en goodwillværdi i forbindelse med overdragelse af  

 aktiver og passiver fra det danske selskab til den nystiftede danske filial.
 Styrelsen skal herefter indstille, at der svares "ja"  

 til spørgsmålet.
 Ligningsrådet tiltrådte indstillingen.
