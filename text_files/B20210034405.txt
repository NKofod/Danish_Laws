Bekendtgørelse om ændring af bekendtgørelse om tilskudspulje til restriktionsramte caféer, restauranter og barer mv. som følge af COVID-19 § 1 I bekendtgørelse nr. 1556 af 26. oktober 2020 om tilskudspulje til restriktionsramte caféer, restauranter og barer mv. som følge af COVID-19, foretages følgende ændringer:
 1. I indledningen ændres »og akt nr. 11 af den 22. oktober 2020« til: », akt nr. 11 af 22. oktober 2020 og akt nr. 167 af 25. februar 2021«.
 2. I § 3, stk. 1, nr. 1, ændres »31. december 2020« til: »30. april 2021«.
 3. I § 5, stk. 1, nr. 4, ændres »31. december 2020« til: »30. april 2021«.
§ 2 Stk. 1. Bekendtgørelsen træder i kraft den 6. marts 2021.
 Stk. 2. Bekendtgørelsen finder anvendelse på ansøgninger modtaget fra og med den 5. november 2020.
