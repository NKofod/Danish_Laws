 I medfør af § 9, stk. 1 i lov nr. 218 af 28. april 1976 om butikstid  

 fastsættes:
 § 1.  Butikstids-ankenævnet består af en formand. der  

 skal være jurist, og 2 andre medlemmer, der skal være uafhængige af kommunale  

 eller organisationsmæssige interesser.
Stk. 2.  Handelsministeren kan udnævne indtil 3  

 suppleanter.
Når et medlem har forfald, deltager en suppleant i sagernes  

 behandling i stedet for det forhindrede medlem.
 § 2.  Intet af nævnets medlemmer må deltage i  

 behandlingen af en sag, når vedkommemde efter retsplejelovens regler ville  

 være inhabil som dommer.
 § 3.  Et medlem er pligtig at give nævnet meddelelse  

 om omstændigheder, som vil kunne medføre vedkommendes inhabilitet, jfr. § 2.
 § 4.  Spørgsmål om, hvorvidt et medlem skal vige sit  

 sæde, bør så vidt muligt rejses, inden nævnets behandling af selve sagen  

 begynder.
 Stk. 2.  Nævnet afgør selv i påkommende tilfælde, om et  

 medlem kan deltage i en sags behandling.
§ 5.  Nævnets sekretariatsarbejde varetages af en  

 dertil udpeget sekretær.
For sekretæren finder §§ 2-4 tilsvarende anvendelse.  

 Hvis sekretæren ikke kan medvirke ved behandlingen af en sag, udpeges en  

 anden til at virke som sekretær under sagen.
 § 6.  Nævnet behandler klager over en  

 kommunalbestyrelses afgørelse efter §§ 5, 6 og 8, stk. 2, i lov om butikstid.
 § 7.  Tid og sted for nævnets møder fastsættes af  

 formanden, der drager omsorg for mødernes indkaldelse.
 Stk. 2.  Formanden tilrettelægger nævnets arbejde og  

 leder forhandlingerne på nævnets møder.
 Stk. 3.  Formanden kan bestemme, om sagerne skal  

 behandles skriftligt.
 Stk. 4.  Formanden påser, at de nævnet forelagte sager  

 fremmes med tilbørlig hurtighed.
Stk. 5.  For at beslutning kan træffes, skal alle  

 medlemmer være til stede eller have haft sagen forelagt.
Hvert medlem har en  

 stemme.
Stk. 6.  I tilfælde af uenighed mellem nævnets medlemmer  

 træffes afgørelsen i overensstemmelse med flertallets vedtagelse.
Såfremt  

 mindretallet ønsker det, skal afgørelsen indeholde oplysning om mindretallets  

 stilling.
§ 8.  Nævnet er berettiget til at anstille  

 undersøgelser angående de enkelte sager samt til at indhente de til  

 foreliggende klagers bedømmelse nødvendige oplysninger hos vedkommende  

 kommunalbestyrelse og hos vedkommende organisationer, som berøres af en  

 tilladelse til udvidet butikstid eller af en undtagelse fra loven om  

 butikstid.
Nævnet kan om fornødent opfordre parterne til at give personligt  

 møde for nævnet til nærmere redegørelse for sagen.
Stk. 2  Der skal gives vedkommende kommunalbestyrelse og  

 vedkommende organisationer adgang til at gøre sig bekendt med det for nævnet  

 foreliggende materiale, medmindre dette indeholder oplysninger, som efter  

 nævnets skøn ikke bør udleveres.
Der skal endvidere efter begæring gives  

 parterne adgang til ved møde for nævnet mundligt nærmere at redegøre for  

 sagen.
 § 9.  Nævnet træffer sin afgørelse snarest muligt  

 efter sagens endelige behandling.
Stk. 2.  Afgørelsen indføres i en dertil indrettet  

 protokol.
Formanden drager omsorg for, at afgørelsen bringes til parternes  

 kundskab.
Nævnet træffer beslutning om, hvorvidt og i bekræftende fald på  

 hvilken måde nævnets kendelser skal offentliggøres.
 § 10.  Nævnets adresse er handelsministeriet.
 Stk. 2.  De med nævnets virksomhed forbundne udgifter  

 afholdes af statskassen.
 Handelsministeriet, den 11. juni 1976.
 Erling Jensen.
/ P.
Thorell.
