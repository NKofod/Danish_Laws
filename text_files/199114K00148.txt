Nr BTL 148 Betænkning over Forslag til lov om ændring af lov om udbygning af  

 Københavns Lufthavn, Kastrup   

 Nr L 148 1991-92, 1. samling Afgivet af Trafikudvalget Afgivet: 19920227 Udvalget har behandlet lovforslaget i en række møder og har herunder stillet spørgsmål til trafikministeren, som denne har besvaret skriftligt.
 Endvidere har udvalget modtaget en skriftlig henvendelse fra Søren Sabat,  

 Kastrup.
 Der er af trafikministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
 ÆndringsforslagAf trafikministeren , tiltrådt af udvalget :
 Til § 1 1) I den under nr. 3 foreslåede nye affattelse af  

§ 3, litra b , indsættes i 1. pkt. efter »funktioner«  

 ordene: », herunder luftgodsanlæg,».
Bemærkninger Til nr. 1 SAS har i en rapport af 13. december 1991 skitseret en løsning  

 til udbygning af Københavns Lufthavns udenrigsterminalområde i lufthavnens  

 nordafsnit ved etablering af en terminal for SAS og selskabets  

 samarbejdspartnere.
Forslaget, der for nærværende overvejes i SAS, omfatter  

 bl.a. opførelsen af et fragtcenter for SAS i tilslutning til terminalen.
 Forslaget til ændring af udbygningsloven tilsigter en større frihed end  

 hidtil i tilrettelæggelsen af lufthavnsudbygningen, og specielt for så vidt  

 angår udenrigsterminalanlægget med tilhørende tekniske funktioner  

 understreges betydningen af effektivitet i ekspeditionssystemerne og behovet  

 for en fleksibilitet i udformningen og indretningen af anlægget.
 For at der ikke skal herske tvivl om, at også den af SAS skitserede  

 placering af et fragtcenter i givet fald vil være i overensstemmelse med de  

 overordnede retningslinier for lufthavnsudbygningen, nævnes mulighederne for  

 etablering af luftgodsanlæg imidlertid nu udtrykkeligt i beskrivelsen af  

 anlæggene i lufthavnens nordafsnit.
