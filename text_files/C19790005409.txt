(Til samtlige ministerier og styrelser) Ved de lønanvisende myndigheders afkortning i løn for ansatte i staten,  

 folkeskolen og folkekirken for timer, i hvilke arbejdet har været nedlagt,  

 gælder følgende retningslinier:
 1. Personale med fastsat ugentligt arbejdstimetal.
 For personale med en normal ugentlig arbejdstid på 40 timer  

 (fuldtidsbeskæftigelse) i samtlige uger afkortes 1/2080 af årsbruttolønnen  

 pr. fraværstime.
 For personale med en arbejdstid, der er mindre end 40 timer ugentlig  

 (klinikassistenter, tandlæger, deltidsansatte m.fl.), beregnes fradraget pr.  

 fraværstime ligeledes på grundlag af vedkommendes årsbruttoløn, divideret med  

 det årlige timetal, der danner grundlag for dyrtidsregulering af lønnen.
Ved årsbruttolønnen forstås den årlige løn incl. eventuelt eget  

 pensionsbidrag og incl. eventuelt kvalifikationstillæg m.v.
For så vidt angår  

 tillæg, der ydes for merarbejde, rådighedstjeneste m.v. og derfor  

 dyrtidsreguleres særskilt, foretages ikke fradrag, med mindre fraværet har  

 haft en varighed af en normal arbejdsdag eller mere.
Fradraget beregnes pr.  

 påbegyndt halve time.
 2. Lærere m.fl., hvis arbejdstid er fastsat som et pligtigt ugentligt  

  undervisningstimetal.
 Fradraget pr. undervisningstime beregnes således:
 For så vidt angår definitionen af årsbruttoløn og fradrag for en del af en  

 undervisningstime henvises til punkt 1.
 3. Beregning af evt. pensionsbidrag for overenskomstansatte.
 Pensionsbidrag (eget bidrag) og pensionstilskud beregnes af bruttolønnen,  

 efter at der er foretaget fradrag for fraværstimer.
 4.Det påhviler det enkelte ansættelsessted at give meddelelse til den  

 lønanvisende myndighed om, hvilket fradrag der skal foretages i den ansattes  

 løn.
Finansministeriet, lønnings- og pensionsdepartementet, den 19. marts 1979 P.
M.
V.
E.
B.
