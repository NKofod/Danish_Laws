 I henhold til § 2, stk. 1, og § 11, stk. 2, i universitetsloven, jf.
lovbekendtgørelse nr. 334 af 27. maj 1993, samt § 2, stk. 7, og § 18, stk. 2, i lov nr. 508 af 30. juni 1993 om åben uddannelse (erhvervsrettet voksenuddannelse) m.v., fastsættes:
Uddannelsernes formål og struktur § 1.  Uddannelserne på Roskilde Universitetscenter har  

 til formål at kvalificere de studerende til at varetage erhvervsfunktioner og  

 videnskabeligt arbejde inden for de humanistiske, naturvidenskabelige og  

 samfundsvidenskabelige hovedområder.
 Stk. 2.  Uddannelserne på Roskilde Universitetscenter er  

 forskningsbaserede og er kendetegnet ved:
 § 2.  Uddannelserne omfatter:
Stk. 2.  En kandidatuddannelse kan forlænges med 1/2 år,  

 hvis uddannelsen indeholder et fag, der ligger uden for det valgte  

 hovedområde.
Faget skal udgøre en afrundet uddannelsesdel, og det samlede  

 uddannelsesforløb skal give undervisningskompetence i 2 fag i gymnasieskolen.  

 Studietidsforlængelsen skal godkendes af Undervisningsministeriet.
§ 3.  De anførte uddannelseslængder angiver det antal  

 årsværk, der skal lægges til grund for planlægningen af uddannelserne.
Et  

 årsværk er en fuldtidsstuderendes arbejde i 1 år.
Om uddannelsernes  

 tilrettelæggelse henvises til bekendtgørelse om studiestrukturen for  

 uddannelser ved universiteter m.fl.
 § 4.  Universitetscenteret kan tildele følgende  

 betegnelser:
 technices socialium).
 scientiarum socialium).
 § 5.  En bacheloruddannelse med tyngdepunkt i det  

 naturvidenskabelige hovedområde giver ret til betegnelsen B.Sc.
 Stk. 2.  En bacheloruddannelse med tyngdepunkt i det  

 humanistiske hovedområde elleri det samfundsvidenskabelige hovedområde giver  

 ret til betegnelsen B.A.
 Stk. 3.  Den, der har gennemført den almene  

 erhvervsøkonomiske uddannelse, har ret til at anvende bogstaverne HA efter  

 sit navn.
 Stk. 4.  Kandidatuddannelsen i forvaltning giver ret til  

 betegnelsen cand.scient.adm. (candidatus/candidata scientiarum  

 administrationis).
 Stk. 5.  Kandidatuddannelsen i teknologisk -  

 samfundsvidenskabelig planlægning giver ret til betegnelsen cand.techn.soc.  

 (candidatus/candidata technices socialium).
 Stk. 6.  En kombinationsuddannelse med tyngdepunkt i det  

 naturvidenskabelige hovedområde giver ret til betegnelsen cand.scient.  

 (candidatus/candidata scientiarum).
 Stk. 7.  En kombinationsuddannelse med tyngdepunkt i det  

 humanistiske hovedområde giver ret til betegnelsen cand.mag.  

 (candidatus/candidata magisterii).
 Stk. 8.  En kombinationsuddannelse med tyngdepunkt i det  

 samfundsvidenskabelige hovedområde giver ret til betegnelsen cand.scient.soc.  

 (candidatus/candidata scientiarum socialium).
 Stk. 9.  En kombinationsuddannelse, som indeholder 3  

 kommunikationsmoduler, og hvori den studerende vælger at skrive speciale i  

 faget Kommunikation, giver ret til betegnelsen cand.comm.  

 (candidatus/candidata communicationis).
 § 6.  Universitetscenteret kan udbyde afrundede  

 uddannelsesdele af indtil 3 semestres varighed, der kan indgå i andre  

 uddannelser ved de videregående uddannelsesinstitutioner.
 § 7.  Undervisningsministeriet godkender efter  

 indstilling fra Roskilde Universitetscenter, hvilke fag universitetscenteret  

 kan udbyde efter denne bekendtgørelse.
Uddannelsernes indhold § 8.  Uddannelserne indledes med en basisuddannelse af  

 maksimalt 2 års varighed og efterfølges af en overbygning, der består af 1  

 eller 2 fag inden for samme hovedområde eller inden for 2 forskellige  

 hovedområder.
 § 9.  Universitetscenteret har 3 basisuddannelser, den  

 humanistiske, den naturvidenskabelige og den samfundsvidenskabelige  

 basisuddannelse.
 Stk. 2.  Basisuddannelsen består af projekter og kurser,  

 der skal tilrettelægges således, at de indgår i en indbyrdes sammenhæng.
Stk. 3.  Mindst halvdelen af basisuddannelsen skal bestå  

 af kurser.
Kurserne skal især belyse centrale teorier og begreber inden for  

 basisuddannelsens fagområder og være naturlige, faglige forudsætninger for  

 overbygningsuddannelserne inden for hovedområdet.
 § 10.  Et af de to mulige overbygningsfag i  

 bacheloruddannelsen skal ligge inden for den gennemførte basisuddannelses  

 område.
 Stk. 2.  Den studerende skal ved påbegyndelsen af dette  

 overbygningsfag opfylde minimumskrav, som kvalitativt mindst svarer til de  

 normalforudsætninger, som universitetscenteret hidtil har fastsat.
 § 11.  Bacheloruddannelsen skal give de studerende  

 indsigt i faget/fagområdet og med baggrund i det herigennem opnåede kendskab  

 til teori og metode kvalificere til at beskrive, formulere, analysere og  

 bearbejde problemstillinger med henblik på enten at udføre erhvervsfunktioner  

 eller at give grundlag for videre studier.
§ 12.  Bacheloruddannelsen skal være et afrundet  

 uddannelsesforløb.
Universitetscenteret tilrettelægger uddannelsesforløbet  

 med et fagudbud med tilvalgsmuligheder, som giver den studerende valgmulighed  

 mellem at afslutte uddannelsen efter det 3. år eller at søge optagelse på en  

 kandidatuddannelse.
Optagelsen på en kandidatuddannelse vil bl.a. være  

 betinget af sammensætningen af fagelementerne i bacheloruddannelsen, jf. §  

 13.
§ 13.  Det fastsættes i studieordningen for  

 kandidatuddannelsen, § 14.  Kandidatuddannelsen skal kvalificere de  

 studerende til selvstændigt at varetage erhvervsfunktioner med baggrund i de  

 erhvervede kundskaber samt give indsigt i teoretiske og eksperimentelle  

 metoder.
Kandidatuddannelsen skal endvidere kvalificere de studerende til at  

 deltage i og udføre videnskabeligt arbejde.
 § 15.  Kandidatuddannelsen omfatter en større  

 selvstændig afhandling, et speciale inden for fagområdet/erne.
 Stk. 2.  Specialet skal dokumentere den studerendes  

 færdigheder i at anvende videnskabelige teorier og metoder under arbejdet med  

 et afgrænset fagligt emne.
Stk. 3.  Specialeemnet skal afgrænses således, at det  

 samlede specialearbejde kan gennemføres inden for en tidsramme svarende til  

 1/2 årsværk.
De nærmere bestemmelser herom fastsættes i studieordningen.  

 Specialeemnet skal godkendes af universitetscenteret.
Bedømmelse § 16.  Eksamen tilrettelægges og afholdes efter  

 bekendtgørelse om eksamen ved visse videregående uddannelser under  

 Undervisningsministeriet.
 Stk. 2.  Ved bedømmelser gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen Bestået/Ikke bestået.  

 Bedømmelsen Bestået/Ikke bestået kan højst anvendes ved prøver, der dækker  

 1/3 af uddannelsen.
§ 17.  Universitetscenteret udsteder bevis for  

 gennemført uddannelse.
Beviset skal udover at indeholde oplysninger om  

 indehaverens navn og den udstedende myndighed som minimum angive:
 Stk. 2.  Studerende, der forlader en uddannelse uden at  

 have bestået den tilhørende eksamen, har ret til at få attestation for  

 beståede prøver.
 Stk. 3.  Samlet bevis for en uddannelse, der er  

 gennemført ved flere institutioner, udstedes af den institution, hvor den  

 sidste del af uddannelsen afsluttes.
Andre bestemmelser § 18.  Med henblik på en sammenhængende  

 uddannelsesstruktur fastsætter universitetscenteret inden for  

 bekendtgørelsens rammer generelle regler om uddannelserne på Roskilde  

 Universitetscenter.
 Stk. 2.  I de generelle regler skal der være  

 bestemmelser om:
 § 19.  Universitetscenteret fastsætter inden for  

 bekendtgørelsens og de generelle reglers rammer nærmere regler om fagene i  

 studieordninger.
 Stk. 2.  I studieordningen fastsættes regler om:
 kurser, seminarer, praktik- og feltarbejdsordninger).
 Stk. 3.  Universitetscenteret kan dispensere fra de  

 regler i studieordningen, der alene er fastsat af universitetscenteret.
 Stk. 4.  Inden en studieordning vedtages, tager  

 universitetscenteret kontakt til aftagerrepræsentanter, herunder  

 censorformanden.
 Stk. 5.  Studieordninger og væsentlige ændringer heraf  

 træder i kraft ved studieårets begyndelse og skal være vedtaget mindst 1/2 år  

 forinden.
 Stk. 6.  Studieordninger og ændringer af studieordninger  

 sendes til censorer og ministeriet til orientering.
§ 20.  Universitetscenteret udgiver og vedligeholder  

 en studievejledning om de enkelte uddannelser.
Studievejledningen skal  

 indeholde en bredere redegørelse for uddannelsen m.v., en praktisk vejledning  

 for de studerende, oplysning om andre forhold af betydning for de studerendes  

 planlægning af deres studium samt oplysninger om fagkombinationer, der giver  

 undervisningskompetence i gymnasieskolerne og HF.
 § 21.  Universitetscenteret godkender i hvert enkelt  

 tilfælde eller ved almindelige regler, at gennemførte uddannelseselementer  

 inden for et fag/fagområde fra en dansk eller udenlandsk videregående  

 uddannelsesinstitution træder i stedet for uddannelseselementer, der er  

 omfattet af denne bekendtgørelse.
Stk. 2.  Bedømmelser af de i stk. 1 nævnte  

 uddannelseselementer overføres som Bestået eller som karakterer efter  

 13-skalaen.
Forudsætningen for overførsel med karakter efter 13-skalaen er,  

 at det pågældende uddannelseselement bedømmes efter denne skala ved begge  

 uddannelsesinstitutioner, medmindre de involverede institutioner aftaler  

 andet.
§ 22.  Undervisningsministeriet kan tillade  

 fravigelser af bekendtgørelsen som led i forsøg.
Samtidig fastsættes  

 forsøgets varighed og rapporteringsformen.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
 § 23.  Klager over universitetscenterets afgørelser i  

 henhold til denne bekendtgørelse indgives til universitetscenteret.  

 Institutionens afgørelse kan, når klagen vedrører retlige spørgsmål,  

 indbringes for Undervisningsministeriet.
 Stk. 2.  Fristen for indgivelse af klager er 2 uger fra  

 den dag, afgørelsen er meddelt den pågældende.
Korte erhvervsrettede deltidsuddannelser § 24.  Universitetscenteret kan efter reglerne om åben  

 uddannelse og efter godkendelse af Undervisningsministeriet i hvert enkelt  

 tilfælde etablere korte erhvervsrettede deltidsuddannelser af indtil 2 års  

 varighed.
 Stk. 2.  Uddannelsen afsluttes med en eksamen efter  

 reglerne i bekendtgørelse om eksamen ved visse videregående uddannelser under  

 Undervisningsministeriet, idet dog §§ 12-15 ikke finder anvendelse.
Stk. 3.  Universitetscenteret fastsætter regler for  

 uddannelsen i en studieordning, der skal angive uddannelsens navn, formål,  

 struktur og indhold og indeholde nærmere regler om eksamen, herunder  

 eksamensterminer.
I studieordningen fastsættes endvidere regler om adgang til  

 uddannelsen, for så vidt der ikke i bekendtgørelse er fastsat regler herom.
 Stk. 4.  For klager over universitetscenterets  

 afgørelser gælder reglerne i § 23.
 Stk. 5.  Hvor intet andet følger af denne  

 bekendtgørelse, gælder reglerne om åben uddannelse.
 Ikrafttræden og overgangsbestemmelser mv.
 § 25.  Bekendtgørelse nr. 571 af 23. juni 1994 om  

 uddannelser på Roskilde Universitetscenter forlænges med virkning fra den 1.  

 september 1995 med 1 år indtil den 31. august 1996.
 § 26.  Bekendtgørelsen træder i kraft den 1. september  

 1996.
 Stk. 2.  Universitetscenteret fastsætter nærmere regler  

 for studerende, der er begyndt på uddannelserne før 1. september 1996, og  

 afgør, hvornår der sidste gang afholdes prøver efter de hidtidige regler.
