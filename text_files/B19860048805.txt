 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Boligministeren har den 10. juli 1986 godkendt  

 frikommuneregulativ nr. 6 for Ringkøbing kommune om forenkling af proceduren  

 forud for byfornyelsesbeslutninger i forbindelse med tilvejebringelse af  

 mindre byfornyelsesprojekter, som højst omfatter 20 boliger og højst et areal  

 på 6.000 m2.
 § 2.  Det i § 1 nævnte frikommuneregulativ indebærer,  

 at § 9 i lov om byfornyelse og boligforbedring, jfr. lovbekendtgørelse nr.  

 342 af 10. juli 1985, ikke gælder i Ringkøbing kommune for så vidt angår  

 beslutninger efter § 1 i frikommuneregulativ nr. 6 for Ringkøbing kommune.
 Stk. 2.  For så vidt angår mindre byfornyelsesprojekter,  

 der gennemføres efter det i § 1 nævnte frikommuneregulativ, bliver de ved lov  

 om byfornyelse og boligforbedring §§ 5, stk. 3, 2. pkt., 11, stk. 2, 56, stk.  

 2, nr. 1) og 56, stk. 4, fastsatte retsvirkninger knyttet til udsendelse af  

 et forslag til et byfornyelsesprojekt i medfør af § 1, nr. 1), stk. 1, i  

 frikommuneregulativ nr. 6 for Ringkøbing kommune og ikke til offentliggørelse  

 af en redegørelse efter lovens § 9, stk. 1.
 § 3.  Det i § 1 nævnte frikommuneregulativ træder i  

 kraft den 1. august 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordner, jfr. lov om  

 kommunernes styrelse § 8, stk. 4.
