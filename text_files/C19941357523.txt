Regnskabs- og revisionsinstruks vedrørende kommunernes administration af  

 lov om støtte til miljøforbedrende investeringer i mindre landbrug m.v. (til  

 alle kommunalbestyrelser) ÅRSOPGØRELSE 1. Efter regnskabsårets afslutning udarbejder  

 kommunalbestyrelsen en opgørelse over den støtte, der er bevilget og i  

 regnskabsåret udbetalt til miljøforbedrende investeringer i mindre landbrug  

 m.v.
Opgørelsen skal ske på et særligt skema, der underskrives af  

 borgmesteren og forsynes med påtegning af kommunens revision.
Opgørelsen  

 indsendes til Kongeriget Danmarks Hypotekbank og Finansforvaltning inden den  

 frist, der fremgår af indkaldelsesskrivelsen.
REVISION 2. Revisionen udføres af kommunens revision.
 3. Revisionen omfatter kommunens regnskab over  

 bevilget og udbetalt støtte til miljøforbedrende investeringer i mindre  

 landbrug m.v.
 4. Revisionen foretages i overensstemmelse med god,  

 offentlig revisionsskik, således som dette begreb er fastlagt i § 3 i lov om  

 revision af statens regnskaber m.v. (lovbekendtgørelse nr. 489 af 24. juni  

 1991).
 Ved revisionen efterprøves, om regnskabet er rigtigt, og om de  

 dispositioner, der er omfattet af regnskabsaflæggelsen, er i overensstemmelse  

 med meddelte bevillinger, love og andre forskrifter samt med indgåede aftaler  

 og sædvanlig praksis vedrørende støtte til miljøforbedrende investeringer.
Revisionen omfatter såvel attesterede forhåndsvurderinger som meddelte  

 tilskudsbevillinger og udbetalinger i henhold hertil.
Revisionen skal vedrøre  

 alle støttekategorier.
Ved revisionen vurderes, om kommunens forretningsgang  

 og sagsbehandling inden for området er hensigtsmæssig og betryggende.
Revisor  

 skal gennemgå et antal tilskudssager og redegøre for resultatet heraf i  

 beretningen om miljøstøtte jf. pkt. 8.
5. Revisionen kan udføres ved stikprøvevise  

 undersøgelser.
Revisionens omfang afhænger af kommunens administrative  

 struktur og forretningsgange, herunder den interne kontrol og andre forhold  

 af betydning for regnskabsaflæggelsen.
 6. Kommunalbestyrelsen skal give revisor de  

 oplysninger, som må anses af betydning for bedømmelsen af kommunens regnskab.  

 Kommunalbestyrelsen skal give revisor adgang til at foretage de  

 undersøgelser, denne finder nødvendige, og skal sørge for, at revisor får de  

 oplysninger og den bistand, som revisor anser for nødvendig for udførelsen af  

 sit erhverv.
 7. Den årlige opgørelse til Hypotekbanken skal af  

 revisionen forsynes med påtegning, hvoraf det fremgår, at opgørelsen er  

 revideret, og at revisionen er udført i overensstemmelse med reglerne i  

 kommunens revisionsregulativ og denne instruks.
BERETNING 8. Revisor skal udarbejde en beretning om revisionen  

 af miljøstøtte i henhold til denne instruks.
I beretningen redegøres for, hvilket revisionsarbejde, der er udført, samt  

 alle væsentlige forhold, der har givet anledning til bemærkningerne.
Specielt  

 oplyses om revisors undersøgelse af, samt vurdering og konklusioner  

 vedrørende kommunens interne kontrol og registreringssystemer, samt om der er  

 udvist fornøden sparsommelighed ved midlernes anvendelse.
 I beretningen redegøres endvidere for:
om revisor opfylder de i lovgivningen indeholdte habilitetsbebetingelser, om revisor under sin revision har modtaget alle de oplysninger, der er  

 anmodet om, om revisor anser regnskabet for aflagt efter lovgivningens og andre  

 forskrifters krav til regnskabsaflæggelsen, om støtten er anvendt i overensstemmelse med de givne vilkår.
 I beretningen indføres endvidere oplysninger om særlige kontrolarbejder,  

 afgivelse af særlige beretninger, rådgivning eller assistance.
 I beretningen redegør revisor endvidere for forhold af principiel eller  

 økonomisk betydning, som revisor finder anledning til at fremdrage, herunder  

 tilfælde, hvor fortolkning af gældende regler giver anledning til tvivl.
9. Senest samtidig med den årlige beretning om  

 revisionen af kommunens øvrige regnskaber afgiver revisor den i pkt. 8 nævnte  

 beretning om revisionen af miljøstøtte.
Kommunalbestyrelsen sender  

 revisionens beretning sammen med en besvarelse af eventuelle  

 revisionsbemærkninger til den kommunale tilsynsmyndighed senest samtidig med  

 oversendelsen af beretningen om revisionen af kommunens øvrige regnskaber.
Et  

 eksemplar af kommunalbestyrelsens besvarelse sendes samtidig til revisor.
TILSYN 10. Rigsrevisor udøver tilsyn i overensstemmelse med §  

 5 og § 6 i lov om revisionen af statens regnskaber m.m.
Rigsrevisor kan af  

 kommunalbestyrelsen forlange meddelt alle oplysninger, som efter rigsrevisors  

 skøn er af betydning for tilsynet, og rigsrevisor kan fastsætte en frist  

 herfor, jf. § 12 i nævnte lov.
 (* 1) Lovområde- »Støtte- og tilskudsordninger, landbrug«.
