Betænkning afgivet af Europaudvalget den 10. juni 2005 Betænkning over Forslag til folketingsbeslutning om at  

 modvirke EUs servicedirektiv [af  

 Morten Messerschmidt (DF) m.fl.] 1. Udvalgsarbejdet Beslutningsforslaget blev fremsat den 30. marts 2005 og var til  

 1. behandling den 2. juni 2005. Beslutningsforslaget blev efter 1. behandling  

 henvist til behandling i Europaudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 28 spørgsmål til økonomi- og erhvervsministeren  

 til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, S, KF, RV og SF) indstiller beslutningsforslaget til  

  

 forkastelse  

  

 ved 2. behandling.
Socialdemokratiets medlemmer af udvalgets bemærker, at  

 Socialdemokratiet er tilhænger af et europæisk indre marked for kommercielle  

 serviceydelser.
Socialdemokratiet ønsker derimod ikke nogen EU-pligt til at  

 etablere et indre marked for offentlige velfærdsmæssige serviceydelser.
Det  

 må  

 være en suveræn national beslutning, om man ønsker disse ydelser underlagt  

 markedskræfterne eller ej.
Direktivforslaget må følgelig rettes til, så denne  

 frihed sikres.
Det er ikke nok at undtage offentlig myndighedsudøvelse.
Dernæst ønsker Socialdemokratiet, at servicedirektivet kommer  

 til at hvile på et princip om, at det er værtslandets normer, der er gældende  

 for virksomhederne.
Kun et sådant udgangspunkt kan sikre mod en underminering  

 af nationale overenskomster om løn og arbejdsvilkår. Ønsker man at køre bil i  

 et fremmed land, må man også respektere færdselsreglerne der.
 Værtslandsprincippet er i øvrigt også direkte nævnt i traktaten,  

 og det er det princip, udstationeringsprincippet hviler på.
Socialdemokratiet har derfor i høj grad sympati for beslutningsforslagets  

 intentioner, men Socialdemokratiet mener, det er uheldigt at kortslutte den  

 normale beslutningsproces omkring EU-spørgsmål i Folketinget.
Derfor kan  

 Socialdemokratiet  

 ikke støtte forslaget.
Til gengæld vil vi kraftigt opfordre ministeren til at skifte hest  

 og satse på at tage udgangspunkt i værtslandsprincippet i stedet for  

 oprindelseslandsprincippet.
Og Socialdemokratiet forventer regeringens  

 tilslutning til helt at undtage offentlige velfærdsydelser fra direktivets  

 område.
 Socialistisk Folkepartis medlem af udvalget bemærker, at SF, siden  

 servicedirektivet blev fremlagt for halvandet år siden, har arbejdet for at  

 få  

 fjernet oprindelseslandsprincippet som det bærende princip i direktivet og  

 erstattet dette med værtslandsprincippet.
 Dybest set er forskellen mellem oprindelseslandsprincippet og  

 værtslandsprincippet, hvorvidt man ønsker et liberalistisk Europa eller et  

 socialt Europa, idet oprindelseslandsprincippet går ud på, at man tager  

 laveste  

 fællesnævner og så lader markedskræfterne lægge niveauet, hvorimod  

 værtslandsprincippet  

 respekterer de enkelte landes arbejdsmarkedssystemer og dermed kan være med  

 til  

 at skabe et socialt Europa.
Derfor må direktivforslaget i den form, det har i dag,  

 naturligvis ikke vedtages.
Det har SF meddelt regeringen, og SF har arbejdet  

 systematisk for at få bred enighed om et klart politisk mandat, som Danmark  

 kan  

 forhandle på grundlag af.
Dette er sket, fordi SF finder det vigtigere at få  

 skabt et klart resultat  sammen med andre lande i EU  end at  

 komme med  

 markeringer.
I første omgang gælder det om at overbevise regeringen om, at  

 værtslandsprincippet skal være det bærende princip i direktivet, og at man i  

 øvrigt får et forenklet direktiv, som både kan forklares og forsvares ud fra  

 ønsket om et socialt Europa.
Det indgår i denne strategi, at det er vigtigt,  

 at  

 Danmark arbejder aktivt for at skabe en bred alliance med andre lande om, at  

 direktivet skal tage udgangspunkt i værtslandsprincippet.
 SF finder det i denne forbindelse dybt problematisk, at der i  

 debatten er sket en kobling mellem servicedirektivet og forslaget til en ny  

 forfatningstraktat, til trods for at direktivet er fremlagt på det nuværende  

 traktatgrundlag og ikke på grundlag af et fremtidigt.
 SF kan på denne baggrund ikke støtte Dansk Folkepartis beslutningsforslag,  

 der både blander tingene sammen og ikke i tilstrækkelig grad går målrettet  

 efter et bredt mandat, der forpligter Danmark til at arbejde aktivt for et  

 direktiv baseret på værtslandsprincippet.
 Et  

  

 mindretal  

  

 i  

 udvalget (DF og EL) indstiller beslutningsforslaget til  

  

 vedtagelse uændret  

  

 ved 2. behandling.
Dansk Folkepartis medlemmer af udvalget udtaler, at konkurrence  

 er forudsætningen for vækst.
På den baggrund er Dansk Folkeparti tilhænger af  

 EUs indre marked og den frie bevægelighed for varer, kapital,  

 tjenesteydelser  

 og arbejdstagere.
Disse fire fundamentale friheder, som er hele grundlaget  

 for  

 EU-samarbejdet, er indbygget i traktaten, som direkte forbyder medlemslandene  

 at oprette regler, der hindrer den frie bevægelighed eller på anden måde  

 søger at  

 skabe én retstilstand for det enkelte land og en anden for andre medlemslande  

 i  

 unionen.
Disse regler er grundlæggende fornuftige og nyder Dansk Folkepartis  

 principielle opbakning, om end definitioner og konsekvensfortolkninger af det  

 indre markeds regler på nogle områder går i den helt modsatte retning af,  

 hvad  

 Dansk Folkeparti måtte ønske sig.
Et eksempel herpå er Europa-Kommissionens forslag til  

 servicedirektiv, som har til hensigt at fastsætte de nærmere kriterier for  

 den  

 frie konkurrence inden for servicefagene.
Dansk Folkeparti har ikke noget  

 imod  

 fri konkurrence  ej heller på serviceområdet; men det skal ske på fair  

 vilkår  

 og ud fra devisen om, at ethvert land må opretholde så strenge regler, som  

 det  

 måtte ønske, så længe der gælder de samme regler for landets egne  

 serviceudbydere som for dem, der med udgangspunkt i et andet medlemsland  

 måtte  

 ønske at byde på serviceopgaver i landet.
Kommissionens forslag til  

 servicedirektiv bryder afgørende med dette princip, fordi det indeholder det  

 såkaldte »oprindelseslandsprincip«, der muliggør, at det er andre  

 medlemslandes  

 regler (oprindelseslandets), som skal overholdes, når servicefunktioner  

 udøves  

 i Danmark.
Det er således Dansk Folkepartis bekymring, at vedtagelsen af  

 dette direktiv kan medføre en unfair og skæv konkurrencesituation, hvor  

 danske  

 serviceudbydere i Danmark skal konkurrere på pris og overholdelse af  

 arbejdsmiljøregler med lande i Østeuropa, hvis forhold er veldokumenteret  

 ringere  

 end de danske.
Således fremgår det af Økonomi- og Erhvervsministeriets  

 besvarelse  

 af spørgsmål 8 til B 45, at Danmark inden for stort set alle servicesektorer  

 har den højeste gennemsnitlige timeløn kun overgået med 2,5 euro af UK inden  

 for finansverdenen.
Bortset fra dette lille område indtager Danmark  

 førstepladsen med de højeste lønsatser, varierende fra 16,07 euro inden for  

 hotel- og restauration til 24,27 inden for pengeinstitutverdenen.
Heroverfor  

 står de nye medlemslande fra Østeuropa, hvis gennemsnitlige timelønspris er  

 2,93  

 euro.
Danmarks er 18,95 og EU15s 14,49. Med andre ord vil et  

 oprindelseslandsprincip på lønområdet som foreslået af Kommissionen betyde  

 urimelig konkurrence og tab af danske arbejdspladser, der naturligvis ikke  

 kan  

 hamle op med timelønninger på under 3 euro.
Dansk Folkeparti finder, at det således er svært at få øje på de  

 fordele for Danmark, som Økonomi- og Erhvervsministeriet fastholder, vil  

 finde  

 sted.
Eksempelvis skriver ministeriet i svar på spørgsmål 1 til B 45, at  

 servicedirektivet vil skabe 600.000 arbejdspladser i EU, hvilket er en  

 beskæftigelsesvækst  

 på 0,3 pct.
Det fremgår ikke, om dette antal arbejdspladser er netto eller  

 brutto.
For Danmarks vedkommende vurderes effekten at være 0,2 pct.
Dansk  

 Folkeparti stiller sig stærkt tøvende overfor, om dette tal vil være korrekt,  

 og finder under alle omstændigheder, at det er en meget lille gevinst at  

 satse  

 på at få, når der henses til, hvor meget vi risikerer ved at indføre et  

 oprindelseslandsprincip.
Alle partier udtrykte under 1. behandlingen af B 45 den 2. juni  

 2005 enighed om, at det ville være bekymrende, såfremt der ville ske den form  

 for unfair konkurrence, som Dansk Folkeparti frygter.
Ensidigt henviser man  

 dog  

  ligesom Økonomi- og Erhvervsministeriet i sine svar på spørgsmål 2, 5  

 og 14   

 til, at det er fagforeninger, der skal overvåge, at deres medlemmer ikke  

 udkonkurreres.
Partierne henviser til retten til at konflikte, idet det  

 påpeges, at det er de faglige organisationer, der skal overvåge, at  

 overenskomsten overholdes.
Dansk Folkeparti nærer stor tillid til de faglige  

 organisationer, men finder dog, at ansvaret for, at danske arbejdere ikke  

 mister deres job på grund af unfair konkurrencefordele fra virksomheder i  

 Østeuropa, påhviler politikerne på Christiansborg i højere grad end de  

 faglige  

 organisationer, som i parentes bemærket for tiden har rigeligt at lave med  

 det  

 utal af problemer, som udvidelsen med de ti nye østlande, sammenholdt med  

 folketingsflertallets afvisning af at give Danmark samme syvårige  

 overgangsperiode som de fleste andre EU15-lande, har medført.
Således  

 udtrykker  

 flere fagforbund sig skeptisk over Kommissionens forslag om  

 oprindelseslandsprincip.  

 Eksempel udtrykker HTS og LO side om side med CO-industri og Det Kommunale  

 Kartel sig stærkt kritiske over for oprindelseslandsprincippet, jf. Økonomi-  

 og  

 Erhvervsministeriets svar på spørgsmål 15 til B 45.
Der er allerede i dag fri konkurrence inden for servicesektoren.  

 Således har serviceudbydere længe budt på opgaver i Danmark og har på flere  

 områder vundet licitationer frem for danske virksomheder.
Dansk Folkeparti  

 finder  

 det positivt, at den bedste serviceudbyder  uanset hvor virksomheden  

 kommer  

 fra  vinder opgaven, så længe det sker under efterlevelse af danske  

 løn- og  

 arbejdsmarkedsvilkår.
Således tilkendegiver Økonomi- og Erhvervsministeriet i  

 svar på spørgsmål 17 til B 45, at der allerede i dag er fuld mulighed for at  

 tilbyde tjenesteydelser på tværs af grænserne.
Ud fra den optik stiller Dansk  

 Folkeparti sig skeptisk over for de reelle intentioner med Kommissionens  

 forslag til servicedirektiv, hvis hensigt om at gennemføre en  

 totalliberalisering alene kan anses som et forsøg på at skabe mere liberale  

 regler end de nugældende traktatbestemmelser.
Dansk Folkeparti ønsker ikke en  

 udvikling, der kan koste danske jobs eller vil ødelægge fundamentet for  

 finansieringen af den danske velfærdsstat.
Der er ingen tvivl om, at et  

 servicedirektiv med et oprindelseslandsprincip vil have sådanne alvorlige  

 konsekvenser.
I sit svar på spørgsmål 11 til B 45 meddeler Økonomi- og Erhvervsministeriet,  

 at en rapport om det indre marked for tjenesteydelser har konkluderet, at  

 »forslaget  

 (til servicedirektiv, red.) vil have positiv betydning for den europæiske  

 økonomi«.
Udsagnet ligger op af den af kommissionsformand Barroso citerede  

 passage i beslutningsforslagets begrundelse, hvoraf det fremgår, at  

 Kommissionens  

 sigte med direktivforslaget netop er at skabe en samlet økonomisk vækst i  

 hele  

 EU, og at landene i EU15 som en følge heraf må acceptere at tabe  

 arbejdspladser  

 til de 10 nye medlemslande.
Det er efter denne tankegang den samlede  

 økonomiske  

 vækst i hele EU, der er afgørende, og ikke om væksten sker ensidigt i  

 Østeuropa.
Dansk Folkeparti er uenig i denne linie og ønsker at forsvare  

 danske  

 arbejdspladsers fortsatte overlevelse i Danmark.
Dansk Folkeparti har forståelse for, at nogle partier ønsker en  

 øget liberalisering af servicesektoren, og at nogle partier derfor støtter,  

 at  

 der kommer et direktiv, som uddyber traktatens bestemmelser om konkurrencen  

 inden for denne sektor.
Derfor indeholder beslutningsforslaget ikke en  

 generel  

 modstand mod et servicedirektiv, men alene modstand mod  

 oprindelseslandsprincippet.
Under 1. behandlingen fremgik det da også af  

 debatten, at alle partier var enige om at være imod et sådan princip.
Derfor  

 virker det besynderligt, at kun Dansk Folkeparti og Enhedslisten tilkendegav  

 at  

 ville støtte B 45 ved at stemme for forslagets vedtagelse.
Dansk Folkeparti ønsker fuldstændig klarhed om Danmarks  

 afvisning af, at udenlandske arbejdstagere skal kunne arbejde i Danmark på  

 løn-  

 og arbejdsmarkedsvilkår, der gælder i andre lande.
Derfor var det Dansk  

 Folkepartis ønske at sende et så klart signal til EU og Kommissionen som  

 muligt  

 om, at Danmark ikke vil acceptere den unfair konkurrence, som Kommissionen  

 har  

 foreslået.
Det er både forunderligt og nedslående, at et flertal af partier  

 ikke vil tilslutte sig dette signal.
Særligt i en situation, hvor  

 Kommissionen  

 har meddelt, at det oprindelige direktivforslag er blevet taget af bordet for  

 først senere at blive genfremsat, finder Dansk Folkeparti det vigtigt i denne  

 fase inden genfremsættelse, at Danmark sender et så klart signal som muligt  

 om,  

 at vi ikke vil acceptere oprindelseslandsprincippet.
Det er nedslående, at  

 folketingsflertallet ikke har villet stå ved deres holdning til dette, men  

 derimod har henvist til, at dette først skal ske, når direktivforslaget er  

 under behandling.
I Dansk Folkeparti havde vi foretrukket, at forslaget, der  

 senere vil blive fremlagt fra Kommissionen, allerede inden fremsættelsen var  

 luet for tanken om oprindelseslandsprincip i stedet for, at den danske  

 regering  

 skal kæmpe for at få taget det ud under lovgivningsproceduren.
At der ikke  

 var  

 opbakning hertil, kan Dansk Folkeparti kun beklage  men naturligvis  

 acceptere,  

 idet Dansk Folkeparti da udtrykker håb om, at de øvrige partier vil stå ved  

 deres oprindelige indstilling som den kom frem under 1. behandlingen og også  

 rent faktisk kæmpe imod oprindelseslandsprincippet, når dette kommer til  

 forhandling og mandatgivning i Europaudvalget.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

 Erling Bonnesen (V)   

 Jens Kirk (V)   

 Kristian Pihl Lorentzen (V)   

 Ellen Trane Nørby (V)   

 Morten Messerschmidt (DF)   

 Martin Henriksen (DF)   

 Helle Sjelle (KF)   

 Jakob Axel Nielsen (KF)   

 Svend Auken (S)   

 Lene Jensen (S)   

 Niels Sindal (S)   

 Jens Peter Vernersen (S)   

 Elisabeth Arnold (RV)  

  

  fmd.  

  

 Lone Dybkjær (RV)   

 Anne Grete Holmsgaard (SF)   

 Rune Lund (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 45 Bilagsnr.
Titel 1 Udkast til tidsplan for udvalgets behandling af  

 beslutningsforslaget 2 Tidsplan for udvalgets behandling af beslutningsforslaget 3 1. udkast til betænkning Oversigt over spørgsmål og svar vedrørende B 45 Spm.nr.
