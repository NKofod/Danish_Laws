Betænkning afgivet af Skatteudvalget den 13. december 2018 Betænkning over Forslag til lov om ændring af tinglysningsafgiftsloven og forskellige andre love og om ophævelse af lov om afgift af antibiotika og vækstfremmere anvendt i foderstoffer (Afgiftssaneringspakke m.v.) [af skatteministeren (Karsten Lauritzen)]:
1. Ændringsforslag Skatteministeren har stillet 23 ændringsforslag til lovforslaget.
2. Indstillinger Et flertal i udvalget (udvalget med undtagelse af EL og SF) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme hverken for eller imod de stillede ændringsforslag.
Et andet mindretal i udvalget (SF) vil stemme hverken for eller imod lovforslaget ved 3. behandling.
Mindretallet vil stemme for ændringsforslag nr. 1-13 og 16-23 og imod ændringsforslag nr. 14 og 15.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Enhedslisten Enhedslistens medlemmer af udvalget bemærker, at Enhedslisten kan støtte, at en række afgifter fjernes med dette lovforslag, da de ikke længere giver intuitiv mening og ikke genererer et merprovenu.
Enhedslisten kan dog ikke støtte lempelser af afgiften på pantbelagt emballage og er tillige bekymret for lempelsen af afgiften på antibiotika, al den stund at landbruget allerede nu bruger alt for meget antibiotika.
Endelig er Enhedslisten ikke enig i finansieringen af den samlede erhvervs- og iværksætterpakke, som lovforslaget er en del af, da pengene bl.a. andet bliver hentet gennem nedskæringer på DSB.
Socialistisk Folkeparti Socialistisk Folkepartis medlemmer af udvalget bemærker, at mange af enkeltforslagene i lovforslaget er fornuftige nok.
Der er meget små provenuer med en uforholdsmæssig administrativ belastning, men der er også forslag, som SF ikke er udelt begejstret for.
Hovedindvendingen er, at der er tale om et provenutab, som på grund af regeringens rigide skattestop ikke dækkes ind af forhøjede afgifter andre steder  f.eks. en kemikalieafgift  og provenuet er der i høj grad brug for til velfærd, f.eks. til hjemmehjælp.
SF vil gerne være med til en afgiftssanering, men den skal være finansieret på en ordentlig måde.
4. Ændringsforslag med bemærkninger Ændringsforslag Til § 2 Af skatteministeren, tiltrådt af et flertal (udvalget med undtagelse af EL):
 1) Nr. 9 udgår, og i stedet indsættes:
 »9. I § 9, stk. 1, 2. pkt., ændres »Erhvervsdrivende varemodtagere« til: »Registrerede varemodtagere«.
01. I § 9, stk. 1, 2. pkt., indsættes efter »kan«: »uden bevilling«.« [Ændringsnummeret opdeles for at fastsætte forskellige virkningstidspunkter] Til § 3 2) Nr. 11 udgår, og i stedet indsættes:
 »11. I § 15, stk. 2, 3. pkt., ændres »Erhvervsdrivende varemodtagere« til: »Registrerede varemodtagere«.
01. I § 15, stk. 2, 3. pkt., indsættes efter »kan«: »uden bevilling«.« [Ændringsnummeret opdeles for at fastsætte forskellige virkningstidspunkter] Til § 4 3) Nr. 11 udgår, og i stedet indsættes:
 »11. I § 7, stk. 1, 2. pkt., ændres »Erhvervsdrivende varemodtagere« til: »Registrerede varemodtagere«.
01. I § 7, stk. 1, 2. pkt., indsættes efter »kan«: »uden bevilling«.« [Ændringsnummeret opdeles for at fastsætte forskellige virkningstidspunkter] Til § 5 4) Efter nr. 1 indsættes som nye numre:
 »01. I § 1, stk. 1, nr. 11, der bliver nr. 10, ændres »under 1-9« til: »under 1-8«.
 02. § 1, stk. 1, affattes således:
 »Af følgende varer svares afgift til statskassen:
 1) Chokolade og chokoladevarer, kakaomasse, kakaopulver, kakaosmør og kakaopræparater af enhver art.
2) Lakridssaft, lakrids og lakridsvarer af enhver art.
Pulveriseret lakridsrod og blandinger af salmiak og lakridsrod og lign.
 3) Marcipan- og nougatmasser og varer heraf.
 4) Konfekt, bolsjer, dragévarer, skummasse, skumvarer, fondant, sukrede korn og lign. tilsat essenser eller farve og i øvrigt sukkervarer af enhver art.
 5) Tyggegummi.
 6) Kandiseret frugt og frugtskal og andre kandiserede varer med undtagelse af skaller af citrusfrugter.
 7) Sukkade, marmelade og tilsvarende varer, når de er formet i plader, stænger, figurer og lign.
 8) Kager, kiks og lign. delvis bestående af skummasse, når bagværket ikke udgør mindst to tredjedele af varens rumfang.
9) Andre varer, der efter en samlet bedømmelse af deres beskaffenhed og anvendelse og den måde, hvorpå de markedsføres, kan betragtes som efterligninger af eller erstatningsvarer for de varer, der er nævnt under 1-7.«« [Konsekvens af lovforslagets § 5, nr. 1] 5) I det under nr. 15 foreslåede § 9, stk. 5, ændres i 1. pkt. »der anvendes« til: »der er anvendt eller anvendes«.
[Præcisering af lovforslagets § 5, nr. 15] 6) I det under nr. 21 foreslåede § 20, stk. 5, ændres i 1. pkt. »der anvendes« til: »der er anvendt eller anvendes«.
[Præcisering af lovforslagets § 5, nr. 21] Til § 6 7) Før nr. 1 indsættes som nyt nummer:
»01. Overalt i loven indsættes efter »omfattet af § 1,«: »stk. 1,«.« [Konsekvens af lovforslagets § 6, nr. 1] 8) Efter nr. 20 indsættes som nyt nummer:
»02. I § 18, stk. 1, nr. 5, ændres »§ 3, stk. 4« til: »§ 3, stk. 5«.« [Konsekvens af lovforslagets § 6, nr. 5] Til § 7 9) Nr. 9 udgår, og i stedet indsættes:
 »9. I § 9, stk. 1, 3. pkt., ændres »Erhvervsdrivende varemodtagere« til: »Registrerede varemodtagere«.
01. I § 9, stk. 1, 3. pkt., indsættes efter »kan«: »uden bevilling«.« [Ændringsnummeret opdeles for at fastsætte forskellige virkningstidspunkter] Til § 11 10) Nr. 9 udgår, og i stedet indsættes:
 »9. I § 10, stk. 2, ændres »Erhvervsdrivende varemodtagere« til: »Registrerede varemodtagere«.
01. I § 10, stk. 2, indsættes efter »kan«: »uden bevilling«.« [Ændringsnummeret opdeles for at fastsætte forskellige virkningstidspunkter] Til § 13 11) Nr. 2 affattes således:
 »2. I § 1 indsættes som stk. 2:
»Stk. 2. Ved et lystfartøj forstås ethvert fartøj, medmindre det udelukkende anvendes til erhvervsmæssige formål.
Ved erhvervsmæssige formål forstås personbefordring og godstransport eller levering af tjenesteydelser mod vederlag eller til offentlige formål.«« [Den foreslåede definitionsbestemmelse i lystfartøjsforsikringsafgiftsloven foreslås nyaffattet] Til § 20 12) I den under nr. 14 foreslåede affattelse af § 5 a, stk. 6, 2. pkt., der bliver stk. 5, 2. pkt., indsættes efter »indfriet,«: »eller et ejerpantebrev«.
[Udvidelse af muligheden for at overføre afgift fra ejerpantebreve til afgiftspantebreve] 13) Efter nr. 14 indsættes som nyt nummer:
»01. I § 5 a, stk. 6, 4. pkt., der bliver stk. 5, 4. pkt., indsættes efter »tinglyst pantebrev«: »eller et ejerpantebrev«.« [Udvidelse af muligheden for at overføre afgift fra ejerpantebreve til afgiftspantebreve] Til § 22 Af skatteministeren, tiltrådt af et flertal (udvalget med undtagelse af EL og SF):
 14) Nr. 2 affattes således:
»2. I § 1, stk. 2, indsættes efter »godkendte blokvogne«: », benzindrevne traktorer og påhængsvogne hertil, godkendte traktorer og påhængsvogne hertil«.« [Fritagelse af registreringspligtige benzindrevne traktorer på linje med godkendte traktorer] 15) Nr. 3 affattes således:
 »3. § 5 affattes således:
»§ 5. Af registreringspligtige, ikkebenzindrevne traktorer og registreringspligtige påhængsvogne hertil betales afgift efter satserne i § 4, afgiftsklasse II A og B (vare- og lastvogne).«« [Fritagelse af registreringspligtige benzindrevne traktorer på linje med godkendte traktorer] Af skatteministeren, tiltrådt af et flertal (udvalget med undtagelse af EL):
 16) Nr. 4 udgår.
[Konsekvens af ændringsforslag nr. 15] Ny paragraf 17) Efter § 24 indsættes:
»§ 01 I lov nr. 1686 af 26. december 2017 om ændring af chokoladeafgiftsloven, lov om forskellige forbrugsafgifter, kildeskatteloven, lov om afgift af konsum-is, spiritusafgiftsloven og øl- og vinafgiftsloven (Annullering af indeksering af en række punktafgifter, nedsættelse og efterfølgende afskaffelse af råstofafgiften, afskaffelse af afgiften på te og tillægsafgiften på alkoholsodavand og ændringer af forskerskatteordningen) foretages følgende ændring:
1. § 1, nr. 4, ophæves.« [Konsekvens af lovforslagets § 5, nr. 1] Til § 25 18) I stk. 1 ændres »jf. dog stk. 2« til: »jf. dog stk. 2-4«.
[Ændring af henvisning] 19) Efter stk. 2 indsættes som nyt stykke:
»Stk. 3. § 5, nr. 02, træder i kraft den 1. januar 2020.« Stk. 3-6 bliver herefter stk. 4-7.
[Ikrafttrædelsestidspunktet for den foreslåede nyaffattelse af chokoladeafgiftslovens § 1, stk. 1, jf. ændringsforslag nr. 4, § 5, nr. 02] 20) I stk. 5, der bliver stk. 6, indsættes efter »§ 1,«: »§ 2, nr. 01, § 3, nr. 01, § 4, nr. 01,«, efter »§ 6, nr. 13, 18 og 20,« indsættes: »§ 7, nr. 01,«, efter »§ 9, nr. 1, 3, 7, 13 og 16,« indsættes: »§ 11, nr. 01,«, og »§ 22,« udgår.
[Konsekvensændring af dele af ændringsforslag nr. 1-3, 9, 10, 14 og 15] 21) I stk. 6, der bliver stk. 7, ændres »§ 2« til: »§ 2, nr. 1-9 og 10-15, § 3, nr. 1-11 og 12-16«, »§ 4, nr. 1 og 3-15« ændres til: »§ 4, nr. 1, 3-11 og 12-15«, »§ 6, nr. 1-12, 15-17, 19 og 21-23« ændres til: »§ 6, nr. 01, 1-12, 15-17, 19, 02 og 21-23«, »§ 7, nr. 1-9 og 11-14« ændres til: »§ 7, nr. 1-9, 11 og 12-14«, »§ 11, nr. 1-7 og 9-15« ændres til: »§ 11, nr. 1-7, 9 og 10-15«, og »§ 20, nr. 1-7 og 9-27,« ændres til: »§ 20, nr. 1-7, 9-14, 01 og 15-27«.
[Konsekvensændring af dele af ændringsforslag nr. 1-3, 7-10 og 13] 22) Som stk. 8 indsættes:
»Stk. 8. § 22 har virkning for det enkelte køretøj ved udløb eller afbrydelse af afgiftsperioder påbegyndt før den 1. februar 2019.« [Indsættelsen af stk. 8 medfører, at afgiftsfritagelsen gives, i takt med at afgiftsperioderne udløber eller afbrydes] Til § 26 23) Stk. 3 affattes således:
»Stk. 3. Regler fastsat i medfør af tinglysningsafgiftslovens § 5, stk. 8, jf. lovbekendtgørelse nr. 462 af 14. maj 2007, forbliver i kraft, indtil de ophæves eller afløses af forskrifter udstedt i medfør af tinglysningsafgiftslovens § 5, stk. 6, som affattet ved denne lovs § 20, nr. 6.« [Korrekt affattelse af overgangsbestemmelse] Bemærkninger Til nr. 1 Lovforslagets § 2, nr. 9, indeholder både en sproglig ensretning af betegnelsen for varemodtagere og en præcisering af, at registrerede varemodtagere uden bevilling efter udløbet af hver afgiftsperiode frem for at søge Skatteforvaltningen om godtgørelse i stedet kan angive afgift af ubrugte varer, der er leveret til udlandet, på afgiftsangivelsen, således at den godtgørelsesberettigede afgift indgår i opgørelsen af afgiftstilsvaret.
Det foreslås, at lovforslagets § 2, nr. 9, udgår med henblik på i stedet at indsætte to nye numre, hvor ændringerne opdeles.
Opdelingen sker med henblik på at fastsætte forskellige virkningstidspunkter for henholdsvis den sproglige ensretning af betegnelsen for varemodtagere og præciseringen af, at der kan opnås en afgiftsgodtgørelse uden en bevilling.
Opdelingen skal ses i sammenhæng med ændringsforslag nr. 20 og 21, hvor forslaget vedrørende bevillinger skal have virkning fra den 1. april 2019 og forslaget vedrørende den sproglige ensretning af betegnelsen for varemodtagere skal have virkning fra den 1. juli 2019.
Til nr. 2 Lovforslagets § 3, nr. 11, indeholder både en sproglig ensretning af betegnelsen for varemodtagere og en præcisering af, at registrerede varemodtagere uden bevilling efter udløbet af hver afgiftsperiode frem for at søge Skatteforvaltningen om godtgørelse i stedet kan angive afgift af afgiftsberigtigede bekæmpelsesmidler, der er leveret til udlandet, på afgiftsangivelsen, således at den godtgørelsesberettigede afgift indgår i opgørelsen af afgiftstilsvaret.
Det foreslås, at lovforslagets § 3, nr. 11, udgår med henblik på i stedet at indsætte to nye numre, hvor ændringerne opdeles.
Opdelingen sker med henblik på at fastsætte forskellige virkningstidspunkter for henholdsvis den sproglige ensretning af betegnelsen for varemodtagere og præciseringen af, at der kan opnås en afgiftsgodtgørelse uden en bevilling.
Opdelingen skal ses i sammenhæng med ændringsforslag nr. 20 og 21, hvor forslaget vedrørende bevillinger skal have virkning fra den 1. april 2019 og forslaget vedrørende den sproglige ensretning af betegnelsen for varemodtagere skal have virkning fra den 1. juli 2019.
Til nr. 3 Lovforslagets § 4, nr. 11, indeholder både en sproglig ensretning af betegnelsen for varemodtagere og en præcisering af, at registrerede varemodtagere uden bevilling efter udløbet af hver afgiftsperiode frem for at søge Skatteforvaltningen om godtgørelse i stedet kan angive afgift af afgiftsberigtigede varer modtaget, når varerne er leveret til udlandet, på afgiftsangivelsen, således at den godtgørelsesberettigede afgift indgår i opgørelsen af afgiftstilsvaret.
Det foreslås, at lovforslagets § 4, nr. 11, udgår med henblik på i stedet at indsætte to nye numre, hvor ændringerne opdeles.
Opdelingen sker med henblik på at fastsætte forskellige virkningstidspunkter for henholdsvis ensretningen af betegnelsen for varemodtagere og præciseringen af, at der kan opnås en afgiftsgodtgørelse uden en bevilling.
Opdelingen skal ses i sammenhæng med ændringsforslag nr. 20 og 21, hvor forslaget vedrørende bevillinger skal have virkning fra den 1. april 2019 og forslaget vedrørende den sproglige ensretning af betegnelsen for varemodtagere skal have virkning fra den 1. juli 2019.
Til nr. 4 Ad 01 I lovforslagets § 5, nr. 1, foreslås det at ophæve den såkaldte vaffelbestemmelse i chokoladeafgiftslovens § 1, stk. 1, nr. 9, således at vafler som udgangspunkt ikke vil være omfattet af det afgiftspligtige vareområde.
Som følge heraf skal henvisningen i chokoladeafgiftslovens § 1, stk. 1, nr. 11, der bliver nr. 10, ændres fra »under 1-8« til: »under 1-7«.
Den foreslåede ændring er dermed en konsekvensrettelse.
Ad 02 Efter chokoladeafgiftslovens § 1, stk. 1, skal der betales afgift af chokolade- og sukkervarer.
Afgiften omfatter en lang række varer, f.eks. chokolade og chokoladevarer, kakaomasse, kakaopulver, kakaosmør og kakaopræparater af enhver art, lakridssaft, lakrids og lakridsvarer af enhver art, marcipan- og nougatmasser og varer heraf, konfekt, bolsjer, skumvarer, tyggegummi, kandiseret frugt m.v.
 Lovens § 1, stk. 1, er nyaffattet med ikrafttrædelse og virkning fra den 1. januar 2020, jf. § 1, nr. 4, og § 7, stk. 2, i lov nr. 1686 af 26. december 2017. Nyaffattelsen skyldes, at chokoladeafgiftslovens § 1, stk. 1, nr. 4, der blev indsat pr. 1. januar 2018 som en konsekvens af nedsættelsen af råstofafgiften, ophæves, i forbindelse med at råstofafgiften afskaffes, jf. § 1, nr. 2 og 20, i lov nr. 1686 af 26. december 2017.
I lovforslagets § 5, nr. 1, foreslås det at ophæve den såkaldte vaffelbestemmelse i chokoladeafgiftslovens § 1, stk. 1, nr. 9, således at vafler som udgangspunkt ikke vil være omfattet af det afgiftspligtige vareområde.
Som følge heraf foreslås lovens § 1, stk. 1, nyaffattet på ny.
Den foreslåede nyaffattelse træder i kraft den 1. januar 2020, jf. ændringsforslag nr. 19.
Til nr. 5 og 6 I lovforslagets § 5, nr. 15 og 21, foreslås det at indføre en godtgørelsesregel, således at virksomheder kan få godtgørelse af indkøbte og afgiftsberigtigede chokolade- og sukkervarer og råstofafgiftspligtige varer, der anvendes til fremstilling af is.
Godtgørelsesreglen foreslås som konsekvens af lovforslagets § 9, nr. 1, hvorefter alle varer, uanset om disse placeres inden i eller uden på isen, fremover foreslås at indgå i afgiftsgrundlaget efter isafgiftsloven.
Med godtgørelsesreglen undgås således, at chokolade- og sukkervarer og råstofafgiftspligtige varer, der er bestemt til at blive anvendt som ingredienser i isproduktionen, ikke afgiftsbelægges efter både chokoladeafgiftsloven og isafgiftsloven.
 Godtgørelsesreglerne foreslås at træde i kraft den 1. april 2019.
Godtgørelsesreglerne vil betyde, at oplagshavere, der fremstiller og sælger is med chokoladeafgiftspligtige og råstofafgiftspligtige ingredienser efter 1. april 2019, har mulighed for at søge om godtgørelse af afgifter betalt efter chokoladeafgiftsloven for de ingredienser, der anvendes til fremstilling af is.
Tilsvarende kan oplagshavere, der fremstiller is før den 1. april 2019, men sælger isen efter den 1. april 2019, søge om godtgørelse af de chokoladeafgiftspligtige og råstofafgiftspligtige ingredienser, som der er betalt afgift af før den 1. april 2019. Sidstnævnte situation foreslås præciseret ved dette ændringsforslag.
Til nr. 7 Der er tale om en konsekvensændring som følge af lovforslagets § 6, nr. 1, hvor der i emballageafgiftslovens § 1 indsættes et nyt stk. 2. Emballageafgiftsloven indeholder en række henvisninger til lovens § 1, nr. 1, som efter lovforslaget bliver § 1, stk. 1, nr. 1.
Til nr. 8 Der er tale om en konsekvensændring som følge af lovforslagets § 6, nr. 5, hvor der i emballageafgiftslovens § 3 indsættes et nyt stk. 4. I emballageafgiftslovens § 18, stk. 1, nr. 5, henvises der til § 3, stk. 4, som efter lovforslaget bliver § 3, stk. 5.
Til nr. 9 Lovforslagets § 7, nr. 9, indeholder både en sproglig ensretning af betegnelsen for varemodtagere og en præcisering af, at registrerede varemodtagere uden bevilling efter udløbet af hver afgiftsperiode frem for at søge Skatteforvaltningen om godtgørelse i stedet kan angive afgift af afgiftsberigtigede varer, der er leveret til udlandet, på afgiftsangivelsen, således at den godtgørelsesberettigede afgift indgår i opgørelsen af afgiftstilsvaret.
Det foreslås, at lovforslagets § 7, nr. 9, udgår med henblik på i stedet at indsætte to nye numre, hvor ændringerne opdeles.
Opdelingen sker med henblik på at fastsætte forskellige virkningstidspunkter for henholdsvis den sproglige ensretning af betegnelsen for varemodtagere og præciseringen af, at der kan opnås afgiftsgodtgørelse uden en bevilling.
Opdelingen skal ses i sammenhæng med ændringsforslag nr. 20 og 21, hvor forslaget vedrørende bevillinger skal have virkning fra den 1. april 2019 og forslaget vedrørende den sproglige ensretning af betegnelsen for varemodtagere skal have virkning fra den 1. juli 2019.
Til nr. 10 Lovforslagets § 11, nr. 9, indeholder både en sproglig ensretning af betegnelsen for varemodtagere og en præcisering af, at registrerede varemodtagere uden bevilling efter udløbet af hver afgiftsperiode frem for at søge Skatteforvaltningen om godtgørelse i stedet kan angive afgift af afgiftsberigtigede varer, der er leveret til udlandet, på afgiftsangivelsen, således at den godtgørelsesberettigede afgift indgår i opgørelsen af afgiftstilsvaret.
Det foreslås, at lovforslagets § 11, nr. 9, udgår med henblik på i stedet at indsætte to nye numre, hvor ændringerne opdeles.
Opdelingen sker med henblik på at fastsætte forskellige virkningstidspunkter for henholdsvis den sproglige ensretning af betegnelsen for varemodtagere og præciseringen af, at der kan opnås en afgiftsgodtgørelse uden en bevilling.
Opdelingen skal ses i sammenhæng med ændringsforslag nr. 20 og 21, hvor forslaget vedrørende bevillinger skal have virkning fra den 1. april 2019 og forslaget vedrørende den sproglige ensretning af betegnelsen for varemodtagere skal have virkning fra den 1. juli 2019.
Til nr. 11 Der er tale om en nyaffattelse af den foreslåede definitionsbestemmelse i lov om afgift af lystfartøjsforsikringer, jf. lovforslagets § 13, nr. 2. I lovforslaget præciseres lystfartøjsbegrebet i overensstemmelse med den foreliggende praksis på området.
Da der skal foretages flere mindre tekniske ændringer i både 1. og 2. pkt., er bestemmelsen af lovtekniske årsager nyaffattet.
For det første fremgik det ikke af forslaget til lystfartøjsafgiftslovens § 1, stk. 2, 1. pkt., at kun fartøjer, der anvendes til ikkeerhvervsmæssige formål, er omfattet af afgiften.
Dette fremgik dog af bemærkningerne til lovforslaget. Ændringsforslaget retter derfor op på denne fejl.
For det andet er det ikke nødvendigt at nævne fysiske og juridiske personer i definitionsbestemmelsen, hvorfor dette slettes.
For det tredje er den negative afgrænsning af ikkeerhvervsmæssige formål ændret til en positiv afgrænsning for at gøre bestemmelsen mere forståelig.
 Der henvises til lovforslagets almindelige og specielle bemærkninger i forhold til redegørelsen for Skatteforvaltningens praksis.
Til nr. 12 og 13 Ved tinglysning af et nyt pant, der skal afløse et tidligere tinglyst pant i samme ejendom, kan afgiftsgrundlaget for tinglysning af det nye pant nedsættes eller bortfalde efter tinglysningsafgiftslovens § 5 a, stk. 1, hvis hovedstolen på det nye pant ikke overstiger hovedstolen på det tidligere tinglyste pant.
 Overførsel af afgiftsdifferencen i lovens § 5 a, stk. 1, omfatter f.eks. simple pantebreve og realkreditpantebreve, mens pant ifølge ejerpantebreve og skadesløsbreve ikke er omfattet.
 Det foreslås i lovforslagets § 20, nr. 7, at udvide anvendelsesområdet for tinglysningsafgiftslovens § 5 a, stk. 1, således at der kan overføres afgift mellem alle typer af pant, herunder f.eks. ejerpantebreve, bortset fra pant ifølge skadesløsbreve.
 Såfremt hovedstolen på det nye pant er mindre end den tinglyste hovedstol på det tidligere pant, kan differencen anvendes ved en senere tinglysning af et pantebrev med pant i samme ejendom, jf. tinglysningsafgiftslovens § 5 a, stk. 6. Afgiftsdifferencen kan overføres til et afgiftspantebrev, som kan oprettes som et nyt pantebrev eller ved omdannelse af et indfriet tinglyst pantebrev (f.eks. et realkreditpantebrev). Ejerpantebreve kan ikke være indfriet.
Tinglysningsafgiftslovens § 5 a, stk. 6, omfatter ikke ejerpantebreve, da den nuværende lovs § 5 a, stk. 1, ikke omfatter pant ifølge ejerpantebreve.
Da det foreslås, at ejerpantebreve også omfattes af lovens § 5 a, stk. 1, jf. lovforslagets § 20, nr. 7, foreslås det med ændringsforslaget, at ejerpantebreve også kan omdannes til et afgiftspantebrev på lige fod med andre typer af pantebreve, bortset fra pant ifølge skadesløsbreve, jf. tinglysningsafgiftslovens § 5 a, stk. 6, der bliver stk. 5.
Til nr. 14 Vægtafgiften for registreringspligtige benzindrevne traktorer og påhængsvogne hertil er ikke omfattet af det fremsatte lovforslag om fritagelse for godkendte traktorer.
Disse køretøjer er imidlertid omfattet af de samme lave satser, der foreslås ophævet for de godkendte traktorer.
Det foreslås derfor, at også benzindrevne registreringspligtige traktorer og påhængsvogne hertil bliver omfattet af den foreslåede afgiftsfritagelse Til nr. 15 Den foreslåede affattelse af § 5 bevirker, at der fremadrettet alene vil skulle betales vægt- og udligningsafgift for registreringspligtige dieseldrevne traktorer.
Til nr. 16 Vægtafgiften for registreringspligtige benzindrevne traktorer og påhængsvogne hertil er ikke omfattet af det fremsatte lovforslag om fritagelse for godkendte traktorer.
Disse køretøjer er imidlertid omfattet af de samme lave satser, der foreslås ophævet for de godkendte traktorer.
Det foreslås derfor, at også benzindrevne registreringspligtige traktorer og påhængsvogne hertil bliver omfattet af den foreslåede afgiftsfritagelse.
Til nr. 17 Efter chokoladeafgiftslovens § 1, stk. 1, skal der betales afgift af chokolade- og sukkervarer.
Afgiften omfatter en lang række varer, herunder chokolade og chokoladevarer, kakaomasse, kakaopulver, kakaosmør og kakaopræparater af enhver art, lakridssaft, lakrids og lakridsvarer af enhver art, marcipan- og nougatmasser og varer heraf, konfekt, bolsjer, skumvarer, tyggegummi, kandiseret frugt m.v.
 Lovens § 1, stk. 1, er nyaffattet med ikrafttrædelse og virkning fra den 1. januar 2020, jf. § 1, nr. 4, lov nr. 1686 af 26. december 2017. Nyaffattelsen skyldes, at chokoladeafgiftslovens § 1, stk. 1 nr. 4, der blev indsat pr. 1. januar 2018 som en konsekvens af nedsættelsen af råstofafgiften, ophæves, i forbindelse med at råstofafgiften afskaffes, jf. § 1, nr. 2 og 20, i lov nr. 1686 af 26. december 2017.
I lovforslagets § 5, nr. 1, foreslås det at ophæve den såkaldte vaffelbestemmelse i chokoladeafgiftslovens § 1, stk. 1, nr. 9, således at vafler som udgangspunkt ikke vil være omfattet af det afgiftspligtige vareområde.
Som følge heraf foreslås nyaffattelsen, der har virkning fra den 1. januar 2020, jf. § 1, nr. 4, og § 7, stk. 2, i lov nr. 1686 af 26. december 2017, ophævet.
Til nr. 18 Lovforslagets ikrafttrædelsesbestemmelser fremgår af § 25. Det fremgår af stk. 1, at loven træder i kraft den 1. februar 2019, jf. dog stk. 2. Det følger af stk. 2, at skatteministeren fastsætter tidspunktet for ikrafttræden af forslaget om indførelse af digital forespørgelsesadgang for bevillinger i diverse afgiftslove.
Efter stk. 3 træder lovforslagets § 20, nr. 8, i kraft den 1. januar 2026. Forslaget vedrører en yderligere nedsættelse af den variable tinglysningsafgift for pant i fast ejendom og andelsboliger.
Stk. 3 bliver stk. 4 efter dette ændringsforslags nr. 19.
 Da henvisningen i stk. 1 til stk. 3, der bliver stk. 4, mangler, foreslås henvisningen hertil tilføjet sammen med en henvisning til det nye stk. 3, der følger af dette ændringsforslags nr. 19.
Til nr. 19 Det foreslås, at der indsættes et nyt stk. 3 i lovforslagets § 25.
 Den foreslåede ændring er en konsekvensændring af ændringsforslag nr. 4, hvor der foreslås en nyaffattelse af chokoladeafgiftslovens § 1, stk. 1, som skal træde i kraft fra den 1. januar 2020.
Til nr. 20 og 21 Det foreslås, at en række af lovforslagets numre udgår, og at der i stedet indsættes nye numre, hvor de enkelte ændringer opdeles, jf. dette ændringsforslags nr. 1-3, 9 og 10. Derudover foreslås der foretaget to konsekvensrettelser i emballageafgiftsloven, jf. dette ændringsforslags nr. 7 og 8. Med ændringsforslag nr. 20 og 21 foreslås det at ændre stk. 5 og 6 i lovforslagets § 25, så de opdelte bestemmelser og konsekvensrettelserne i emballageafgiftsloven får virkning fra henholdsvis den 1. april 2019 og den 1. juli 2019.
Til nr. 22 Afgiftsperioden for vægtafgiften af traktorer er 12 måneder, og afgiften forfalder til betaling ca. 5 uger efter afgiftsperiodens begyndelse og betales for hele perioden.
Vægtafgiften for godkendte traktorer, de registreringspligtige benzindrevne traktorer og påhængsvogne til begge køretøjskategorier udgør et relativt beskedent beløb.
Det foreslås, at der indsættes et nyt stk. 8 i lovforslagets § 25. Med overgangsbestemmelsen vil afgiftsfritagelsen få virkning for det enkelte køretøj fra udløbet eller afbrydelse af den igangværende afgiftsperiode på tidspunktet for lovens ikrafttræden den 1. februar 2019. Det foreslås herudover, at der ikke efterreguleres eller tilbagebetales afgiftsbeløb for perioden fra lovens ikrafttræden den 1. februar 2019 til virkningstidspunktet for det enkelte køretøj.
Der vil således ikke ske tilbagebetaling af afgift.
Først efter udløbet af denne periode skal der ikke længere svares afgift af godkendte traktorer og påhængsvogne hertil og benzindrevne registreringspligtige traktorer og påhængsvogne hertil.
Til nr. 23 Lovforslagets overgangsbestemmelser fremgår af § 26. Det fremgår af lovforslagets § 26, stk. 3, at regler fastsat i medfør af lovforslagets § 20, nr. 6, jf. lovbekendtgørelse nr. 462 af 14. maj 2007, forbliver i kraft, indtil de ophæves eller afløses af forskrifter udstedt i medfør af lovforslagets § 20, nr. 6.
 Ændringen vedrører en udnyttet bemyndigelsesbestemmelse i tinglysningsafgiftsloven, der rykkes (tinglysningsafgiftslovens § 5, stk. 8, bliver § 5, stk. 6).
Imidlertid fastsætter skatteministeren ikke regler i medfør af lovforslagets § 20, nr. 6 (som foreslået i lovforslagets § 26, stk. 3), men i medfør af den relevante bemyndigelsesbestemmelse i tinglysningsafgiftsloven.
Det foreslås derfor at affatte lovforslagets § 26, stk. 3, mere korrekt.
Provenumæssige konsekvenser Til nr. 14, 15 og 22 Ændringsforslagene skønnes at indebære et umiddelbart mindreprovenu på ca. 100.000 kr. årligt.
5. Udvalgsarbejdet Lovforslaget blev fremsat den 14. november 2018 og var til 1. behandling den 20. november 2018. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og Skatteministeriet sendte den 17. september  2018 dette udkast til udvalget, jf.
SAU alm. del  bilag 280 (folketingsåret 2017-18). Den 14. november 2018 sendte skatteministeren høringssvarene og et høringsnotat til udvalget.
Bilag Under udvalgsarbejdet er der omdelt 8 bilag på lovforslaget.
Spørgsmål Udvalget har under udvalgsarbejdet stillet 1 spørgsmål til skatteministeren til skriftlig besvarelse, som ministeren har besvaret.
Dennis Flydtkjær (DF) Hans Kristian Skibby (DF) Kim Christiansen (DF) Jan Rytkjær Callesen (DF) Mikkel Dencker (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Carsten Kissmeyer (V) Joachim B.
Olsen (LA) nfmd.
May-Britt Kattrup (LA) Anders Johansson (KF) Ane Halsboe-Jørgensen (S) Jens Joel (S) Daniel Toft Jakobsen (S) Jesper Petersen (S) Mattias Tesfaye (S) Peter Hummelgaard Thomsen (S) Lea Wermelin (S) fmd.
Rune Lund (EL) Pelle Dragsted (EL) Julius Graakjær Grantzau (ALT) René Gade (ALT) Andreas Steenberg (RV) Lisbeth Bech Poulsen (SF) Jacob Mark (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
