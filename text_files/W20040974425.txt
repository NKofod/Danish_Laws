Pressenævnet  

 bemærkede, at bladet med udsagnet om, at klager skulle have forudsagt, at der  

 ville stå 40 millioner polakker ved grænsen efter EUs udvidelse, havde  

 refereret, hvorledes en kampagneplakat fra JuniBevægelsen med teksten  

 Velkommen til 40 millioner polakker i sin tid blev opfattet i  

 dele af  

 offentligheden.
Pressenævnet fandt ikke, at bladet havde handlet i strid med  

 god presseskik ved at bringe udsagnet, der var bragt med en klar satirisk  

 vinkel.
Kendelse  

 fra Pressenævnet i sag 2004-6-72 K har klaget til Pressenævnet over en artikel i Politiken den 2.  

 maj 2004, idet hun finder, at god presseskik er tilsidesat.
 I artiklen, der blev bragt under rubrikken Sket i ugen, hed  

 det blandt andet:
  Et moderne statsbesøg er trods alt bare en cirkusforestilling,  

 hvilket også er gået op for Libyens diktator, Moamar Gaddafi, som medbragte  

 sit  

 eget telt, da han tidligere på ugen var i Bruxelles for at lade sig hylde som  

 en fredens mand i anledning af, at han er holdt op med at sprænge passagerfly  

 i  

 luften.
Polakkerne, der blev væk Nu vi taler om udenlandske gæster: Er der nogen, der har set de  

 40 millioner polakker, som K og JuniBevægelsen i sin tid forudsagde ville stå  

 i  

 kø ved grænsen, så snart Polen blev medlem af EU? Nå ikke.
Nej, men det var også først i går, at unionen fik ti  

 nye medlemslande, blandt dem Polen, så det kan jo være, at de 40 millioner  

 polakker venter med at rejse til i morgen.
 K har anført, at hun aldrig har udtalt, at 40 millioner polakker  

 ville stå i kø ved grænsen, så snart Polen blev medlem af EU.
Artiklens  

 oplysninger om hende er usande.
Det er tilmed ærekrænkende at blive påduttet  

 fremmedfjendskhed.
Der er ikke det mindste belæg i plakatens overskrift eller  

 tekst for, at den skulle være fremmedfjendsk.
Forløbet med det kasserede  

 plakatudkast, der bar teksten Velkommen til 40 millioner  

 polakker, spiller  

 ingen rolle for klagens afgørelse.
Uanset om plakaten i sin tid var blevet  

 anvendt, har Politiken ikke dækning for det anførte.
Hun har videre anført, at klummen ikke er fiktion, men et  

 tilbageblik på den forløbne uges faktiske begivenheder.
Der er tale om et  

 journalistisk produkt  dvs. baseret på fakta  uanset om det er  

 med  

 humor/satire eller ej.
Læserne af klummen vil ikke opfatte det som fiktion,  

 at  

 hun skulle have spået 40 millioner polakkers ankomst til Danmark efter  

 EUs  

 udvidelse.
 K har oplyst, at Politiken den 12. september 2003 i en rettelse  

 har erkendt, at det omtalte plakatudkast havde et helt andet sigte end det,  

 som  

 andre i sin tid påstod.
Politiken har oplyst, at journalisten i klummen refererer til en  

 debat, som fandt sted i 1998 på baggrund af et plakatudkast fra  

 JuniBevægelsen,  

 der bar teksten Velkommen til 40 millioner polakker.
Plakaten  

 blev i den  

 offentlige debat entydigt udlagt, som om JuniBevægelsen spillede på frygten  

 for  

 de fremmede.
Plakaten blev efterfølgende kasseret.
Politiken har henvist til  

 en  

 artikel i Berlingske Tidende fra den 27. marts 2004, hvori K fortæller, at  

 plakaten og hendes forsvar for kampagnen Velkommen til 40 millioner  

 polakker  

 var hendes livs politiske fejltagelse.
Politiken har anført, at journalisten ikke i artiklen har  

 beskyldt K for at være fremmedfjendsk, idet han alene har mindet om, hvordan  

 plakaten i sin tid blev opfattet.
Der er således langt fra tale om en  

 enkeltstående vurdering af, hvad der var plakatens og kampagnens budskab.  

 Udsagnet  

 er bragt i en satirisk klumme, der ikke skal opfattes som almindelig  

 journalistisk, og hvor der normalt benyttes et betydeligt frisprog.
 Det er korrekt, at Politiken den 12. september 2003 bragte en  

 rettelse til en artikel bragt to dage tidligere, idet man ikke ønskede at  

 kalde  

 K fremmedfjendsk.
I sagens behandling har følgende nævnsmedlemmer deltaget:  

 Lene Pagter Kristensen,  

 David Trads, Kaare R.
Skou og Kirsten Dyregaard.
 Pressenævnet udtaler:
Politiken har med udsagnet om, at K og JuniBevægelsen skulle  

 have forudsagt, at der ville stå 40 millioner polakker ved grænsen efter  

 EUs  

 udvidelse, refereret, hvorledes en kampagneplakat fra JuniBevægelsen med  

 teksten Velkommen til 40 millioner polakker i sin tid blev  

 opfattet i dele af  

 offentligheden.
Pressenævnet finder ikke, at Politiken har handlet i strid  

 med  

 god presseskik ved at bringe udsagnet, der er bragt med en klar satirisk  

 vinkel.
 Afgjort den 18. august 2004.
