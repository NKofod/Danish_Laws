Resumé  


  

 Folketinget vedtog den 2. april 1993 en beslutning om ligestilling og  

 ligebehandling af handicappede med andre borgere.
Beslutningen indeholdt  

 afslutningsvis følgende anmodning: "Folketinget anmoder Folketingets  

 Ombudsmand om at følge udviklingen i ligebehandlingen og evt. meddele påtale,  

 hvor dette er muligt inden for ombudsmandsembedets kompetence." På den  

 baggrund besluttede ombudsmanden at foretage en undersøgelse af egen drift  

 efter ombudsmandslovens § 6, stk. 5. Undersøgelsen skulle belyse  

 administrationen af bek. nr. 613 af 18. december 1985 om fortrinsadgang for  

 handicappede til visse offentligt regulerede beskæftigelser.
Ombudsmanden  

 meddelte den 1. juni 1993 Arbejdsministeriet dette og bad samtidig om en  

 række  

 oplysninger til belysning af spørgsmålet.
Ombudsmanden udtalte at det fremgik af de indhentede oplysninger,  

 at flere offentlige ansættelsesmyndigheder havde misforstået  

 fortrinsreglernes  

 indhold.
Ombudsmanden henstillede derfor til Arbejdsministeriet at tage  

 initiativ til gennem en informationskampagne at gøre offentlige  

 ansættelsesmyndigheder bekendt med fortrinsreglernes indhold.
 Ombudsmanden noterede sig at Arbejdsministeriet mente der burde  

 findes en løsning på de økonomiske og strukturelle barrierer for ansættelse  

 af  

 handicappede, og udbad sig underretning om Arbejdsministeriets initiativer i  

 denne retning.
 Ombudsmanden udbad sig ligeledes underretning om resultaterne af  

 en forsøgsordning med handicapkonsulenter i alle AF-regioner. (J. nr.  

 1993-1033-09).
Handicappedes fortrinsstilling til ansættelse i det  

 offentlige I skrivelse af 1. juni 1993  

 meddelte jeg Folketingets Retsudvalg at jeg under henvisning til Folketingets  

 beslutning af 2. april 1993 om ligestilling og ligebehandling af handicappede  

 med andre borgere havde iværksat en undersøgelse af administrationen af bek.  

 nr. 613 af 18. december 1985 om fortrinsadgang for handicappede til visse  

 offentligt regulerede beskæftigelser.
 Den omtalte bekendtgørelse  

 indeholder bl.a. følgende regler:
 "...
 § 1.  

  

 Statslige og kommunale myndigheder, virksomheder og  

 institutioner samt institutioner, hvis lønudgifter dækkes af stat og kommune  

 med mere end halvdelen, koncessionerede virksomheder o. lign. og kommunale  

 fællesskaber er forpligtet til at give personer, der på grund af handicap har  

 vanskeligt ved at få beskæftigelse på det almindelige arbejdsmarked,  

 fortrinsadgang til alle beskæftigelser, ved hvilke de kan gøre rimelig  

 fyldest.
 Stk. 2.  

  

 Bestemmelsen i stk. 1 finder dog ikke anvendelse, såfremt  

 der til det pågældende arbejde antages en person, der allerede er ansat i  

 virksomheden eller institutionen.
 Stk. 3.  

  

 Offentlige myndigheder er tilsvarende ved tildeling af  

 visse bevillinger, jfr. § 3, forpligtet til at give personer, der på grund af  

 handicap har vanskeligt ved at få beskæftigelse på det almindelige  

 arbejdsmarked, fortrinsadgang til disse bevillinger.
§ 2.  

  

 Det påhviler arbejdsformidlingen, når den modtager henvendelse  

 fra en person, som på grund af handicap har vanskeligt ved at få  

 beskæftigelse  

 på det almindelige arbejdsmarked, men som efter arbejdsformidlingens skøn vil  

 kunne bestride en arbejdsopgave, at registrere alle relevante oplysninger om  

 den pågældendes data, uddannelse og kvalifikationer samt handicappets art og  

 omfang.
Arbejdsdirektøren fastsætter nærmere regler om registreringen.
 Stk. 2.  

  

 I tilfælde, hvor arbejdsformidlingen skønner, at en handicappet  

 person vil kunne gøre rimelig fyldest i en ledig stilling, som er kommet til  

 formidlingens kundskab, under de i § 1 nævnte offentlige myndigheder m.v.,  

 retter formidlingen henvendelse til den pågældende myndighed om ansættelse.
 Stk. 3.  

  

 Hvis ansættelse af den handicappede ikke umiddelbart finder  

 sted, er den pågældende myndighed forpligtet til at forhandle med  

 arbejdsformidlingen, før stillingen besættes.
 Stk. 4.  

  

 Den pågældende ansættende myndighed er forpligtet til at  

 give en handicappet ansøger adgang til en personlig samtale, før en ledig  

 stilling besættes, medmindre den handicappede er åbenbart ringere  

 kvalificeret  

 end den bedst kvalificerede af de øvrige ansøgere.
 § 3.  

  

 Det påhviler offentlige myndigheder, forinden tildeling af  

 bevilling til ledige stadepladser, avis- og bladkiosker, chokolade- og  

 tobaksudsalg eller andre tilladelser, forpagtninger o. lign. af tilsvarende  

 art, at forhandle med arbejdsformidlingen om bevillingens tildeling til en  

 person, der på grund af handicap har vanskeligt ved at få beskæftigelse på  

 det  

 almindelige arbejdsmarked.
 Stk. 2.  

  

 Tilsvarende gælder ved bevilling til almindelig hyrekørsel.  

 Den bevillingsudstedende myndighed skal dog tilsidesætte fortrinsadgangen,  

 såfremt den handicappede ikke har en vis erfaring inden for erhvervsmæssig  

 persontransport, eller såfremt den handicappede ikke er i stand til at udføre  

 de arbejdsfunktioner, som normalt påhviler føreren af en hyrevogn.
 Stk. 3.  

  

 Den pågældende myndighed er forpligtet til at give en  

 handicappet ansøger til en bevilling el. lign. som nævnt i stk. 1 og 2 adgang  

 til en personlig samtale, før bevillingen gives, jfr. § 2, stk. 4.
 § 4.  

  

 Arbejdsmarkedsnævnet skal regelmæssigt, og mindst 1 gang  

 årligt, afholde møder med repræsentanter for de i § 1 omhandlede myndigheder  

 m.v. til drøftelse af problemer omkring ansættelsen af handicappede inden for  

 det offentlige område.
 § 5.  

  

 Arbejdsmarkedsnævnet udarbejder årligt en beretning vedrørende  

 administrationen af denne bekendtgørelse.
..." Samme dag, dvs. den 1. juni  

 1993, anmodede jeg Arbejdsministeriet om følgende:
 "Oplysning  

 om hvorledes arbejdsformidlingerne i praksis afgrænser hvilke personer der  

 anses for "handicappede" og dermed omfattet af fortrinsretten.
 Oplysning  

 om hvor mange ansøgninger arbejdsformidlingerne modtager årligt om anvendelse  

 af bekendtgørelsen.
 Oplysning  

 om i hvor mange tilfælde arbejdsformidlingerne har ment at fortrinsadgangen  

 har  

 kunnet gøres gældende.
 Oplysning  

 om i hvor mange tilfælde der er sket ansættelse eller udstedt bevilling i  

 henhold til bekendtgørelsen.
 Redegørelse  

 for hvilke foranstaltninger ministeriet har foretaget for at sikre at  

 offentlige myndigheder underretter arbejdsformidlingerne om ledige  

 stillinger,  

 jf. § 2, stk. 2, i bekendtgørelsen.
 I den forbindelse udbeder jeg mig endvidere oplysning om i  

 hvilken udstrækning arbejdsformidlingerne fører tilsyn med at myndighederne  

 efterlever deres underretningsforpligtelse i henhold til § 2, stk. 2.
 Redegørelse  

 for hvilke foranstaltninger der i øvrigt er foretaget for at sikre  

 handicappedes fortrinsret til de i § 3 omtalte stillinger.
 Arbejdsministeriet  

 bedes samtidig kontakte Finansministeriet, Administrations- og  

 Personaledepartementet, Kommunernes Landsforening og Amtsrådsforeningen med  

 henblik på at få oplysning om hvorledes det i praksis sikres at  

 bekendtgørelsen  

 efterleves i forbindelse med ansættelser i henholdsvis stat og kommuner.
 Oplysning  

 om omfanget og den nærmere karakter af den mødeaktivitet der er omtalt i  

 bekendtgørelsens § 4.
Jeg  

 udbeder mig Arbejdsmarkedsnævnets beretninger for de seneste fem år, jf.  

 bekendtgørelsens § 5." Arbejdsministeriet svarede i  

 skrivelse af 1. august 1994 efter forudgående at have indhentet udtalelser  

 fra  

 Arbejdsmarkedsstyrelsen, Finansministeriet, Amtsrådsforeningen i Danmark og  

 Kommunernes Landsforening bl.a. følgende:
 "...
 1. Oplysning om hvorledes arbejdsformidlingerne i praksis afgrænser,  

 hvilke personer, der anses for "handicappede" og dermed omfattet af  

 fortrinsretten.
 Arbejdsmarkedsstyrelsen har  

 henvist til, at det fremgår af bekendtgørelsen om fortrinsadgang for  

 handicappede til visse offentligt regulerede stillinger, at personkredsen  

 omfatter arbejdssøgende, der på grund af et handicap har vanskeligt ved at få  

 beskæftigelse på det almindelige arbejdsmarked.
 Det fremgår videre af  

 bekendtgørelsen, at fortrinsadgangen kan gøres gældende i beskæftigelser,  

 hvor  

 den handicappede kan gøre rimelig fyldest.
 På denne baggrund er det ikke  

 muligt at foretage en bestemt afgrænsning af persongruppen, der er omfattet  

 af  

 fortrinsadgangen, men AF foretager i hvert enkelt tilfælde en konkret  

 vurdering  

 af, om en person anses for at være omfattet.
 Vurderingen bygger på  

 oplysninger fra de pågældende, evt. suppleret med en lægelig vurdering eller  

 anden dokumentation som fx erstatning fra Arbejdsskadestyrelsen.
 Endvidere vurderer AF ud fra  

 pågældendes personlige og faglige kvalifikationer, om pågældende vil have  

 vanskeligt ved at få beskæftigelse på det almindelige arbejdsmarked.
 AF-Århus har oplyst, at  

 amtssocialoverlægen medvirker i samtlige sager i forhold til den lægelige  

 vurdering ved ansøgninger om hyrevognsbevillinger.
 2. Oplysning om hvor mange ansøgninger arbejdsformidlingerne modtager  

 årligt om anvendelse af bekendtgørelsen.
 Arbejdsmarkedsstyrelsen har  

 oplyst, at der ifølge regionerne er ca. 200 ansøgninger om året i hele  

 landet.  

 Regionerne i København og Århus modtager ca. halvdelen af ansøgningerne, som  

 især vedrører hyrevognsbevillinger og stadepladser.
 3. Oplysning om i hvor mange tilfælde, arbejdsformidlingerne har ment,  

 at fortrinsadgangen har kunnet gøres gældende.
 Ifølge AMS's nøgletal for  

 arbejdsformidlingen er der registreret følgende antal personer som  

 fortrinsberettigede:
1989: 173 1990: 177 1991: 76 1992: 131 AF rettede i 1989 henvendelse  

 til offentlige myndigheder i 164 tilfælde, hvilket resulterede i 13  

 ansættelser  

 og 27 bevilgede stadepladser.
For 1990-1992 er der ikke udarbejdet  

 statistikker  

 over udfaldet af henvendelserne.
 Nogle af regionerne har  

 anført, at antallet af ansættelser har været faldende under hensyn til den  

 forringede beskæftigelsessituation.
 Et par af regionerne har  

 endvidere oplyst, at nogle af de personer, der kunne omfattes af ordningen  

 ikke  

 har ønsket at gøre brug af den ved stillingsansøgninger for ikke at blive  

 betragtet som handicappet ved påbegyndelsen af beskæftigelse.
 AF-regionskontoret i  

 Vestsjællands Amt har påpeget, at det er AF's indtryk, at kommunerne i vidt  

 omfang selv sørger for at placere handicappede på det ordinære arbejdsmarked  

 uden om AF og uden at fortrinsadgang gøres gældende.
 4. Oplysning om i hvor mange tilfælde, der er sket ansættelse eller  

 udstedt bevilling i henhold til bekendtgørelsen.
 Arbejdsmarkedsstyrelsen har  

 oplyst, at der alene foreligger tal for 1989, hvor der var tale om ansættelse  

 af 13 personer og bevilling af 27 stadepladser.
 5. Redegørelse for hvilke foranstaltninger, ministeriet har foretaget  

 for at sikre, at offentlige myndigheder underretter arbejdsformidlingerne om  

 ledige stillinger, jf. § 2, stk. 2, i bekendtgørelsen.
 Oplysning om, i hvilken udstrækning arbejdsformidlingerne fører tilsyn  

 med, at myndighederne efterlever deres underretningsforpligtelse i henhold  

 til  

 § 2, stk. 2.
Arbejdsmarkedsstyrelsen har  

 oplyst, at det i 1988 blev overvejet at indføre en anmeldelsesordning af alle  

 ledige jobs i forbindelse med reglerne om fortrinsadgang.
På grund af den på  

 daværende tidspunkt igangværende afbureaukratisering blev ordningen ikke sat  

 i  

 værk.
 En egentlig  

 underretningspligt for offentlige myndigheder gælder derfor kun i forbindelse  

 med ledige bevillinger, herunder ledige hyrevognsbevillinger, jf. § 3, stk. 1  

 og 2.
AF får derfor alene kundskab  

 til de ledige stillinger gennem den almindelige åbne jobformidling og  

 samarbejdet med de offentlige myndigheder.
Nogle AF-regioner har henstillet  

 til  

 myndighederne at AF orienteres om ledige stillinger, og i en region  

 (Nordjylland) er der indgået aftale herom.
 Af besvarelserne fra de  

 spurgte ansættelsesmyndigheder fremgår det, at man med ganske få undtagelser  

 er  

 bekendt med og opmærksom på bestemmelserne om fortrinsadgangen.
 6. Redegørelse for hvilke foranstaltninger, der i øvrigt er foretaget  

 for at sikre handicappedes fortrinsret til de i § 3 omtalte stillinger.
 Arbejdsmarkedsstyrelsen har  

 oplyst, at de fleste af regionerne med jævne mellemrum skriftligt erindrer  

 kommunerne/amtskommunerne om fortrinsbestemmelserne, men det sker også, at AF  

 mere uformelt bringer muligheden for anvendelse af fortrinsadgangen frem over  

 for de offentlige myndigheder i forbindelse med de samarbejdsrelationer, der  

 er  

 mellem AF og kommunerne.
 AF tager kontakt til en  

 offentlig myndighed med henblik på en samtale, hvis en interesseret  

 handicappet  

 person retter henvendelse til AF om et konkret job.
I en region (Ribe amt) er der  

 bevilget et beløb til udarbejdelse af informationsmateriale om  

 erhvervsfremmeordninger for handicappede, herunder fortrinsadgangen.
Der er  

 her  

 indledt et samarbejde med repræsentanter fra De Samvirkende  

 Invalideorganisationer.
En region (Århus amt) har  

 oplyst, at der til stadighed er ledige stadepladser, hvorfor bekendtgørelsen  

 ikke har fundet anvendelse i flere år på dette område.
Med hensyn til  

 hyrevognsbevillinger er der tilrettelagt en særlig procedure, hvor AF efter  

 en  

 konkret vurdering fra såvel AF som amtssociallægen indstiller et relevant  

 antal  

 personer til tildeling af bevillinger til hyrevognsnævnet, som herefter  

 vurderer om de pågældende har den fornødne erfaring/kendskab forud for hver  

 tildeling af hyrevognsbevillinger.
 7. Arbejdsministeriet bedes samtidig kontakte Finansministeriet,  

 Administrations- og Personaledepartementet, Kommunernes Landsforening og  

 Amtsrådsforeningen med henblik på at få oplysning om, hvorledes det i praksis  

 sikres, at bekendtgørelsen efterleves i forbindelse med ansættelser i  

 henholdsvis stat og kommune.
 Finansministeriet oplyste i  

 brev af 13. juli 1993, at APD ingen indflydelse har på, hvilken type  

 medarbejdere, den enkelte statsinstitution har behov for at ansætte og/eller  

 om  

 der bør ansættes flere/andre, og APD kan derfor ikke i praksis sikre, at  

 bekendtgørelsen efterleves, ligesom APD ikke er i besiddelse af statistisk  

 materiale eller lignende til belysning af, i hvilket omfang ansættelse af  

 handicappede finder sted.
 Finansministeriet blev herfra  

 ved brev af 22. september 1993 anmodet om at søge at fremskaffe yderligere  

 oplysninger til sagen og der foreligger nu yderligere bemærkninger fra  

 Forsvarsministeriet, Indenrigsministeriet, Industriministeriet,  

 Justitsministeriet, Landbrugsministeriet, Ministeriet for Kommunikation og  

 Turisme, Skatteministeriet, Socialministeriet og Generaldirektoratet for  

 Statsbanerne.
 Der henvises til de af  

 Finansministeriet derefter indsendte høringssvar, der vedlægges tillige med  

 en  

 af Arbejdsministeriet udarbejdet oversigt over svarene.
 Kommunernes Landsforening  

 oplyste i brev af 28. juli 1993, at Landsforeningen ikke er i besiddelse af  

 statistiske eller andre faktuelle oplysninger, der kan belyse omfanget af  

 ansættelser m.v., som finder sted under anvendelse af reglerne om  

 fortrinsadgang.
Også Kommunernes  

 Landsforening blev ved brev af 22. september 1993 anmodet om at søge at  

 fremskaffe yderligere oplysninger til sagen.
Efter flere henvendelser har KL  

 ved brev af 9. maj 1994 oplyst, at der er rettet henvendelse til 15 kommuner,  

 som forekommer repræsentative med hensyn til indbyggertal og regional  

 fordeling.
Der er modtaget svar fra 8 kommuner (Værløse, Fuglebjerg, Sydthy,  

 Hirtshals, Løgstør, Nykøbing F, Glostrup og Esbjerg).
De af Kommunernes  

 Landsforening indsendte høringssvar vedlægges tillige en af  

 Arbejdsministeriet  

 udarbejdet oversigt over svarene.
Kommunernes Landsforening har oplyst, at de  

 resterende 7 kommuner vil blive rykket for svar.
Disse vil, når de modtages,  

 blive eftersendt.
 Amtsrådsforeningen har rettet  

 henvendelse til samtlige amtsråd, og har fremsendt de modtagne svar, der  

 vedlægges tillige med en af Arbejdsministeriet udarbejdet oversigt over  

 svarene.
 8. Oplysning om omfanget og den nærmere karakter af den mødeaktivitet,  

 der er omtalt i bekendtgørelsens § 4.
 Arbejdsmarkedsstyrelsen har  

 oplyst, at der i regionerne er stor variation i omfang og i karakteren af  

 mødeaktivitet.
 I  

  

 AF-region Viborg Amt  

  

 indbydes en repræsentant fra De Samvirkende  

 Invalideorganisationer til at deltage i et møde med Arbejdsmarkedsnævnet.
 AF-Ringkøbing Amt  

  

 indkalder regelmæssigt formanden for De  

 Samvirkende Invalideorganisationer, formanden for Kommuneforeningen,  

 repræsentanter for Revalidering- og Pensionsnævnet, Socialchefforeningen,  

 Ringkøbing Amtskommune m.fl. til møde, hvor man drøfter problemer om mulige  

 initiativer i forbindelse med administrationen af de handicappedes  

 fortrinsadgang.
I  

  

 AF-region Nordjyllands Amt  

  

 har Arbejdsmarkedsnævnet årligt drøftet  

 fortrinsadgangsbekendtgørelsen og de aktiviteter, der skal iværksættes, jf. §  

 4. Nævnet har afholdt møder med samtlige statslige, amtskommunale og  

 kommunale  

 myndigheder - dog uden nævneværdig effekt.
Nævnets drøftelser er derfor flere  

 gange resulteret i, at der er rettet skriftlig henvendelse til alle  

 myndigheder  

 med præsentation af nævnets budskab.
Senest har nævnet skrevet til samtlige  

 myndigheder den 10. februar 1993. Samtidig har man adviseret myndighederne  

 om,  

 at der vil blive afholdt møder om fortrinsadgangscirkulæret i sidste del af  

 1993.
Arbejdsmarkedsnævnet i  

  

 AF-region Ribe Amt  

  

 afholder en gang  

 årligt møde med offentlige arbejdsgivere i amtet.
Herudover inviteres  

 samtlige  

 formænd for foreninger tilsluttet De Samvirkende Invalideorganisationer i  

 Ribe  

 Amt.
Det sidste afholdte møde var  

 den 25. februar 1993. Mødt var i alt 19 repræsentanter for offentlige  

 arbejdsgivere og formænd for foreninger under De Samvirkende  

 Invalideorganisationer.
Herudover deltog 4 repræsentanter for  

 arbejdsmarkedsnævnet  

 og 3 repræsentanter fra AF-Ribe Amt.
På mødet enedes man om at  

 ville tage initiativ i retning af udarbejdelse af informationsmateriale om  

 blandt andet fortrinsretten.
Dette arbejde er igangsat.
 Arbejdsmarkedsnævnet i Århus Amt  

  

 afholder - under henvisning til  

 bekendtgørelsens § 4 - møder, hvor repræsentanter fra såvel amt som kommune  

 deltager, ligesom De Samvirkende Invalideorganisationer medvirker.  

 Mødefrekvensen har været varierende, og overstiger til tider således det i  

 bekendtgørelsen anførte interval på et år.
 Arbejdsmarkedsnævnene i Viborg Amt, Storstrøms Amt, Sønderjyllands Amt,  

 Vestsjællands Amt og Frederiksborg Amt  

  

 har ikke i de sidste par år holdt  

 møder i henhold til bekendtgørelsens § 4 bl.a. som følge af, at der til  

 tidligere møder har været ringe repræsentation af meget få eller ingen  

 ansættelsesmyndigheder.
 AF-regionen i Frederiksborg Amt  

  

 har dog oplyst, at sagen har været  

 drøftet med formanden for arbejdsmarkedsnævnet og at spørgsmålet om nævnets  

 kontakt med de offentlige arbejdsgivere vil blive drøftet på et  

 forretningsudvalgsmøde med det formål at finde frem til en hensigtsmæssig  

 form  

 for den krævede indsats.
 Øvrige regioner har ikke  

 oplyst om omfang og karakter af den mødeaktivitet, der fremgår af  

 bekendtgørelsens § 4.
 9. Arbejdsmarkedsnævnets beretning for de seneste 5 år, jf. bekendtgørelsens  

 § 5.
 De i Arbejdsmarkedsstyrelsen  

 modtagne beretninger fra Arbejdsmarkedsnævnene for 1991 og 1992 vedlægges  

 samt  

 beretning fra 1989 og 1990 fra nævnet i Ribe amt.
 Der er beretninger fra  

 følgende 8 AF-regioner: Århus, Ribe, Ringkøbing, Frederiksborg, Vejle,  

 Vestsjælland, Sønderjylland og Roskilde.
Arbejdsmarkedsstyrelsen har  

 oplyst, at der ikke herudover foreligger skriftlige beretninger.
Styrelsen  

 har  

 samtidig oplyst, at man først nu i forbindelse med besvarelsen af  

 spørgsmålene  

 har anmodet regionerne om at få tilsendt beretningerne, idet styrelsen fik  

 oplysningerne om antal registrerede med fortrinsadgang via det  

 nøgletalssystem,  

 der blev etableret i 1989.
Arbejdsministeriet kan  

 oplyse, at der ved aftalen om anvendelse af satsreguleringspuljen for 1994  

 blev  

 afsat 5 mill. kr. årligt i 3 år til forsøg med handicapkonsulenter ved AF.  

 Formålet er, at der i regionale AF-kontorer skal ansættes en  

 handicapkonsulent,  

 der som sin særlige opgave skal have at skaffe arbejde på det almindelige  

 arbejdsmarked til personer med handicap.
Konsulenterne skal være personer,  

 som  

 selv har et handicap.
 Der var i alle AF-regioner  

 interesse for ansættelse af en handicapkonsulent, og der er hermed skabt  

 grundlag for en større indsats for at skaffe beskæftigelse til handicappede.
 Arbejdsmarkedsstyrelsen er  

 blevet anmodet om en status for forsøget omkring 1. januar 1995.
Arbejdsministeriet vil  

 endvidere anmode Arbejdsmarkedsstyrelsen om overfor de regionale  

 arbejdsmarkedsråd at erindre om pligten til at afholde årlige møder til  

 drøftelse af problemer omkring ansættelsen af handicappede inden for det  

 offentlige område og pligten til årligt at udarbejde en beretning om  

 administrationen af bekendtgørelsen." Jeg forelagde udtalelsen samt  

 det af ministeriet indhentede materiale for Center for Ligebehandling af  

 Handicappede.
Centret afgav udtalelse i en skrivelse af 9. november 1994.  

 Centrets udtalelse havde følgende indhold:
 "...
Spørgsmål 1 Fortrinsreglerne bygger ikke  

 på en præcis afgrænsning af personkredsen.
Ordningen sigter således ikke imod  

 personer med nærmere definerede typer af handicap.
I stedet foretages en  

 konkret vurdering af funktionsnedsættelsen i relation til mulighederne for at  

 få beskæftigelse.
Centret er enig i den  

 grundopfattelse, at et entydigt og fast handicapbegreb ikke bør defineres.  

 For  

 det første er handicapbegrebet ikke et statisk men et dynamisk begreb, der  

 forandrer og tilpasser sig den samfundsmæssige udvikling.
For det andet er  

 handicap -og især deres fremtræden- så forskellige og individuelle, at en  

 absolut definition nemt vil komme i konflikt med den meget lidt absolutte  

 virkelighed, den skal virke i.
 Ligebehandlingscentret er  

 således enig i denne form for regulering, der samtidig også virker mindre  

 bureaukratisk, end hvis man fra centralt hold formulerede og administrerede  

 en  

 fast definition.
Spørgsmål 2 Efter det oplyste er der kun  

 200 ansøgere om året i hele landet.
Derudover er der formentlig også et antal  

 personer, der anvender reglerne uden at inddrage arbejdsformidlingerne, men  

 det  

 er under alle omstændigheder et meget lille tal.
 Med en samlet arbejdsstyrke  

 på op imod 2,6 millioner mennesker må man uden videre kunne gå ud fra, at der  

 findes et meget større antal personer med handicap, der ville kunne gøre brug  

 af reglerne.
Alle disse må før eller siden  

 have været i kontakt med arbejdsformidlingen.
En del af dem har antagelig  

 haft  

 en sag om hjælp efter bistandslovens § 37 eller har fået udbetalt  

 arbejdsløshedsdagpenge.
Andre vil have været i et revalideringsforløb efter  

 bistandslovens § 43 eller være førtidspensionister, og i forbindelse med  

 sagsbehandlingen bør arbejdsformidlingen have været kontaktet.
Dette  

 forudsættes i cirkulære nr. 212 af 18. november 1975 om samarbejdet imellem  

 de  

 sociale myndigheder og arbejdsformidlingen efter bistandslovens § 30, stk. 1.
 Muligheden for at ansøge om  

 fortrinsadgang bør i alle tilfælde have været forelagt den pågældende.
Alligevel er der kun 200, der  

 ansøger.
Forklaringen kan ikke læses direkte ud af det fremsendte materiale,  

 men man kan forestille sig, at ihvertfald disse faktorer spiller ind:
*Arbejdsformidlingerne sørger  

 ikke for, at den handicappede jobansøger får et tilbud om at komme indenfor  

 ordningen.
Det fremgår ikke umiddelbart af det fremsendte materiale, hvad  

 arbejdsformidlingerne gør for at orientere den enkelte handicappede, der  

 kommer  

 i kontakt med arbejdsformidlingen.
Der kan i den forbindelse  

 peges på, at det i fortrinscirkulæret (Arbejdsministeriets cirkulære af 18.  

 december 1985 jf. bekendtgørelse 613) pkt. 10 er forudsat, at  

 arbejdsformidlingen  

 orienterer den enkelte om fortrinsretten og sørger for at få alle aspekter  

 omkring handicap og erhvervsevne oplyst.
Endvidere fremgår det af cirkulærets  

 pkt. 5, at der fra arbejdsmarkedsmyndighedernes side skal gøres en stærkere  

 indsats for at informere handicappede om fortrinsadgangen.
 Med et så lavt antal årlige  

 ansøgninger, virker det sandsynligt, at arbejdsformidlingerne forsømmer en  

 del  

 omkring oplysnings- og informationsforpligtelsen.
 *Socialforvaltningerne  

 aktiverer ikke mennesker med handicap via arbejdsformidlingen, men forsøger  

 istedet at finde beskæftigelse til handicappede personer via det sociale  

 system, herunder især reglerne i bistandslovens §§ 43 og 91, eller tilkender  

 førtidspension.
*Den enkelte handicappede  

 jobansøger ønsker, på trods af sit kendskab til reglerne, ikke at bringe  

 fortrinsstillingen i anvendelse.
Til støtte herfor kan der peges på, at det  

 fremgår af Arbejdsministeriets svar, at flere regioner har oplyst, at flere  

 handicappede har givet udtryk for, at man ikke ønskede at bruge ordningen,  

 fordi det ville sætte fokus på handicappet.
 Sandheden er formentlig, at  

 der både blandt myndigheder og brugere dels er et dårligt kendskab til  

 bestemmelserne dels er en manglende tro på, at reglerne virkelig har en  

 effekt.
 Under alle omstændigheder er  

 det et ganske betydeligt problem, at så få mennesker anvender reglerne, da  

 fortrinsreglerne aldrig kan hjælpe flere end det antal personer, der ønsker  

 at  

 anvende reglerne.
Spørgsmål 3 og 4 Disse 2 spørgsmål behandles  

 samlet, da de begge vedrører reglernes praktiske effekt.
Indledningsvis skal det  

 bemærkes, at Arbejdsmarkedsstyrelsens statistiske materiale vedrørende  

 effekten  

 af arbejdsformidlingernes henvendelser om fortrinsadgang forekommer meget  

 mangelfuldt.
Der kan i den forbindelse peges på fortrinscirkulærets pkt. 10,  

 hvoraf  

 fremgår, at der i den enkelte arbejdsformidling skal udarbejdes statistisk  

 materiale, der muliggør en vurdering af reglernes virkning i praksis.
 Efter de foreliggende tal  

 svinger antallet af fortrinsberettigede i årene 1989 - 1992 fra 177 til 76.  

 Der  

 er alene tal over udfaldet af henvendelserne for såvidt angår 1989, og det  

 fremgår, at der dette år blev ansat 13 mennesker og bevilget 27 stadepladser,  

 hvilket svarer til, at mere end 20% blev hjulpet til beskæftigelse.
Efter Ligebehandlingscentrets  

 opfattelse er dette tal ganske stort.
Selvom det statistiske grundlag er så  

 beskedent, at man skal passe på med at konkludere, er der dog grund til at  

 tro,  

 at reglerne kunne blive et reelt arbejdsmarkedspolitisk redskab.
Spørgsmål 5 Som fortrinsreglerne er udformet  

 administreres ordningen af arbejdsformidlingen.
Men arbejdsformidlingen har  

 alene mulighed for at agere, hvis man her er bekendt med, hvor i den  

 offentlige  

 sektor der er behov for arbejdskraft.
Dette kendskab må anses for helt  

 afgørende  

 for, om ordningen får nogen egentlig effekt.
Det er derfor meget væsentligt,  

 om  

 fortrinsreglerne indeholder en underretningspligt for arbejdsgiverne og - i  

 bekræftende fald - om denne overholdes.
 Det kan udledes af  

 ombudsmandens formulering af spørgsmål 5, at man her går udfra, at  

 bekendtgørelsens § 2, stk. 2 indeholder en sådan pligt.
 Af Arbejdsministeriets  

 besvarelse fremgår imidlertid, at man er af den opfattelse, at der alene er  

 en  

 egentlig underretningsforpligtelse for såvidt angår ledige bevillinger som  

 omtalt  

 i § 3, stk. 1 og 2.
 I fortrinscirkulærets pkt. 9  

 nævnes det, at fortrinsreglerne ikke indeholder en egentlig pligt for de  

 offentlige arbejdsgivere til at underrette arbejdsformidlingerne om ledige  

 stillinger, og af pkt. 10 fremgår, at Arbejdsministeriet vil henstille til  

 alle  

 offentlige arbejdsgivere at underrette arbejdsformidlingerne om ledige  

 stillinger.
 Man kan diskutere, om ikke en  

 formålsfortolkning af den trinhøjere bekendtgørelses § 2, stk. 2 måtte føre  

 til, at der forudsætningsvis eksisterer en underretningspligt.
Principielt er  

 Ligebehandlingscentret af den opfattelse, at der under alle omstændigheder  

 bør  

 være en underretningspligt, se hertil bemærkningerne under pkt.
III.1.
Spørgsmål 6 Ligebehandlingscentret har  

 ingen kommentarer til dette spørgsmål.
Spørgsmål 7 Som svar på dette spørgsmål  

 fremsender Arbejdsministeriet høringssvar fra 7 ministerier og  

 Generaldirektoratet for Statsbanerne, 15 udvalgte kommuner og samtlige 14  

 amter.
 Der viser sig herved en lang  

 række problemer ved den praktiske administration af ordningen:
 *Det er sjældent, at  

 arbejdsformidlingen underrettes om de ledige stillinger, hvilket helt  

 grundlæggende må betragtes som et meget stort problem i relation til at få  

 ordningen til at fungere.
*Flere myndigheder synes at  

 administrere i strid med centrale bestemmelser i ordningen, herunder først og  

 fremmest reglen om, at den fortrinsberettigede skal ansættes, hvis denne er  

 næsten lige så kvalificeret, som den bedste af de øvrige ansøgere.
Det  

 fremgår  

 således, at 3 kommuner og 1 amtskommune giver udtryk for, at de altid  

 ansætter  

 den bedste kvalificerede.
 *Enkelte myndigheder kender  

 slet ikke reglerne.
 *En enkelt amtskommune  

 bemærker, at som reglerne er formuleret, kan den enkelte arbejdsgiver altid  

 ansætte den, han ønsker, idet denne blot skal beskrives som (væsentlig) bedre  

 kvalificeret.
Denne bemærkning rammer efter  

 Ligebehandlingscentrets opfattelse tæt på et af kerneproblemerne vedrørende  

 den eksisterende ordning.
Reglerne forudsætter en sammenlignelighed imellem 2  

 jobansøgere, som næppe eksisterer i virkeligheden.
Det er svært at gøre op på  

 en formel, hvornår 2 personer er "lige kvalificerede", eller  

 hvornår  

 den ene er "næsten lige så kvalificeret" som den anden.
Det vil  

 derfor alt overvejende være den ansættendes subjektive opfattelse, der er  

 afgørende.
Denne opfattelse er endvidere indiskutabel, idet den ikke kan  

 påklages og må antages at unddrage sig retlig kontrol iøvrigt, idet  

 afgørelsen  

 vil være så skønspræget, at domstolene eller Folketingets Ombudsmand næppe  

 vil efterprøve  

 vurderingen af kvalifikationerne.
 *Ligebehandlingscentret kan  

 ikke finde hjemmel i fortrinsreglerne for, at ansættelser indenfor  

 politistyrken skulle være undtaget fra ordningen, som det anføres af  

 vicerigspolitichefen.
Gennemgangen viser, at den  

 eksisterende ordning er alt andet end uproblematisk i praksis.
En del af de  

 foreliggende problemer vil dog kunne afhjælpes ved at udbrede kendskabet til  

 regelsættet og dets anvendelse, samt holde fast i at uanset at arbejdsgiveren  

 i  

 sidste ende træffer den endelige afgørelse på grundlag af sin subjektive  

 vurdering, er der dog visse objektive standarder, der skal overholdes,  

 herunder at den handicappede ansøger som hovedregel har krav på at komme til  

 samtale, og der skal være dialog imellem arbejdsgiveren og  

 arbejdsmarkedsmyndighederne, før en anden evt. ansættes.
Spørgsmål 8 De aktuelle regler i  

 bekendtgørelsen om fortrinsadgang afløser den tidligere gældende  

 bekendtgørelse  

 nr. 437 af 26. august 1976 om fortrinsadgang for invaliderede til visse  

 offentligt regulerede beskæftigelser. Ændringerne skete, fordi man måtte  

 konstatere, at de eksisterende regler kun havde haft ringe effekt.
En af  

 forklaringerne var, at der kun var beskedent kendskab til reglerne både  

 blandt  

 brugerne og de offentlige arbejdsgivere.
Reglerne om informationsmøder  

 skal ses i dette lys.
Disse møder samler de involverede parter, og man skabte  

 herved et relevant forum, hvor den nødvendige informations- og  

 oplysningsvirksomhed kunne foretages, og hvor en koordineret indsats kunne  

 sikres.
Efter Ligebehandlingscentrets  

 opfattelse er Arbejdsministeriets besvarelse af dette spørgsmål noget uklar,  

 idet det for flere regioners vedkommende ikke fremgår, hvor ofte der afholdes  

 møder, herunder om reglen om mindst 1 møde årligt overholdes.
Det fremgår  

 dog,  

 at en del regioner holder et årligt møde, og det fremgår, at 5 regioner ikke  

 har holdt møder de seneste år.
Ligebehandlingscentret mener,  

 at den manglende overholdelse af mødeforpligtelsen er yderst problematisk set  

 på baggrund af den store betydning informations- og meningsudveksling må  

 antages at have på dette område.
Hvis et regelsæt som fortrinsreglerne skal  

 fungere, er det helt centralt, at arbejdsformidlingerne formår at appellere  

 til  

 de offentlige arbejdsgiveres "gode vilje" og motivere dem til at  

 påtage sig et ansvar.
Det kræver en målrettet oplysningsindsats, hvor man må  

 udbrede kendskabet til reglerne og bearbejde de mere holdningsprægede  

 barrierer, der evt. måtte være i forhold til at ansætte handicappede  

 medarbejdere.
Spørgsmål 9 Af Arbejdsministeriets  

 besvarelse fremgår tydeligt, at der er problemer med overholdelse af  

 arbejdsmarkedsnævnenes pligt til at afgive beretning efter bekendtgørelsens §  

 5, hvilket nødvendigvis må have gjort det vanskeligt for  

 arbejdsmarkedsstyrelsen som ansvarlig myndighed løbende at vurdere, hvorledes  

 ordningen fungerer.
III.
Konkrete initiativer.
 I det følgende peges på en  

 række forslag til initiativer vedrørende fortrinsadgangen, som efter  

 Ligebehandlingscentrets opfattelse vil medvirke til en effektivisering af  

 systemet.
 1. Underretningspligt.
Ligebehandlingscentret mener  

 som nævnt, at der bør være en pligt for de offentlige arbejdsgivere til at  

 anmelde ledige jobs til arbejdsformidlingen.
Til støtte herfor kan følgende  

 anføres.
*Arbejdsformidlinger kan ikke  

 formidle stillinger, man ikke er klar over eksisterer.
Hvis  

 arbejdsformidlingen  

 rent faktisk får overblik over udbudet af offentlige stillinger, bliver der  

 langt bedre mulighed for at udnytte reglerne.
Dette vil kunne starte en  

 positiv  

 udvikling, hvor såvel arbejdsformidling som bruger vil blive mere motiveret  

 for  

 at tage reglerne til sig og anvende dem.
 *Af Betænkning 1070 om de  

 handicappede og arbejdsmarkedet, august 1985, p.  

 97 f.f., fremgår, at der allerede  

 dengang blev peget på et behov for, at arbejdsformidlingerne fik større  

 kendskab til ledige stillinger, hvilket fik udvalget til at foreslå, at man  

 påny anmodede de offentlige arbejdsgivere om forlods at underrette  

 arbejdsformidlingen om ledige stillinger.
Denne opfordring har  

 Arbejdsministeriet efterkommet i slutningen af 1985. Det fremgår imidlertid  

 af  

 de under spm. 9 fremsendte høringssvar, at det fortsat snarere hører til  

 undtagelsen end til reglen, at offentlige arbejdsgivere overholder  

 henstillingen.
Det er derfor et vist belæg for at hævde, at den gode vilje  

 ikke  

 strækker til på dette område.
 2. Behov for oplysning.
Der findes tilsyneladende en  

 lang række faste forestillinger om fortrinsreglerne både blandt myndighederne  

 og brugerne, der kan samles under overskriften: Det nytter alligevel ikke  

 noget.
Det kan for de offentlige arbejdsgiveres vedkommende læses ud af  

 størstedelen af de foreliggende høringssvar, og for arbejdsformidlingernes og  

 brugernes vedkommende er dette formentlig en del af forklaringen på det meget  

 lave antal ansøgninger.
Denne opfattelse stemmer  

 imidlertid ikke overens med de tal, der er fremkommet ved nærværende  

 undersøgelse, hvor det viser sig, at det i 1989 faktisk lykkedes at hjælpe  

 over  

 20% af ansøgerne.
Der synes således at være et potentiale i ordningen, og  

 Ligebehandlingscentret foreslår, at der tilrettelægges en massiv  

 oplysningskampagne.
De ansvarlige myndigheder  

 kunne herunder *Oplyse arbejdsformidlingerne  

 omkring reglerne og deres anvendelse, herunder præcisere hvilke pligter  

 ordningen indebærer for arbejdsformidlingerne og løbende følge op på, at  

 disse  

 rent faktisk bliver overholdt.
 *Oplyse socialforvaltninger  

 om pligten til at samarbejde med arbejdsformidlingerne  

  

 også  

  

 for såvidt angår arbejde til handicappede personer.
*Oplyse de offentlige  

 arbejdsgivere om reglerne og deres indhold, herunder få præciseret hvilke  

 rettigheder reglerne indebærer for handicappede ansøgere, bl.a. rækkevidden  

 af  

 bekendtgørelsens § 1, stk. 1. Endvidere kan der oplyses om de forskellige  

 støttemuligheder efter bistandsloven, hvis der er behov for hjælpemidler,  

 mindre arbejdspladsforandringer mv.
Endelig kunne man formidle et lidt  

 bredere  

 budskab til arbejdsgiverne om handicappedes muligheder på arbejdsmarkedet for  

 at modvirke, at utilstrækkeligt kendskab til konsekvenserne af et givent  

 handicap er den reelle årsag til, at man ikke ønsker at ansætte en  

 handicappet  

 ansøger.
 *Oplyse brugerne af ordningen  

 om deres rettigheder, herunder også forsøge at tegne et billede af en  

 hjælpeordning, der rent faktisk kan hjælpe mennesker med handicap til at få  

 et  

 arbejde, i det omfang der er statistisk belæg for at hævde dette.
 Center for Ligebehandling af  

 Handicappede skal ikke undlade at nævne, at Centret i efteråret 1994 har  

 udgivet informationspjecen "Job med Fortrinsadgang" om ordningen.
 3. Et økonomisk problem.
Ligebehandlingscentret skal  

 også pege på, at fortrinsreglerne kun delvis tager højde for de økonomiske  

 problemer, det kan medføre for den enkelte arbejdsgiver at ansætte en  

 handicappet ansøger.
Der tænkes her f.eks. på ansættelse af en  

 kørestolsbruger,  

 når der ikke i forvejen er niveaufri adgang, trappelift eller elevator på  

 arbejdspladsen.
Som systemet er idag vil  

 dette (økonomiske) problem udelukkende være arbejdsgiverens.
Dette kan godt  

 tænkes at være en temmelig tungtvejende omstændighed, når der skal tages  

 stilling til, om kørestolsbrugeren er "næsten ligeså kvalificeret".  

 Det bør overvejes, hvorledes dette problem kan løses.
 4. De strukturelle problemer.
 En væsentlig del af  

 forklaringen på handicappede menneskers vanskeligheder ved at finde plads på  

 arbejdsmarkedet er den struktur, der præger det almindelige arbejdsmarked.  

 Efter mange år med usædvanlig høj arbejdsløshed er der skabt et meget lidt  

 fleksibelt arbejdsmarked, hvor der ikke har været behov for at integrere de  

 marginale grupper, idet udbudet af arbejdskraft har været overvældende stort.  

 Der er således ikke skabt plads til de, der ikke kan arbejde så meget eller  

 så  

 længe ad gangen eller på anden måde kræver kompenserende foranstaltninger for  

 at kunne fungere.
Det er derfor væsentligt at  

 holde fast i, at nok vil en mere effektiv administration af fortrinsadgangen  

 formentlig kunne hjælpe flere mennesker i arbejde, men reglerne gør intet ved  

 de grundlæggende strukturer, der præger arbejdsmarkedet.
Der er derfor også  

 behov  

 for en bred arbejdsmarkedspolitisk indsats, hvis beskæftigelsessituationen  

 for  

 mennesker med handicap for alvor skal bedres.
IV.
Sammenfatninger og konklusion.
De eksisterende regler om  

 fortrinsadgang kan principielt betragtes som en kompenserende foranstaltning,  

 der medvirker til at skabe lige muligheder på arbejdsmarkedet for jobsøgende  

 handicappede, der -uanset funktionsevne og kvalifikationer- støder på en lang række  

 barrierer i forhold til at komme i betragtning ved stillingsbesættelserne.
 Reglerne betyder, at den  

 offentlige arbejdsgiver må forholde sig konkret til den enkelte handicappede  

 jobansøger, herunder som udgangspunkt at give den handicappede jobansøger ret  

 til at komme til samtale, og der forudsættes en dialog med  

 arbejdsformidlingen,  

 før den handicappede ansøger evt. forbigås.
Den offentlige arbejdsgiver  

 tilskyndes herved til at sætte sig ind i den handicappede ansøgers  

 kvalifikationer og foretage en bevidst vurdering af den pågældendes  

 muligheder  

 for at leve op til ansættelseskravene.
Endvidere må selve det personlige møde  

 antages at medvirke til at nedbryde evt. fejlagtige forestillinger om  

 handicappets  

 konsekvenser, når arbejdsgiveren med egne øjne ser, hvad det konkrete  

 handicap  

 indebærer.
 Regelsættet vil dog aldrig  

 komme til at virke bedre, end den måde det bliver administreret på af  

 henholdsvis arbejdsmarkedsmyndighederne og de offentlige arbejdsgivere.  

 Nærværende undersøgelse viser, at der er mange problemer på dette område:
 *Henstillingen om  

 underretning af ledige jobs overholdes ikke.
 *Den centrale bestemmelse om  

 fortrinsadgang fortolkes flere steder forkert, og der er eksempler på, at den  

 omgås.
 *Arbejdsmarkedsnævnene holder  

 ikke det forudsatte antal møder.
 *Arbejdsmarkedsnævnene  

 overholder ikke indberetningspligten.
 *Der findes ikke statistiske  

 oplysninger som nævnt i cirkulæret, og de ansvarlige myndigheder kan derfor  

 heller ikke foretage den forudsatte løbende vurdering af reglernes virkning.
 *Arbejdsmarkedsmyndighederne  

 sikrer tilsyneladende ikke, at brugergruppen er tilstrækkeligt informeret om  

 reglerne.
..." Denne udtalelse bad jeg  

 Arbejdsministeriet kommentere.
Ministeriets bemærkninger blev sendt i  

 skrivelse  

 af 20. april 1995. Ministeriet anførte:
 "...
 Arbejdsministeriet finder, at  

 spørgsmålet, om der skal indføres en pligt til at anmelde ledige stillinger  

 til  

 AF, ikke bør ses isoleret men bør ses på baggrund af hvilke andre  

 initiativer,  

 der er iværksat for at øge opmærksomheden om de gældende regler.
 Arbejdsministeriet har  

 således, som nævnt i brev af 1. august 1994, allerede anmodet  

 Arbejdsmarkedsstyrelsen om, at erindre de regionale arbejdsmarkedsråd om  

 pligten til regelmæssigt og mindst 1 gang årligt at afholde møder med  

 repræsentanter for de statslige og kommunale myndigheder til drøftelse af  

 problemer omkring ansættelsen af handicappede inden for det offentlige  

 område.  

 Samtidig blev styrelsen anmodet om at gøre rådene opmærksom på pligten til  

 årligt at udarbejde en beretning om administrationen af bekendtgørelsen.
 Arbejdsmarkedsstyrelsen har  

 den 19. september 1994 skrevet til Arbejdsmarkedsrådene.
Der er endvidere i løbet af  

 2. halvår af 1994 som en forsøgsordning i 3 år blevet ansat  

 handicap-konsulenter i alle AF-regioner, der som særlig opgave har at skaffe  

 arbejde på det almindelige arbejdsmarked til personer med handicap.  

 Konsulenterne skal være personer, der selv har handicap.
En status pr. 1.  

 februar 1995 viser, at antallet af henvendelser til konsulenterne har været  

 fortsat stigende.
 Arbejdsministeriet vil anmode  

 styrelsen om en ny status for forsøgsordningen pr. 1. juli 1995, og  

 ministeriet  

 finder, at stillingtagen til spørgsmålet om obligatorisk underretningspligt  

 bør afvente en evaluering af forsøgsordningen.
Arbejdsministeriet er enig  

 med Ligebehandlingscentret i, at ordningen omfatter alle statslige og  

 kommunale  

 myndigheder, virksomheder og institutioner uden undtagelse.
Den eneste  

 betingelse, der opstilles er, at den handicappede kan gøre rimelig fyldest i  

 beskæftigelsen.
Arbejdsministeriet er  

 endvidere enig med Ligebehandlingscentret i, at en øget oplysning om  

 ordningen  

 vil kunne være af betydning for ordningens anvendelse.
Arbejdsministeriet  

 finder, at der med ansættelsen af handicapkonsulenterne og med styrelsens  

 brev  

 af 19. september til rådene om mindst 1 årligt møde med repræsentanter for de  

 offentligt ansættende myndigheder til drøftelse af problemer omkring  

 ansættelsen af handicappede inden for det offentlige område, allerede er  

 taget  

 initiativ til at øge opmærksomheden om reglerne og deres indhold.
 Arbejdsmarkedsstyrelsen har  

 oplyst, at styrelsen overvejer muligheder for yderligere information om  

 reglerne om fortrinsadgangen.
Arbejdsministeriet kan  

 oplyse, at Socialministeriet i forbindelse med en i 1994 iværksat kampagne om  

 virksomhedernes sociale engagement er ved at udarbejde en  

 "redskabspjece" om handicappede.
Sammen med LO, DA, KL og  

 amtsrådsforeningen deltager Arbejdsministeriet i en referencegruppe.
 Arbejdsministeriet kan  

 endelig oplyse, at der i forbindelse med vedtagelsen af lov nr. 203 af 29.  

 marts 1995 om ændring af lov om personlig assistance til handicappede i  

 erhverv  

 er udarbejdet et OBS-indslag om loven og de øgede muligheder for tilskud.
 Arbejdsministeriet er enig i,  

 at det bør overvejes nærmere, hvorledes der bedst findes en løsning på de af  

 Ligestillingscentret påpegede økonomiske og strukturelle barrierer for  

 ansættelse af handicappede uanset fortrinsadgangen.
Disse overvejelser finder  

 Arbejdsministeriet vil kunne indgå i det igangværende arbejde om  

 virksomhedernes sociale engagement, og Arbejdsministeriet vil derfor tage  

 spørgsmålene op sammen med Socialministeriet." Ombudsmandens udtalelse "Jeg finder det vigtigt  

 indledningsvis at understrege at fortrinsreglerne betyder at en person der er  

 omfattet af bekendtgørelsen, skal ansættes såfremt denne er næsten lige så  

 kvalificeret som de øvrige ansøgere.
Det fremgår af de indhentede oplysninger  

 at flere statslige og kommunale ansættelsesmyndigheder har misforstået  

 reglernes indhold og anset sig for berettiget til at ansætte en anden end den  

 handicappede såfremt den ikke-handicappede er lige så kvalificeret som den  

 handicappede.
 Efter min mening bør  

 Arbejdsministeriet på baggrund af disse oplysninger sørge for gennem en  

 særlig  

 intensiv informationskampagne at gøre offentlige ansættelsesmyndigheder  

 bekendt  

 med indholdet af fortrinsreglerne, og sørge for at reglernes indhold  

 indskærpes.
 Jeg skal derfor henstille at  

 ministeriet tager initiativ til en sådan informationsindsats.
 Jeg har noteret mig at  

 ministeriet er enig med Center for Ligebehandling af Handicappede i at det  

 bør  

 overvejes hvorledes der bedst findes en løsning på de økonomiske og  

 strukturelle barrierer for ansættelse af handicappede.
 Jeg udbeder mig underretning  

 om hvilke initiativer Arbejdsministeriet fremover tager med henblik herpå.
Jeg anser det for nyttigt og  

 hensigtsmæssigt at der nu er indledt en forsøgsordning med  

 handicapkonsulenter  

 i alle AF-regionerne.
Jeg anser ordningen for et perspektivrigt initiativ med  

 henblik på at effektivisere bestræbelserne på at skaffe handicappede i  

 arbejde.
