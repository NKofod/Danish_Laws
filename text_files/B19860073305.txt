 I medfør af § 6, nr. 1, og 5, § 45, stk. 4, § 52 og 83, stk. 3 og 4, lov  

 om miljøbeskyttelse, jfr. lovbekendtgørelse nr. 85 af 8. marts 1985 som er  

 ændret ved lov nr. 329 af 4. juni 1986, fastsættes:
BEKENDTGØRELSESOMRÅDE.
DEFINITIONER § 1.  Ved bekendtgørelsen tilstræbes det at begrænse  

 det tilladelige lydeffektniveau fra plæneklippere ved fastsættelse af  

 grænseværdier og metode til måling af støjniveauet.
 § 2.  Bekendtgørelsen omfatter motoriserede  

 plæneklippere, hvorved forstås ethvert motordrevet redskab, som ved afskæring  

 er egnet til, uanset hvorledes, at vedligeholde græsarealer til rekreative,  

 dekorative eller lignende formål.
§ 3.  Bekendtgørelsen omfatter alle motoriserede  

 plæneklippere bortset fra - landbrugs- og skovbrugsmateriel, - ikke selvkørende redskaber (f.eks traktortrukne cylinderklippere) hvis  

 skæreanordning drives af hjulene eller af en sammenbygget træk- eller  

 bæreenhed, - redskaber med påmonteret drivkraft, hvis største motor har en effekt på  

 over 20 kW.
 STØJGRÆNSER, MÆRKNING M.V.
 § 4.  Motoriserede plæneklippere, der markedsføres, må  

 ikke overskride de grænser for støj, som er fastlagt i bilag 1.
 Stk. 2.  De i stk. 1 nævnte støjgrænser bestemmes efter  

 målemetoden, som er fastlagt i bilag 2.
 § 5.  Fabrikanten eller importøren skal på eget ansvar  

 for den enkelte type plæneklipper i en attest bekræfte, at plæneklipperen  

 opfylder bestemmelserne i denne bekendtgørelse.
 Attestens udformning er angivet i bilag 3.
 Stk. 2.  Plæneklipperens opfyldelse af den fastsatte  

 støjgrænse i bilag 1 sker på baggrund af en afprøvningsrapport for hver type  

 plæneklipper udført af et autoriseret laboratorium.
 Stk. 3.  Attesten skal medfølge ved salg af  

 plæneklipperen.
 Stk. 4.  Attesten kan fremstå som led i brugsanvisningen  

 eller på garantibeviset, der følger med plæneklipperen.
 § 6.  Plæneklippere må kun markedsføres såfremt de er  

 forsynet med skiltning med følgende angivelser:
 1. Fabrikantens identifikationsmærke og  

 plæneklipperens typebetegnelse.
 2. Det maksimale A-vejede lydeffektniveau i db i  

 forhold til 1 pw som fabrikanten eller importøren garanterer.
Stk. 2.  Skiltningen skal anbringes synligt på  

 plæneklipperen.
Skiltningen skal være holdbar og kunne modstå klimatiske  

 påvirkninger.
Skiltningen kan udformes som en pånittet plade eller  

 selvklæbende mærkat, silketryk eller indgå som en integreret del af  

 plæneklipperens flader.
 Stk. 3.  Modellen til den i stk. 1, pkt. 2 nævnte  

 påskrift findes i bilag 4.
 KONTROL M.V.
 § 7.  Tilsyn og kontrol med overholdelse af  

 bestemmelserne i bekendtgørelsen udøves af Miljøstyrelsen eller den,  

 Miljøstyrelsen bemyndiger hertil.
 Stk. 2.  Kontrol med produkternes overensstemmelse med  

 bekendtgørelsens bestemmelser gennemføres som stikprøvekontrol.
 § 8.  Fabrikanter og importører af motoriserede  

 plæneklippere skal fremsende kopi af den i § 6 nævnte attest til  

 Miljøstyrelsen, forinden den pågældende plæneklipper markedsføres.
 Stk. 2.  Fabrikanten og importøren er pligtige til på  

 begæring af tilsynsmyndigheden, jfr. § 7, at give alle oplysninger som er af  

 betydning for tilsynet.
STRAF OG IKRAFTTRÆDELSE § 9.  Med bøde straffes den, der Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådan  

 bødeansvar.
 § 10.  Bekendtgørelsen træder i kraft 15. november  

 1986.
 Stk. 2.  Samtidig med ikrafttrædelsen af denne  

 bekendtgørelse ophæves den tidligere bekendtgørelse nr. 126 af 8. april 1980  

 om begrænsning af støj fra motoriserede plæneklippere.
 Stk. 3.  Indtil 1. juli 1987 kan plæneklippere  

 markedsføres, når fabrikanten eller importøren før 15. november 1986 har  

 attesteret i en typeattest, at plæneklipperen opfylder Miljøministeriets  

 bekendtgørelse nr. 126 af 8. april 1980.
