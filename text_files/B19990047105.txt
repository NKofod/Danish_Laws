Bekendtgørelse om delpension Efter § 1, stk. 3-5, § 3, stk. 2, § 4 a, stk. 9 og  

 § 16 i lov om delpension, jf. lovbekendtgørelse nr. 226 af 5.  

 april 1991 med de ændringer der følger af § 5 i lov nr. 399  

 af 6. juni 1991, § 2 i lov nr. 1123 af 22. december 1993, § 5 i lov  

 nr. 448 af 1. juni 1994, lov nr 449 af 1. juni 1994, § 6 i lov nr. 1057  

 af 20. december 1995, § 2 i lov nr. 456 af 10. juni 1997, § 31 i  

 lov nr. 980 af 17. december 1997 og lov nr 289 af 12. maj 1999,  

 fastsættes:
Kapitel 1 Lønmodtagere Opgørelse af arbejdstid § 1. For lønmodtagere, som er omfattet af  

 lovens § 1, stk. 2, og som ved overgangen til delpension modtager  

 efterløn efter lov om arbejdsløshedsforsikring m.v.,  

 opgøres arbejdstiden på grundlag af den gennemsnitlige ugentlige  

 arbejdstid i de sidste 9 måneder før overgangen til  

 efterløn.
 § 2. For lønmodtagere, hvis arbejdstid ikke  

 kendes, opgøres den gennemsnitlige ugentlige arbejdstid efter samme  

 beregningsmåde, som anvendes i bekendtgørelse om  

 Arbejdsmarkedets Tillægspension om beregning af bidrag ved udregning af  

 det timetal, der lægges til grund ved bidragsbetaling.
§ 3. Ved vurdering af, om betingelserne efter  

 lovens § 2, stk. 1, nr. 3 og 4, er opfyldt, medregnes perioder, hvori  

 der er udbetalt plejevederlag efter kapitel 20 i lov om social service.
Ved  

 beregning af arbejdstiden inden for 9 måneder, jf. lovens § 3,  

 stk. 1, 1. pkt., ses der bort fra perioder, hvori der er udbetalt  

 plejevederlag efter kapitel 20 i lov om social service.
Oplysningspligt og genindtræden § 4. Kommunalbestyrelsen kan pålægge  

 arbejdsgiveren at give oplysninger om arbejdstid og indtægt, der er  

 nødvendige for at beregne og udbetale delpension.
 § 5. Når delpension til lønmodtagere,  

 som får udbetalt plejevederlag efter kapitel 20 i lov om social  

 service, er bortfaldet, genoptages udbetalingen af delpension efter reglerne  

 i lovens § 10, stk. 3.
Kapitel 2 Selvstændige Betingelser og opgørelse af arbejdstid § 6. Delpension kan udbetales til personer, der  

 har indtægt ved selvstændig erhvervsvirksomhed.
Stk. 2. Indtægt ved selvstændig  

 erhvervsvirksomhed er de indkomster, der i Socialministeriets  

 bekendtgørelse om dagpenge ved sygdom eller fødsel henregnes  

 til selvstændig erhvervsindtægt.
Dog medregnes kun  

 indtægter fra selvstændig erhvervsvirksomhed, der i  

 væsentlig grad skyldes den selvstændige erhvervsdrivendes egen  

 arbejdsindsats.
Stk. 3. Personer, der sammen med lønindtægt  

 har selvstændig erhvervsindtægt i form af forfatterhonorarer,  

 biblioteksafgifter eller andre ophavsretlige ydelser, kan modtage delpension  

 efter reglerne om delpension til lønmodtagere.
Det samme gælder,  

 når selvstændig erhvervsindtægt hidrører fra  

 varetagelse af borgerligt ombud eller lignende.
§ 7. Retten til delpension til personer med  

 indtægt ved selvstændig virksomhed er betinget af, 1)	at modtageren er beskæftiget ved selvstændig  

 erhvervsvirksomhed her i landet eller på dansk skib, 2)	at modtageren har fast bopæl her i landet, 3)	at modtageren i de seneste 5 år inden overgang til delpension  

 har været beskæftiget på fuld tid, 4)	at modtageren i 4 af de seneste 5 år har haft  

 beskæftigelse her i landet eller på dansk skib, der har givet  

 indtægter af den art, der er nævnt i § 6, stk. 2, 5)	at modtageren har arbejdet som selvstændig erhvervsdrivende i  

 mindst 9 måneder inden for de sidste 12 måneder før  

 overgangen, 6)	at den seneste årlige indtægt som selvstændig  

 erhvervsdrivende inden overgang til delpension har udgjort mindst 1/3 af det  

 basisbeløb, der er nævnt i lovens § 4, stk. 1, 2. pkt.
7)	at modtageren, der er omfattet af lovens § 1, stk. 1, på  

 tilkendelsestidspunktet ikke har opnået eller udnyttet retten til at  

 få udstedt et efterlønsbevis efter lov om  

 arbejdsløshedsforsikring m.v., og 8)	at modtageren, der er omfattet af lovens § 1, stk. 1, har  

 fået foretaget en opgørelse over pensionsformuen.
 Stk. 2. Ved vurdering af, om betingelserne efter stk. 1,  

 nr. 3-5, er opfyldt, medregnes perioder, hvori der er udbetalt plejevederlag  

 efter kapitel 20 i lov om social service.
 Stk. 3. Ved opgørelsen af indtægten, jf.  

 stk. 1, nr. 6, anvendes det senest afsluttede indkomstår, hvori der  

 ikke er udbetalt plejevederlag efter kapitel 20 i lov om social service.
 § 8. Perioder med fuldtidsbeskæftigelse, der  

 har givet indtægter af den art, som er nævnt i § 6, stk. 2,  

 ligestilles med perioder som fuldtidsbeskæftiget lønmodtager ved  

 afgørelse af, om betingelserne for ret til delpension som  

 lønmodtager efter lovens § 2, stk. 1, nr. 3 og 4, er opfyldt. 12  

 måneders beskæftigelse ved selvstændig erhvervsvirksomhed  

 ligestilles med et års anciennitet i ATP-ordningen.
 Stk. 2. Ved opgørelse af perioder med  

 fuldtidsbeskæftigelse medregnes perioder, hvori der er udbetalt  

 plejevederlag efter kapitel 20 i lov om social service.
Arbejdstidsnedsættelse og beregning af  

 delpension § 9. Ved overgang til delpension skal den  

 gennemsnitlige ugentlige arbejdstid nedsættes med mindst halvdelen af  

 det antal timer, der er nævnt i lovens § 4, stk. 2.
 Stk. 2. Arbejdstiden skal i den første  

 6-måneders periode efter overgang til delpension og derefter  

 årlig svare til en gennemsnitlig ugentlig arbejdstid på halvdelen  

 af det antal timer, der er nævnt i lovens § 4, stk. 2.
 Stk. 3. Arbejdstidsnedsættelsen skal ske i  

 modtagerens samlede arbejdstid før overgang til delpension, herunder  

 arbejdstid ved beskæftigelse som lønmodtager.
 § 10. For personer, der er omfattet af lovens  

 § 1, stk. 1, foretages der nedsættelse af delpensionen på  

 grund af pensionsordninger, jf. lovens § 4 a.
 Stk. 2. Den årlige delpension udgør  

 halvdelen af det individuelle basisbeløb opgjort efter § 4 a,  

 stk. 7.
 § 11. For personer, der er omfattet af lovens  

 § 1, stk. 2, foretages der ikke nedsættelse af delpensionen som  

 følge af pensionsordninger.
 Stk. 2. Den årlige delpension udgør  

 halvdelen af basisbeløbet, der svarer til 82. pct. af sygedagpengenes  

 højeste beløb.
Oplysningspligt og kontrol § 12. Modtageren af delpension skal over for  

 kommunalbestyrelsen godtgøre, at arbejdstiden er nedsat.
Stk. 2. Medarbejdende ægtefæller, der  

 modtager delpension, skal dokumentere nedsættelsen af arbejdstiden og  

 beskæftigelsens omfang efter overgangen ved 1)	at godtgøre, at der er sket en nyansættelse eller  

 køb af medhjælp i et omfang, der svarer til  

 arbejdstidsnedsættelsen, 2)	at der sker en synlig nedgang i virksomhedens udadvendte  

 aktiviteter, eller 3)	at opgive et lønmodtagerarbejde, der enten sammen med de  

 ændringer, der er nævnt under nr. 1 eller nr. 2 eller alene,  

 dokumenterer en nedsættelse af arbejdstiden med mindst halvdelen af det  

 antal timer, der er nævnt i lovens § 4, stk. 2.
 § 13. Personer med selvstændig  

 erhvervsindtægt skal hver 1. oktober godtgøre, at den  

 gennemsnitlige ugentlige arbejdstid udgør det antal timer, som er  

 nævnt i § 9, stk. 2.
Ophør og genindtræden § 14. Retten til delpension bortfalder fra den 1.  

 i den måned, hvori modtageren ikke længere opfylder betingelsen i  

 § 7, stk. 1, nr. 1 og 2.
 Stk. 2. Delpensionen bortfalder med udgangen af den  

 måned, hvori betingelsen i § 9, stk. 2, ikke længere er  

 opfyldt, herunder ved virksomhedens ophør.
 § 15. Når deltidsarbejdet genoptages, efter  

 at delpension er bortfaldet på grund af sygdom efter lovens § 10,  

 stk. 1, kan udbetaling af delpension genoptages, uanset at betingelserne i  

 § 7, stk. 1, nr. 3-6, ikke er opfyldt.
§ 16. Personer med selvstændig  

 erhvervsindtægt kan ikke genindtræde i delpensionsordningen, hvis  

 delpension er bortfaldet 1)	fordi betingelsen i § 9, stk. 2, ikke er opfyldt, eller 2)	på grund af virksomhedens ophør.
Stk. 2. Genindtræden kan dog ske, når  

 delpension er bortfaldet som følge af varetagelse af borgerligt ombud  

 eller som følge af, at modtageren har fået udbetalt  

 plejevederlag efter kapitel 20 i lov om social service.
Udbetaling af  

 delpension genoptages efter de regler, der er fastsat i § 15.
Kapitel 3 Sagsbehandling, pensionsoplysninger, udbetaling m.v.
 § 17. Kommunalbestyrelsen skal indhente alle  

 oplysninger, der har betydning for sagens afgørelse.
Stk. 2. Kommunalbestyrelsen kan pålægge  

 offentlige myndigheder at give oplysninger og dokumentation, som anses for  

 nødvendige for sagsbehandlingen.
Udskrifter m.v. kan kræves uden  

 betaling.
 § 18. Ved ansøgning om delpension skal  

 kommunalbestyrelsen sende en oversigt til ansøger over alle  

 elektronisk indberettede pensionsbeløb, jf. lovens § 4 a, stk. 3.  

 Ansøger skal skriftligt bekræfte oplysningerne og samtidig  

 skriftligt afgive oplysninger om pensioner, der ikke er indberettet  

 elektronisk, herunder pensioner i udlandet.
 § 19. Alle indberettede pensioner, der  

 medfører nedsættelse af delpension efter lovens § 4 a, stk.  

 4 og 5, opgøres på årsbasis.
 Stk. 2. Delpension nedsættes med 60 pct. af det  

 beregnede beløb efter lovens § 4 a, stk. 4, der overstiger et  

 fradragsbeløb på 10.000 kr., jf. dog stk. 5.  

 Fradragsbeløbet satsreguleres.
 Stk. 3. Delpension nedsættes med 45 pct. af det  

 udbetalte pensionbeløb efter lovens § 4 a, stk. 5, jf. dog stk.  

 5.
Stk. 4. En løbende udbetaling af pension, som er  

 led i et ansættelsesforhold, medfører nedsættelse af  

 delpension efter lovens § 4 a, stk. 5, fra det tidspunkt, hvor pensionen  

 kommer til udbetaling.
Frem til udbetalingstidspunktet medfører  

 pension, som er led i et ansættelsesforhold, nedsættelse af  

 delpension efter lovens § 4 a, stk. 4. Kommer pensionen til udbetaling i  

 løbet af delpensionsperioden, skal nedsættelsen af delpension  

 efter henholdsvis § 4 a, stk. 4 og 5 i lov om delpension beregnes  

 på ny.
 Stk. 5. For personer, der fylder 60 år i perioden  

 1. juli 1999 til 31. december 2002, anvendes fradragsbeløbet, jf.  

 lovens § 4 a, stk. 6, for pensioner omfattet af lovens § 4 a, stk.  

 4, før et eventuelt overskydende fradragsbeløb anvendes for  

 pensioner omfattet af lovens § 4 a, stk. 5.
 § 20. Kommunalbestyrelsen kan i særlige  

 tilfælde udbetale delpension i en periode på op til 6  

 måneder til en ansøger, der ikke har fået indberettet alle  

 oplysninger efter lovens § 4 a, stk. 2 og 3.
 Stk. 2. Det er en betingelse for at få udbetalt  

 delpension efter stk. 1, at ansøger skriftligt erklærer sig  

 villig til at betale den delpension tilbage, som er udbetalt for meget  

 på grund af den manglende opgørelse af pensionen.
§ 21. Når en ansøger om delpension er  

 medlem af en arbejdsløshedskasse, skal kommunalbestyrelsen anmode  

 arbejdsløshedskassen om at oplyse, om ansøgeren har ret til  

 efterløn.
Kommunalbestyrelsen skal underrette  

 arbejdsløshedskassen om ansøgningen og om afgørelsen.  

 Underretningen sker ved indsendelse af en indberetningsblanket til  

 Direktoratet for Arbejdsløshedsforsikringen.
 § 22. Når lønmodtageren har  

 fået udbetalt arbejdsløshedsdagpenge i en sammenhængene  

 periode på 52 uger, har arbejdsløshedskassen pligt til at  

 underrette kommunalbestyrelsen herom.
 § 23. Delpension skal udbetales månedsvis  

 bagud, således at den er til disposition for modtageren senest den  

 sidste bankdag i den måned, delpensionen vedrører.  

 Dispositionsdagen skal meddeles til delpensionisten og pengeinstituttet.
 § 24. Retten til delpension ophører med  

 udgangen af den måned, hvori modtageren dør.
Kapitel 4 Ikrafttrædelses- og overgangsbestemmelser § 25. Bekendtgørelsen træder i kraft  

 den 1. juli 1999.
 Stk. 2. Samtidig ophæves Socialministeriets  

 bekendtgørelse nr. 885 af 24. oktober 1994 om delpension,  

 bekendtgørelse nr. 886 af 24. oktober 1994 om delpension til personer  

 med indtægt ved selvstændig erhvervsvirksomhed m.fl. samt  

 cirkulære nr. 185 af 24. oktober 1994 om delpension.
