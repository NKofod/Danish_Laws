Farvning af gas-  

 og dieselolier og petroleum Fra den 1. november 2003 skal der anvendes farvede  

 olieprodukter til opvarmning, i motordrevne driftsmidler, der bruges til  

 landbrugsformål mv. og i fiskerfartøjer.
Det er olieselskaberne, der farver olien, inden  

 den udleveres til forbrug.
Virksomheder, der er registreret som oplagshaver  

 eller som farvningsvirksomhed efter Mineralolieafgiftsloven, kan efter  

 ansøgning få tilladelse til at farve olieprodukterne.
 Told- og Skattestyrelsen sender et nyhedsbrev til  

 de registrerede virksomheder sammen med en blanket til ansøgningen om  

 farvningstilladelse.
 Det er de regionale told- og skattemyndigheder,  

 der skal behandle ansøgningerne om farvningstilladelse.
 Momsregistrerede virksomheder vil på tredje fløj  

 af momsangivelsen for andet halvår 2003 få oplysninger om ordningen med  

 oliefarvning.
Momsangivelsen, der udsendes i juni 2003, vil også  

 indeholde oplysning om et nyhedsbrev til virksomheder mv., der skal anvende  

 farvede olieprodukter.
Dette nyhedsbrev kan hentes fra ToldSkats hjemmeside  

 på  

  

 www.toldskat.dk  


  

 eller rekvireres hos  

 told- og skatteområderne.
