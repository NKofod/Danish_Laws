Kendelse fra Pressenævnet i sag nr.  

 27/1998 K har klaget til Pressenævnet over et billede bragt  

 i JydskeVestkysten den 28. februar 1998, idet han finder, at god presseskik  

 er tilsidesat.
 Billedet viste nogle personer   heraf to genkendelige  

 der gik forbi en skranke, bag hvilken der stod yderligere 2-3 genkendelige  

 personer.
 Billedet var ledsaget af følgende billedtekst:
"Allerede ved døren stod den første snes  

 parat, da sexmessen i Sønderjyllandshallen åbnede klokken 16 i  

 går.
Arrangøren  Kenneth  Strandby forventede efter erfaring, at  

 det store ryk-ind ville ske mellem klokken 20 og 24.   Men der er også  

 nogle, der er svære at få ud klokken 2 om natten, når vi  

 lukker, forklarede sexarrangøren." Klageren har oplyst, at han er den forreste af de  

 genkendelige personer, der gik ind i Sønderjyllandshallen.
 Klageren har anført, at billedet blev taget uden at  

 fotografen havde fået tilladelse hertil, og at bladet burde have spurgt  

 ham om tilladelse, før billedet blev bragt.
 Bladet har i en udtalelse om sagen anført, at  

 billedet blev taget i fuld åbenhed ved en offentligt tilgængelig  

 udstilling og uden indsigelse fra de personer, der var i søgeren, da  

 blitzen lyste.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Ole Askvig.
 Pressenævnet udtaler:
 Det er ikke i strid med god presseskik, at massemedierne  

 fotograferer personer, der befinder sig på et offentligt sted, heller  

 ikke selv om de pågældende ikke udtrykkeligt har samtykket  

 heri.
 Da billedet i denne sag blev taget ved åbningen af  

 sexmessen "Erotica 2000" og blev anvendt til at illustrere åbningen af  

 messen, er heller ikke offentliggørelsen i strid med god  

 presseskik.
 Afsagt den 18. marts 1998.
