Ankenævnet omstødte Patentdirektoratets afgørelse om, at varemærket  

 DET HURTIGE MÅLTID QUICK FOOD ikke kunne registreres, da det indeholdt  

 selskabsnavnet Quick Food, og der ikke var dokumenteret hjemmel til at  

 benytte dette navn som varemærke.
Ankenævnet fandt, at det modholdte  

 selskabsnavn, der i sig selv mangler varemærkeretligt særpræg, ikke var til  

 hinder for registrering af det ansøgte mærke, hvori det pågældende  

 selskabsnavn indgår, og som har særpræg som figurmærke.
År 1995, den 22. november afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 21. september 1989 indleverede klageren en ansøgning om registrering  

 af varemærket DET HURTIGE MÅLTID QUICK FOOD (figurmærke) for alle  

 tjenesteydelser i klasse 42.
 I skrivelse af 15. juni 1990 udtalte Patentdirektoratet:
 »I anledning af Deres ansøgning om registrering af ovennævnte  

 varemærke skal vi meddele følgende:
Da betegnelsen »Quick Food« udgør den væsentligste del af navnet  

 på det under nr. 154313 registrerede aktieselskab, nemlig Quick Food A/S, vil  

 mærket kun kunne registreres, såfremt samtykke hertil fremskaffes fra dette  

 aktieselskab' Klageren skrev i denne anledning den 23. august 1990 til direktoratet  

 følgende:
 »Idet vi anerkender modtagelsen af Direktoratets skrivelse af 15.  

 juni d.å., skal vi hermed anmode om, at berettigelsen af at modholde  

 selskabsnavnet Quick Food A/S tages op til fornyet overvejelse.
Indledningsvis ønskes varefortegnelsen for nærværende ansøgning begrænset  

 til at angå de tjenesteydelser, for hvilke mærket er beregnet, nemlig klasse 42: Restaurationsvirksomhed, herunder grillbarer, bistroer, cafeer  

 og lignende spisesteder.
Efter anmeldernes opfattelse har betegnelsen QUICK FOOD overhovedet  

 ikke varemærkemæssigt særpræg for de pågældende tjenesteydelser eller for  

 næringsmidler som sådan.
Det pågældende udtryk betyder jo simpelt hen  

 »hurtig mad«, og det anmeldte mærke indeholder i øvrigt også  

 angivelsen »  DET HURTIGE MÅLTID ».
 Vi henviser i denne forbindelse til, at Direktoratet tidligere har afslået  

 mærker af denne typer, således:
 Anmelderne vil således bestride, at der ved registrering af selskabsnavnet  

 Quick Food A/S er opnået nogen eneret til betegnelsen QUICK FOOD .
 Såfremt Direktoratet måtte finde det hensigtsmæssigt, vil anmelderne i  

 øvrigt være indforstået med, at der indsættes en disclaimer for angivelsen  

 » QUICK FOOD » i det anmeldte mærke.
Vi henstiller således, at modholdet af Quick Food A/S frafaldes, og at  

 nærværende ansøgning accepteres til offentliggørelse.« I skrivelse af 20. marts 1991 tilskrev advokaterne Plesner & Lunøe,  

 som advokat for Dansk Fryse Økonomi A/S, Patentdirektoratet således:
 »Idet jeg henviser til ovennævnte varemærkeansøgning skal jeg anmode  

 om, at sagen straks sættes i bero, idet jeg som advokat for Dansk Fryse  

 Økonomi A/S, som er indehaver af det registrerede binavn Quick Food, har  

 udtaget stævning mod Dansk Supermarked A/S ved Sø- og Handelsretten den 13.  

 december 1990 med påstand om, at Dansk Supermarked er uberettiget til at  

 benytte betegnelsen, jf. kopi af vedlagte stævning excl. bilag.
De bedes venligst tilsende mig bekræftelse på, at sagens fortsatte  

 behandling i Registret er sat i bero i afventen på resultatet af  

 retssagen.« Direktoratet besvarede i skrivelse af 10. april 1991 klagers skrivelse af  

 23. august 1990 og udtalte:
 »De har i brev hertil 23. august 1990 anmodet Direktoratet om, at se  

 bort fra modholdet af selskabsnavnet QUICK FOOD A/S.
I denne anledning skal vi meddele, at uanset af »DET HURTIGE MÅLTID  

 QUICK FOOD« næppe kan anses for at have megen særpræg for  

 restaurationsvirksomhed i klasse 42, er det Direktoratets opfattelse, at  

 Quick Food A/S har adskillelsesevne som selskabsnavn, hvorfor vi ikke kan se  

 bort fra dette modhold.
De af Dem opregnede eksempler på afslåede mærker  

 ændrer ikke ved dette.
 Der må således indhentes et samtykke fra indehaverne af selskabsnavnet  

 Quick Food A/S for at Deres mærke vil kunne registreres som varemærke.
 Samtidig vedlægges kopi af brev 20. marts 1991 fra Plesner & Lunøe på  

 vegne Dansk Fryse Økonomi A/S som er indehaver af binavnet Quick Food A/S.
Ansøgningen vil herefter blive sat i bero på udfaldet af retssagen.' Hertil bemærkede klageren i skrivelse af 7. maj 1991 til konsulent Jørgen  

 E.
Carstad, Patentdirektoratet, bl.a. følgende:
»....Jeg finder det uheldigt, at der i en sag, der verserer ved  

 domstolene, fra Direktoratets side træffes en afgørelse på præmisser, som er  

 i direkte strid med praksis....« I besvarelse heraf udtalte konsulent Carstad i skrivelse af 14. juni 1991  

 bl.a. følgende:
»På direktoratets vegne skal jeg hermed beklage, at der med brevet  

 herfra af 10. april 1991 blev truffet afgørelse i sagen, uanset at  

 direktoratet på daværende tidspunkt var blevet gjort bekendt med, at sagen  

 verserer ved domstolene.
De anmodes derfor om at se bort fra andet og tredie  

 afsnit i det nævnte brev....« Med skrivelse af 21. september 1992 fremsendtes fra advokaterne Plesner  

 & Lunøe udskrift af retsbog for Sø- og Handelsretten i København af 19.  

 august 1992, hvoraf fremgik, at den for Sø- og Handelsretten verserende sag  

 mellem Dansk Fryse Økonomi A/S og Dansk Supermarked A/S var blevet hævet.
 Med skrivelse af 21. oktober 1992 genoptog direktoratet behandlingen af  

 sagen og anførte bl.a. følgende:
»Efter at have gennemgået sagen påny er man i direktoratet af den  

 opfattelse, at navnet Quick Food A/S har adskillelsesevne som selskabsnavn.  

 Da der endvidere foreligger identitet mellem dette selskabsnavn og det  

 dominerende element i det ansøgte varemærke, må samtykke fra selskabet  

 indhentes forinden det anmeldte mærke kan registreres.
Der henvises til  

 varemærkelovens § 14, nr. 4.
Af det fremsendte materiale fremgår ligeledes, at dette selskab er under  

 konkursbehandling.
Kurator i boet er Advokat Peter Wengler-Jørgensen fra  

 Advokatfirmaet Plesner & Lunøe.
Da selskabet på nuværende tidspunkt ikke  

 er opløst, må henvendelse om sagen rettes til kurator.« Klageren udtalte i skrivelse af 18. februar 1993:
»....Ansøgerne har på intet tidspunkt bestridt, at betegnelsen QUICK  

 FOOD skulle savne adskillelsesevne som selskabsnavn.
Imidlertid stilles der  

 jo ikke ved registrering af selskabsnavne samme krav om iboende særpræg, som  

 der gøres ved registrering af varemærker, og spørgsmålet er således ikke, om  

 det modholdte selskabsnavn har adskillelsesevne over for andre selskabsnavne,  

 men om firmadominanten QUICK FOOD har varemærkemæssigt særpræg.
Vi henviser i  

 denne forbindelse til betænkning nr. 199-1958, hvori det bemærkes:
 » Også firmanavnet eller rettere fimadominanten kan være af en  

 sådan karakter, at andre ikke kan være udelukket fra at anvende dem som  

 varemærker« .
Vi mener i vort brev af 23. august 1990 at have dokumenteret, at  

 betegnelsen QUICK FOOD ifølge Direktoratets praksis ikke har varemærkemæssigt  

 særpræg for de af nærværende ansøgning omfattede tjenesteydelser.
Imidlertid  

 har Direktoratet ikke taget stilling hertil.
 Det forekommer ikke rimeligt eller logisk, at en selskabsnavnsregistrering  

 af Quick Food A/S skulle kunne hindre, at den for restaurationsvirksomhed  

 beskrivende betegnelse QUICK FOOD registreres som en del af et figurmærke for  

 de pågældende tjenesteydelser.
Vi henviser i denne forbindelse til, at Direktoratet f.eks. i forbindelse  

 med VR 09.566 1992 GRANA figurmærke, omfattende »ost«,  

 frafaldt modholdet af selskabsnavnet Grana A/S....' Den 25. marts 1993 afslog Patentdirektoratet ansøgningen under henvisning  

 til varemærkelovens § 14, nr. 4, og udtalte:
 »....I det foreliggende tilfælde er der identitet mellem  

 selskabsnavnet og det dominerende element i det ansøgte varemærke hvorfor det  

 ansøgte varemærke må betragtes som indeholdende en bestanddel, der kan  

 opfattes som et virksomhedsnavn, hvortil en anden har lovlig adkomst, jf.  

 varemærkelovens § 14, nr. 4.
Da De ikke har dokumenteret hjemmel til at benytte dette navn som  

 varemærke, afslås Deres ansøgning herved.« Denne afgørelse har klageren ved skrivelse af 24. maj 1993 indbragt for  

 Patentankenævnet med påstand om, at direktoratets afgørelse omgøres.
Klageren  

 skriver bl.a.
 »....Klageren påstår modholdet af det pågældende virksomhedsnavn  

 frafaldet under henvisning til, at firmadominanten QUICK FOOD  savner  

 særpræg for de af klagerens ansøgning omfattede tjenesteydelser, nemlig:
 Klasse 42: restaurationsvirksomhed, herunder grillbarer, bistroer, cafeer  

 og lignende spisesteder.
 Vi vedlægger som Bilag 1 kopi af klagerens ansøgning, som Bilag 2 udskrift  

 fra Erhvervs- og Selskabsstyrelsen vedrørende A/S registrering nr. 154 313,  

 samt som Bilag 3 kopi af Patentdirektoratets skrivelse af 15. juni 1990,  

 hvori det pågældende selskabsnavn modholdes klagerens ansøgning.
 Inden vi går over til at referere den mellem os på klagerens vegne og  

 Patentdirektoratet udvekslede korrespondance, skal vi for en ordens skyld  

 præcisere, at stridens æble i nærværende sag er følgende:
 1. Det er Patentdirektoratets påstand, at det faktum, at et  

 virksomhedsnavn har adskillelsesevne som selskabsnavn, er tilstrækkeligt til,  

 at det vil udgøre en hindring for registrering af et tilsvarende varemærke.
 2. Det er klagerens påstand, at et virksomhedsnavn, for at udgøre en  

 hindring for registrering af et tilsvarende varemærke, skal have  

 adskillelsesevne som varemærke, d.v.s. at firmadominanten skal have  

 varemærkemæssigt særpræg for de af den pågældende ansøgning omfattede varer  

 og/eller tjenesteydelser.
Patentdirektoratet skal ved behandling af varemærkeansøgninger ikke tage  

 stilling til, hvorvidt et virksomhedsnavn som følge af indarbejdelse måtte  

 have opnået varemærkemæssigt særpræg men udelukkende til, om der ved  

 registrering er opnået en eneret.
Det vil af sagsakterne fremgå, at der af  

 Dansk Fryseøkonomi A/S har været anlagt retssag mod Dansk Supermarket A/S  

 vedrørende rettighederne til betegnelsen QUICK FOOD , men at sagen  

 blev hævet den 19. august 1992.
Ved vor skrivelse af 23. august 1990 (Bilag 4) begrænses ansøgningen til  

 at angå de ovenfor nævnte tjenesteydelser, og det bestrides, bl.a. under  

 henvisning til tidligere afslåede mærker af samme type, at mærkeelementet  

QUICK FOOD har varemærkemæssigt særpræg for de pågældende  

 tjenesteydelser.
Man tilbyder endvidere at indsætte en disclaimer for  

 mærkeelementet QUICK FOOD .
 Ved skrivelse af 10. april 1991 (Bilag 5) meddeler Direktoratet:
 »uanset at » DET HURTIGE MÅLTID QUICK FOOD » næppe  

 kan anses for at have megen særpræg for restaurationsvirksomhed i Klasse 42,  

 er det Direktoratets opfattelse, at QUICK FOOD A/S har  

 adskillelsesevne som selskabsnavn, hvorfor vi ikke kan se bort fra dette  

 modhold«.
Ansøgningen stilles i øvrigt i bero på udfaldet af den ovenfor omtalte  

 retssag.
Ved skrivelse af 21. oktober 1992 (Bilag 6) genoptages behandlingen  

 af nærværende ansøgning.
Modholdet af det under A/S registrering nr. 154 313  

 registrerede binavn opretholdes under henvisning til, at navnet QUICK FOOD  

 A/S har adskillelsesevne som selskabsnavn.
Ved vor skrivelse af 18. februar 1993 (Bilag 7) argumenterer vi endnu en  

 gang for vort standpunkt om, at en firmadominant - også ifølge Direktoratets  

 sædvanlige praksis - må have adskillelsesevne som varemærke for at hindre  

 registrering af et tilsvarende varemærke.
Vi anmoder endvidere Direktoratet  

 om at tage stilling til, om mærkebestanddelen QUICK FOOD har  

 varemærkemæssigt særpræg for de af ansøgningen omfattede tjenesteydelser.
 Ved skrivelse af 25. marts 1993 (Bilag 8) afslår Direktoratet ansøgningen  

 under henvisning til »at navnet QUICK FOOD har adskillelsesevne  

 som selskabsnavn og dermed vil kunne udgøre en forhindring for registrering a  

 et tilsvarende varemærke«.
 Som det vil fremgå, har Patentdirektoratet konsekvent undladt af tage  

 stilling til, om betegnelsen QUICK FOOD har varemærkemæssigt særpræg.  

 Efter klagerens opfattelse ville en ansøgning om registrering af ordmærket  

QUICK FOOD ifølge Direktoratets hidtige praksis blive afslået under  

 henvisning til at mærket savnede særpræg for de omhandlede tjenesteydelser.  

 Foruden de i vor skrivelse af 23. august 1990 (Bilag 4) anførte eksempler,  

 der alle er taget fra Rigmor Carlsens »Varemærker«, kan fra de  

 senere år nævnes følgende eksempler på afslåede mærker, der vedlægges som  

 Bilag 9:
 Klageren finder det herefter dokumenteret, at betegnelsen QUICK FOOD  

  ikke har varemærkemæssigt særpræg for restau- rationsvirksomhed og  

 lignende.
 Som nævnt i vor skrivelse af 18. februar 1993 (Bilag 7) kan kriteriet for  

 statuering af forvekslingsrisiko mellem et virksomhedsnavn og et varemærke  

 ikke være, at det pågældende virksomhedsnavn har adskillelsesevne som  

 selskabsnavn,idet begrebet »adskillelsesevne« defineres forskelligt  

 for selskabsnavne og for varemærker.
 For såvidt angår selskabsnavnene, skal disse blot have en form, der er  

 egnet til at adskille selskabet fra andre erhvervsvirksomheder.
 For såvidt angår varemærker, stilles der imidlertid krav om iboende  

 særpræg, d.v.s. at mærket skal være egnet til at virke som  

 differentieringsmiddel, dels om at mærket ikke må være beskrivende, d.v.s.  

 blot bestå af ord eller symboler, som ikke bør forbeholdes en enkelt  

 erhvervsdrivende.
Det forekommer klageren indlysende, at et virksomhedsnavn må opfylde  

 kravene til adskillelsesevne i medfør af varemærkelovens bestemmelser for med  

 rette at blive anført som modholdt af Patentdirektoratet i forbindelse med en  

 varemærkeansøgning.
Vi tillader os i denne forbindelse at henvise til  

 følgende passus omhandlende firmanavnsrettigheder i betænkning nr. 199-1958  

 P.97FF.
»Forudsætningen må ... være, at navnet er egnet til  

 beskyttelse.« »Om nogen eneret hertil haves, må bero på navnets karakter.« »Også fimanavnet, eller rettere firmadominanten ... kan være af en  

 sådan karakter, at andre ikke kan være udelukket fra at anvende den som  

 varemærke.« »Reglen i udkastets § 3, hvorefter der haves varemærkeret til  

 personnavn, firmanavn eller ejendomsnavn, der er taget i brug som varemærke  

 og som iøvrigt opfylder betingelserne for varemærkebeskyttelse...« Endvidere henvises til følgende passus fra Rigmor Carlsens  

 »Varemærker« P. 64:
»Når firmanavne frembyder særlige vanskeligheder i  

 registreringssituationen, skyldes det formentlig 2 forhold: For det første  

 kræver § 14, nr. 4, at varemærket »indeholder noget, der er egnet til at  

 opfattes som anden mands firma«, og for det andet kan der kun opnås  

 beskyttelse for firmaet, hvis firmadominanten har adskillelsesevne.' »Det må derfor i de enkelte tilfælde overvejes, om ord, der  

 indeholdes i et firma, også må anses for beskyttet.« Vi skal iøvrigt bemærke, at den i Direktoratets skrivelse af 25. marts  

 1993 citerede passus netop tjener til at underbygge klagerens synspunkt,  

 såfremt den læses i sammenhæng.
Vi skal slutteligt gentage klagerens tilbud om, at der indsættes en  

 disclaimer for ordene » QUICK FOOD » i det anmeldte  

 mærke....« I anledning af klagen har direktoratet ved skrivelse af 23. september 1993  

 afgivet følgende udtalelse:
»....Forvekslelighedsvurderingen må foretages på grundlag af reglerne  

 i varemærkeloven, idet direktoratet som registreringsmyndighed skal påse, om  

 et varemærke er registrerbart.
Forvekslelighedskriteriet for så vidt angår  

 forholdet mellem varemærker og firmanavne fremgår af § 14, nr. 4 i  

 varemærkeloven af 1991. Et varemærke er således udelukket fra registrering,  

 såfremt det »uhjemlet består af eller indeholder en bestanddel, der kan  

 opfattes som et ..... virksomhedsnavn, hvortil en anden har lovlig  

 adkomst«.
I henhold til direktoratets praksis tolkes denne bestemmelse  

 således, at der skal foreligge identitet eller næsten identitet mellem  

 varemærket og firmadominanten.
Dette er tilfældet mellem det ansøgte  

 varemærke og selskabsnavnet Quick Food A/S, der er registreret som binavn til  

 Dansk Fryse Økonomi A/S.
Ved bedømmelsen af, om et varemærke indeholder en bestanddel, der kan  

 opfattes som et virksomhedsnavn, kan det ikke være et krav, at denne  

 bestanddel har adskillelsesevne som varemærke.
Det må være tilstrækkeligt, at  

 bestanddelen har adskillelsesevne som firma eller selskabsnavn, idet det  

 afgørende må være, om det købende publikum opfatter ordene som navnet på et  

 firma eller et selskab.
F.eks. vil betegnelsen »Nordisk Foto  

 Teknik« ikke have tilstrækkeligt særpræg som varemærke, men da  

 betegnelsen er registreret som navn på et anpartsselskab, vil et varemærke  

 indeholdende denne betegnelse ikke kunne registreres uden tilladelse fra  

 selskabet, da betegnelsen af publikum vil kunne opfattes som navnet på dette  

 selskab.
 I nærværende tilfælde har direktoratet lagt til grund, at betegnelsen  

 »Quick Food«, som varemærkemæssigt mangler særpræg, udgør navnet på  

 et selskab, der er optaget i aktieselskabsregistret.
I de tilfælde, hvor et selskabs- eller firmanavn ligger på grænsen af  

 tilstrækkeligt særpræg for et sådant navn, må der foretages en konkret  

 vurdering af, om navnet, når det indeholdes i et varemærke, af publikum kan  

 opfattes som navnet på et selskab.
Hvis dette er tilfældet, bør bestemmelsen  

 i varemærkelovens § 14, nr. 4, være til hinder for registrering, medmindre  

 samtykke foreligger.
 Det er direktoratets opfattelse, at ordene »QUICK FOOD« i det  

 ansøgte mærke, især under hensyn til ordenes dominans i mærket, kan opfattes  

 som det registrerede binavn »Quick Food A/S«, og at det derfor er  

 med rette, at direktoratet har afslået ansøgningen.
 Direktoratet er bekendt med, at selskabet er under konkurs.
Klageren har foreslået, at det ansøgte varemærke forsynes med en  

 disclaimer.
Ifølge varemærkelovens § 16 kan et varemærke forsynes med en  

 disclaimer i tilfælde, hvor et varemærke indeholder bestanddele, som ikke  

 særskilt kan registreres, og såfremt der er særlig anledning til at antage,  

 at varemærkets registrering kan medføre tvivl med hensyn til varemærkerettens  

 omfang.
I det foreliggende tilfælde er der efter direktoratets opfattelse næppe  

 grund til at antage, at der foreligger en sådan tvivl.
Direktoratet har i  

 forbindelse med en varemærkeansøgning fra en anden ansøger gjort gældende, at  

 varemærket QUICK FOOD ikke er i besiddelse af tilstrækkeligt særpræg for  

 fødevarer.
Klageren har endvidere nævnt en række eksempler af lignende type,  

 hvorefter direktoratet har afslået ansøgninger p.g.a. manglende særpræg.
 Dertil kommer, at mærket uanset en disclaimer som foreslået, fortsat vil  

 indeholde en bestanddel, der efter direktoratets opfattelse kan opfattes som  

 anden mands virksomhed, og en registrering derfor stadig vil være i strid med  

 varemærkelovens § 14, nr. 4.
Direktoratet anmoder herefter om, at Patentankenævnet stadfæster  

 afgørelsen.' Ankenævnet har behandlet sagen på sine møder den 6. december 1994 og den  

 12. september 1995.
 Ankenævnet skal udtale:
Da eksistensen af det modholdte selskabsnavn, der i sig selv mangler  

 varemærkeretligt særpræg, ikke ses at være til hinder for registrering af det  

 ansøgte mærke, hvori det pågældende selskabsnavn indgår, og som har særpræg  

 som figurmærke bestemmes:
