Ændringsforslag stillet den 7. april  

 2000 uden for betænkningen Ændringsforslag til 2. behandling af Forslag til lov om ændring af færdselsloven,  

 lov om private fællesveje og lov om vintervedligeholdelse og  

 renholdelse af veje (Overførelse af kompetence til kommuner,  

 forsøg med færdselsregulerende foranstaltninger, generhvervelse af førerretten m.v.) Af	trafikministeren:
Til § 1 3) Efter nr. 18 indsættes som nyt nummer:
» »Der betales ikke for syn af en knallert, såfremt  

 den er indkaldt til kontrol i medfør af § 78, stk. 1, med henblik  

 på at undersøge, om kravene i reglerne om maksimal konstruktiv  

 hastighed er opfyldt, og det ved synet konstateres, at den opfylder disse  

 krav.«« Bemærkninger Til nr. 3 Den foreslåede ændring imødekommer  

 Trafikudvalgets tilkendegivelse om, at  en ejer af en knallert, såfremt  

 denne indkaldes til syn med henblik på at kontrollere, at kravene til  

 den maksimale konstruktive hastighed er i overensstemmelse med gældende  

 regler herom, ikke bør betale for synet, hvis det ved synet  

 konstateres, at disse krav er opfyldt.
 Det bemærkes, at ændringsforslaget ikke  

 omfatter de situationer, hvor det under politiets vejsyn (§ 77-syn) er  

 fastslået, at kravene til en knallerts konstruktive maksimale hastighed  

 ikke er opfyldt, og knallerten derfor indkaldes til et senere kontrolsyn  

 efter § 77. For dette kontrolsyn betales afgift, uanset om knallerten i  

 mellemtiden er bragt i forskriftsmæssig stand.
