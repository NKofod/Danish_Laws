Bekendtgørelse om ændring af bekendtgørelse om distribution af lægemidler § 1 I bekendtgørelse nr. 1359 af 18. december 2012 om distribution af lægemidler, som ændret ved bekendtgørelse nr. 575 af 24. maj 2013 og bekendtgørelse nr. 1752 af 26. december 2017, foretages følgende ændringer:
 1. Efter § 38 indsættes før overskriften for § 39:
»§ 38 a.
Engrosforhandlere må pakke og forhandle forseglede medicinkister til virksomheder med tilladelse efter § 39, stk. 1, i lov om lægemidler, til forhandling af medicinkister til redningsbåde og redningsflåder.
Stk. 2. Medicinister, som nævnt i stk. 1, skal være forseglet ved leveringen og må udelukkende indeholde godkendt medicinsk udstyr og lægemidler med en markedsføringstilladelse gældende i Danmark, som medicinkister til brug i redningsbåde og redningsflåder (CR-kister) efter gældende regler skal være forsynet med.
Medicinkisten skal som minimum være mærket med udløbsdato, batchnummer og indhold.
Udløbsdatoen må ikke være længere end den korteste udløbsdato på de indeholdte lægemidler.« § 2 Bekendtgørelsen træder i kraft den 1. juli 2018.
