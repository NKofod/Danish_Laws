Beretning afgivet af Sundhedsudvalget den 29.  

 maj 2002 Beretning over Forslag til folketingsbeslutning om  

 forenkling af klageadgang i sundhedsvæsenet og udvidelse af  

 patientforsikringen [af Lone Møller (S),  

 Lene Garsdal (SF),  

 Naser Khader (RV) og Line Barfod (EL)] 1. Udvalgsarbejdet Beslutningsforslaget blev fremsat den 23. april 2002 og  

 var til 1. behandling den 7. maj 2002. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i 3  

 møder.
2. Politiske bemærkninger Udvalget er enigt om, at der snarest muligt skal  

 iværksættes en modernisering af klageadgangen i  

 sundhedsvæsenet og foretages en udvidelse af patientforsikringen,  

 således at der sikres en enstrenget indgang til klage- og  

 erstatningssystemet på sundhedsvæsenets område, og  

 således at patientforsikringen udvides til at omfatte al  

 patientbehandling i det danske sundhedsvæsen.
 På det grundlag noterer udvalget sig, at indenrigs-  

 og sundhedsministeren ved 1. behandling af beslutningsforslaget gav tilsagn  

 om snarest muligt at indkalde Folketingets partier til forhandling om det  

 fremtidige patientklage- og patientforsikringssystem.
Med udgangspunkt i partiernes tilkendegivelser ved 1.  

 behandling af beslutningsforslaget er formålet med de kommende  

 forhandlinger at nå til enighed om en overordnet modernisering af  

 patientklagesystemet og patientforsikringen.
Herudover er det hensigten i de  

 kommende forhandlinger at indkredse og drøfte de aspekter, hvor der  

 skal foretages ændringer og justeringer, således at der bliver  

 taget højde for de problemer, der jævnligt påpeges  

 på disse områder, samt at der bliver peget på forhold, der  

 forekommer åbenlyst urimelige.
 Enhedslisten, Tjóðveldisflokkurin, Inuit  

 Ataqatigiit og Siumut var på tidspunktet for beretningens afgivelse  

 ikke repræsenteret med medlemmer i udvalget og havde dermed ikke adgang  

 til at komme med politiske udtalelser i beretningen.
P. u. v.  

 Birthe  Skaarup  

 formand Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende B 102 Bilagsnr.
