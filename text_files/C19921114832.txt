 Ved meddelelse nr. 1593 af 9. juli 1991 er varslet nye krav om  

 blokeringsfri bremser på visse tunge køretøjer, der registreres 1. gang d. 1.  

 april 1992 eller senere.
I den anledning fastsættes følgende i forbindelse med typegodkendelse:  

A.
Eksisterende typegodkendelser.
 1. Med oplysning om blokeringsfri bremser.
 Typegodkendelser, der indeholder oplysning om, at køretøjet er eller kan  

 være forsynet med blokeringsfri bremser, kan benyttes ved syn i forbindelse  

 med 1. registrering også efter 1. april 1992, ssåfremt typegodkendelsen  

 indeholder erklæring fra fabrikant eller dennes repræsentant om, at gældende  

 bestemmelser er opfyldt.
 2. Uden oplysning om blokeringsfri bremser.
Til typegodkendelser, der ikke indeholder oplysning om blokeringsfri  

 bremser, kan der udstedes tillæg, hvor der alene tilføjes blokeringsfri  

 bremser, uanset der allerede er udstedt 5 tillæg.
Typegodkendelsen må dog  

 ikke være mere end 5 år gammel.
B.
Ansøgning om typegodkendelse af køretøjer, bortset fra  

 standardtypegodkendelse af personbil M1 eller N1.
 1. Oplysninger om systemet.
Der indsendes materiale indeholdende - et bremsediagram for driftsbremsen visende alle komponenter til det  

 blokeringsfri system, - et udfyldt oplysningsskema for køretøj med blokeringsfri bremser (se  

 bilag 1), og - for påhængskøretøjer desuden et eldiagram vedrørende blokeringsfri  

 bremser.
 2. ECE/EF-godkendte systemer.
Foreligger en godkendelse af køretøjet med det ansøgte bremsesystem efter - ECE-regulativ nr. 13-06* eller - Rådets direktiv nr. 71/320/EØF, som ændret ved direktiv nr. 88/194/EØF*, indsendes (ud over oplysningerne nævnt under pkt.
B.1.) den komplette  

 godkendelse vedlagt samtlige bilag, medmindre godkendelsen tidligere er  

 indsendt.
 3. Systemer der ikke er ECE/EF-godkendte.
For køretøjer uden EF/ECE-godkendt bremsesystem skal der (ud over  

 oplysningerne nævnt under pkt.
B.1.) indsendes en prøvningsrapport og  

 bremseberegninger.
 * ECE-regulativ nr. 13-05 eller Rådets direktiv nr. 71/320/EØF som ændret  

 ved nr. 85/647/EØF kan anvendes for bil med blokeringsfri bremser af katagori  

 1, for påhængsvogne, hvor foraksel og bagaksel er reguleret af uafhængige  

 modulatorer, samt for sættevogne og kærrer.
3.1. Prøvningsrapport Prøvningsrapporten skal være udført af et anerkendt prøvningslaboratorium  

 og omhandle det aktuelle køretøj eller et tilsvarende køretøj.
Det skal af  

 rapporten fremgå, at det blokeringsfri system opfylder gældende bestemmelser:  

 ECE-regulativ nr. 13-06* eller EF-direktiv nr. 71/320/EØF som ændret ved nr.  

 88/194/EØF*.
 Såfremt Justitsministeriet tidligere har modtaget rapporten, skal den ikke  

 indsendes igen.
Ved et tilsvarende køretøj forstås i denne forbindelse et køretøj, der har - samme blokeringsfri bremsesystem, dvs. samme fabrikat og type samt samme  

 antal følere og modulatorer placeret på de samme hjul, - samme eller tilsvarende hjulophæng, hvad angår intern dynamisk  

 forskydning i bogier, løftbare og (selv)styrende aksler.
 - samme eller større størrelse trykluftmembraner.
 3.2. Bremseberegninger.
Beregningerne skal vise største deceleration - ved tilladt totalvægt ved fuldt udnyttet forakseltryk, - ved tilladt totalvægt ved fuldt udnyttet bagakseltryk, såfremt tilladt  

 totalvægt er mindre end 90% af summen af de tilladte akseltryk, og - ved tjenestevægt for køretøjer med ALB-regulering.
For køretøjer med  

 løftbar aksel regnes både med løftet og med sænket aksel.
 * ECE-regulativ nr. 13-05 eller Rådets direktiv nr. 71/320/EØF som ændret  

 ved nr. 85/647/EØF kan anvendes for bil med blokeringsfri bremser af kategori  

 1, for påhængsvogne, hvor foraksel og bagaksel er reguleret af uafhængige  

 modulatorer, og for sættevogne og kærrer.
 Øvrige bremseberegninger vedrørende nødvendigt beholdervolumen (excl.  

 volumen til det blokeringsfri bremsesystem, der kan regnes til 20 l),  

 nødbremsepræstation, 2-kreds-krav, bakkemidtevandring, udnyttet bremsemoment,  

 bremsekræfter pr. hjul og parkeringsbremsen udføres og indsendes som hidtil.
 3.2.1 For køretøjer, der ikke skal have ALB, skal der foretages beregning  

 af bremsepræstation, efter den fremgangsmåde, der fremgår af bilag 2.
Denne gruppe omfatter - biler, - påhængskøretøjer, hvor strømforsyning til de blokeringsfri bremser kan  

 ske via stoplysforbindelsen i det almindelige elstik uden at overskride  

 grænsen for stoplyskredsløbet (typisk sættevogne og kærrer med ABS-system af  

 een-kanal-typen med et strømforbrug på højst 2 A), og - påhængskøretøjer, der udelukkende godkendes i bestemt (fast eller  

 variabel) kombination med bil, der er forsynet med kontrollampe og stik til  

 påhængskøretøjets blokeringsfri bremser i overensstemmelse med ISO 7638.
3.2.2 Påhængskøretøjer, der fortsat skal have ALB, uanset køretøjet har  

 blokeringsfri bremser, skal opfylde reglerne om udnyttet friktion.
Der skal  

 foretages beregninger af udnyttet friktion samt af bremsepræstation som  

 hidtil.
 Denne gruppe omfatter påhængskøretøjer, hvor strømforsyningen ikke kan ske  

 via stoplysforbindelsen i det almindelige elstik uden at overskride grænsen  

 for stoplyskredsløbet (typisk påhængskøretøjer med ABS-system af  

 flerkanal-typen), og som ikke ønskes begrænset til bestemte kombinationer med  

 bil, der er forsynet med kontrollampe og stik til påhængskøretøjets  

 blokeringsfri bremser i overensstemmelse med ISO 7638.
 4. Oplysninger på typegodkendelsen.
 På ny typegodkendelser vil der om de blokeringsfri bremser være anført  

 styreenhedens fabrikat, samt for hver aksel antal følere og modulatorer.
 For påhængskøretøjer anføres særlige bemærkninger om eventuelle  

 betingelser, der kan være:
- ABS tilsluttet stoplys (kun 2 stoplygter), eller - Kun godkendelse i bestemt kombination med bil med ISO 7638 stik med  

 tilhørende kontrollampe.
 Tidligere udstedte typegodkendelser med oplysning om blokeringsfri bremser  

 har ikke sådanne bemærkninger, og vil i overensstemmelse med dette kunne  

 anvendes til godkendelse af et påhængskøretøj uden betingelser, idet  

 køretøjet vil have ALB-ventil.
 5. Ikrafttrædelse.
 Meddelelsen træder i kraft for ansøgninger om typegodkendelse, der  

 indgives efter den 31. marts 1992. På tidligere indsendte ansøgninger kan  

 Justitsministeriet dog, såfremt det er nødvendigt, anmode om yderligere  

 oplysninger.
P.
M.
V:
E.
B.
Ib Rasmussen Særlige noter:
(* 1) Hvid meddelelse Bilagene er ikke indlagt i Retsinformation sammen med cirkulæreskrivelsen.
