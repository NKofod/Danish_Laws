Betænkning afgivet af Miljø- og Planlægningsudvalget den 22.  

 februar 2006 Betænkning over Forslag  

 til lov om ændring af lov om miljøbeskyttelse (Overførelse af kompetence i forbindelse med  

 klassificering af skibe som affald m.v.) [af miljøministeren (Connie Hedegaard)] 1. Udvalgsarbejdet Lovforslaget blev fremsat den 15. december 2005 og var til 1.  

 behandling den 13. januar 2006. Lovforslaget blev efter 1. behandling henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 4. januar 2006 dette udkast til  

 udvalget.  

 Den 14. december 2005 sendte miljøministeren de indkomne høringssvar samt et  

 notat herom til udvalget.
Spørgsmål Udvalget har stillet 5 spørgsmål til miljøministeren til  

 skriftlig besvarelse, som denne har besvaret.
 Nogle af udvalgets spørgsmål til miljøministeren og dennes svar  

 herpå er optrykt som bilag 2 til betænkningen.
2. Udtalelse fra miljøministeren Miljøministeren har over for udvalget oplyst følgende:
I foråret 2005 gav to sager om eksport af skibe fra Danmark til  

 ophugning i Indien anledning til debat, fordi det er i strid med  

 Baselkonventionen at eksportere skibe, der er farligt affald, fra Danmark til  

 et ikke-OECD-land.
En sådan affaldsdumping er uacceptabel, og jeg har derfor  

 lagt vægt på at sætte spørgsmålet om ophugning af skibe på den internationale  

 dagsorden, både i EU og i de relevante FN-fora: Baselkonventionen og IMO.
I  

 sommeren 2005 lykkedes det i IMO at opnå enighed om, at det er nødvendigt med  

 bindende internationale regler på området.
Det er af afgørende betydning, at  

 Danmark også deltager aktivt i de videre forhandlinger med at udarbejde  

 bindende regler for området.
Under forårets debat om de konkrete sager, blev det også klart,  

 at det kan være en vanskelig opgave for en kommune at afgøre, om et ældre  

 skib  

 er affald, det vil sige, om det sælges med henblik på ophugning eller med  

 henblik på fortsat sejlads.
Sådanne sager optræder forholdsvis sjældent, og  

 derfor har den enkelte kommune ikke mulighed for at opbygge tilstrækkelig  

 ekspertise og rutine i behandlingen af sagerne.
For at opnå en sikker og  

 rutineret behandling af de sager, hvor der er risiko for eksport til  

 ophugning,  

 finder jeg det hensigtsmæssigt, at sådanne sager behandles af staten i stedet  

 for som hidtil af kommunerne.
Med dette lovforslag foreslås det derfor, at  

 kompetencefordelingen mellem stat og kommune ændres, således at det bliver  

 staten, der får kompetencen til at klassificere større skibe som affald.  

 Kompetencefordelingen  

 foreslås fastsat ud fra en grænse for skibets vægt.
Når den præcise  

 vægtgrænse  

 skal fastsættes i affaldsbekendtgørelsen, vil jeg lægge vægt på at sikre  

 lovforslagets formål, således at det i praksis vil være staten, der har  

 kompetencen i de sager, hvor der er en risiko for, at et skib eksporteres  

 ulovligt til et ikke-OECD-land.
Herved fritages kommunerne for ansvaret i  

 disse  

 sager, der erfaringsmæssigt er vanskelige og problematiske.
Der er flere faktorer, som er bestemmende for, om det er  

 attraktivt at sende et skrotskib til ophugning i f.eks.
Indien.
De mest  

 betydende faktorer er den internationale markedspris på skibets metaller og  

 skibets vægt.
Herudover er også transportomkostninger (herunder prisen for  

 transporten f.eks. gennem Suezkanalen) afgørende for, om det er attraktivt at  

 sende skibet til ophugning i et ikke-OECD-land.
For en potentiel køber har  

 det  

 betydning, om prisen, der opnås for skibet, kan dække de samlede  

 transportudgifter  

 og derudover give en fortjeneste.
De internationale markedspriser for stål og  

 aluminium varierer afhængigt af markedet over tid.
Derfor vil  

 Miljøministeriet  

 løbende vurdere, om der er behov for at justere vægtgrænsen.
Jeg vil  

 orientere udvalget,  

 såfremt der viser sig behov for en justering.
Problematikken vedrørende ulovlig eksport af skibe som affald  

 til ikke-OECD-lande kan bl.a. opstå, når et ældre skib sættes på  

 tvangsauktion.  

 I den forbindelse er det vigtigt, at en potentiel køber forud for købet af et  

 »skrotskib«  

 er orienteret om den danske lovgivnings krav til eksport af affald og om  

 forbuddet  

 mod at eksportere farligt affald til ikke-OECD-lande.
Derfor vil jeg i  

 forbindelse med udarbejdelse af de detaljerede regler arbejde for, at det  

 sikres,  

 at denne information gives til potentielle købere, f.eks. som led i  

 domstolenes  

 annoncering af tvangsauktionen.
I øvrigt vil der blive udarbejdet en  

 vejledning  

 til brug for myndighedernes behandling af sager om klassificering af skibe  

 som  

 affald.
Der henvises endvidere til min besvarelse af spørgsmål 5 samt  

 spørgsmål  

 4 for så vidt angår  

  

 grænsen for kompetenceovergangen (1.500 tons)  

.
 Det er mit mål, at dette lovforslag sammen med de igangværende  

 bestræbelser på internationalt at skabe klare og bindende regler for  

 ophugningen af skibe sikrer, at vi i fremtiden undgår yderligere sager, som  

 dem  

 vi så i foråret 2005. Miljøministeriet vil løbende følge udviklingen på  

 området  

 og arbejde aktivt for, at vi når målet.
3. Indstillinger Udvalget  

  

 indstiller  

 lovforslaget til  

  

 vedtagelse uændret.
 Siumut, Tjóðveldisflokkurin og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Pernille Blach Hansen (S)   

 Torben Hansen (S)   

 Jytte Wittrock (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Siumut, Tjóðveldisflokkurin og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 112 Bilagsnr.
Titel 1 Høringssvar og høringsnotat, fra miljøministeren 2 Udkast til lovforslag, fra miljøministeren 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 1. udkast til betænkning 6 Udtalelse fra miljøministeren Oversigt over spørgsmål og svar vedrørende L 112 Spm.nr.
Titel 1 Spm. om høringssvaret fra KL, hvori der efterlyses en  

 regel om omvendt bevisbyrde, til miljøministeren, og ministerens svar herpå 2 Spm. om bemyndigelse til at etablere en oplysningspligt  

 og et eksportforbud, til miljøministeren, og ministerens svar herpå 3 Spm. om lovforslagets relation til flagstatsprincippet,  

 til miljøministeren, og ministerens svar herpå 4 Spm. om 1.500 t som grænse for, hvornår staten overtager  

 kompetencen, til miljøministeren, og ministerens svar herpå 5 Spm. om kompetencen for skibe, der sættes til salg ved  

 auktion, til miljøministeren, og ministerens svar herpå Bilag 2 Nogle af udvalgets spørgsmål til  

 miljøministeren og dennes svar herpå Spørgsmålene og svarene er optrykt efter ønske fra SF.
 Spørgsmål 4:
Vil ministeren være indstillet på 1.500 t som grænse for,  

 hvornår staten overtager kompetencen, og vil ministeren stille  

 ændringsforslag  

 i overensstemmelse hermed? Svar:
 Som oplyst under 1. behandlingen af L 112 er den vægtgrænse, der  

 skal udgøre afgrænsningen af statens kompetence ved klassificering af skibe  

 som  

 affald, ikke afgørende for mig.
Når vi efterfølgende skal fastsætte en vægtgrænse for  

 kompetencefordelingen i disse sager i affaldsbekendtgørelsen, er det vigtigt  

 for mig, at denne kompetenceafgrænsning virker i 99 pct. af alle tilfælde,  

 således at kommunerne ikke længere skal slås med de problematiske sager, hvor  

 der er risiko for, at skibet kan blive eksporteret til ophugning i et  

 ikke-OECD-land,  

 som f.eks.
Indien.
Der er flere faktorer som er bestemmende for, om det er  

 attraktivt at sende et skrotskib til ophugning i f.eks.
Indien.
Den mest  

 betydende faktor er den internationale markedspris for skibets metaller, som  

 det også fremgår af bemærkningerne til lovforslaget.
Herudover er også  

 transportomkostninger (herunder prisen for transporten igennem f.eks.  

 Suezkanalen) en afgørende faktor for, om det er attraktivt at sende skibet  

 til  

 ophugning i et ikke-OECD-land som f.eks.
Indien.
Skibets vægt har i den  

 forbindelse  

 betydning for om prisen, der opnås for skibets metaller, kan dække de samlede  

 transportudgifter og herudover give en fortjeneste i forhold til skibets  

 værdi  

 i øvrigt.
 De internationale markedspriser for stål og aluminium varierer  

 på grund af markedskræfterne naturligt over tid, og størrelsen og vægten af  

 skibe, der vil være attraktive for et internationalt ophugningsmarked, vil  

 således variere hermed.
 Jeg skal påpege, at Silva (skibet i Esbjerg) vejer 1.295 tons  

 egenvægt  og det vil sige, at Esbjerg Kommune også med en vægtgrænse på  

 1.500  

 tons ville have skullet behandle sagen.
 Det er min vurdering, at der altid vil være undtagelser fra  

 reglen, og at der således altid vil kunne opstå sådanne sager, hvor det vil  

 være økonomisk rentabelt at ophugge et mindre skib på grund af helt  

 specifikke,  

 konkrete omstændigheder.
Jeg er indstillet på at fastsætte grænsen for  

 kompetenceovergangen til 1.500 tons i affaldsbekendtgørelsen.
Med denne  

 vægtgrænse er vi med de gældende markedspriser mere end sikre på, at  

 kommunerne  

 som overvejende hovedregel ikke pt. vil komme til at behandle de  

 problematiske  

 sager.
Jeg vil dog gøre opmærksom på, at staten vil kunne komme til at  

 behandle en del sager om relativt små fiskekuttere og mindre både, hvor der  

 ikke er et internationalt element i sagen.
Jeg skal endvidere gøre opmærksom  

 på, at grænsen vil kunne blive flyttet i både op- og nedadgående retning, når  

 der sker ændringer i de faktorer, der er beskrevet ovenfor.
 Da det lovteknisk er valgt at anvende en bemyndigelsesbestemmelse  

 i lovforslaget og efterfølgende at fastsætte den konkrete vægtgrænse i  

 affaldsbekendtgørelsen, er et ændringsforslag til lovforslaget i dette  

 tilfælde  

 ikke nødvendigt.
 Spørgsmål 5:
Vil ministeren være indstillet på, at kompetencen for skibe, der  

 sættes til salg ved auktion, altid overtages af staten, og at dette sker  

 forud  

 for auktion m.v., således at en eventuel køber fra starten er opmærksom på  

 betingelserne, jf. sagen vedrørende Silva i Esbjerg, hvor den endelige køber  

 ifølge udsagn til medierne havde købt skibet til skrotning uden for OECD, og  

 vil ministeren stille ændringsforslag i overensstemmelse hermed? Svar:
 Jeg kan sagtens forstå rationalet bag det stillede forslag om at  

 lade staten overtage sagsbehandlingen for klassificering af skibet som  

 affald,  

 hvis det handles på tvangsauktion.
 Jeg er enig i, at information om den danske lovgivnings krav til  

 eksport af affald og om forbuddet mod at eksportere farligt affald til  

 ikke-OECD-lande til en eventuel køber forud for køb af et »skrotskib« på en  

 tvangsauktion muligvis vil forebygge, at skibet sælges til en køber, der  

 ønsker  

 at sælge skibet til ophugning udenfor OECD.
Når vi skal udarbejde de detaljerede regler, vil jeg lægge vægt  

 på, at det sikres at denne information gives til potentielle købere.
Vi må  

 overveje om det f.eks. kunne ske som led i domstolenes annoncering af  

 tvangsauktionen.
 Det er min vurdering, at det ville være uproportionalt, hvis  

 ønsket om tidlig information i forhold til potentielle købere skulle medføre,  

 at staten skal behandle alle sager om salg af skibe på tvangsauktion,  

 ligegyldigt om der er tale om en lille skrotmoden fiskerkutter eller en  

 supertanker.
 Som det fremgår af lovforslaget, skal der efter en vedtagelse af  

 nærværende lovforslag udformes en vejledning til brug for myndighedernes  

 behandling af sager om klassificering af skibe som affald.
 Jeg vil som alternativ til den foreslåede ændring af  

 lovforslaget i stedet foreslå, at der i denne vejledning medtages en  

 detaljeret  

 vejledning til domstolene i forbindelse med salg af skibe på tvangsauktion,  

 og  

 en detaljeret beskrivelse af den overordnede koordinering af myndighedernes  

 samarbejde og kommunikation med domstolene ved en tvangsauktion.
 Endvidere vil jeg foreslå, at Miljøministeriet tager kontakt til  

 Domstolsstyrelsen for at sikre den nødvendige koordination af denne  

 vejledning.
