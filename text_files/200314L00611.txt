Betænkning afgivet af Miljø- og Planlægningsudvalget den 14.  

 april 2004 Betænkning over Forslag til lov om  

 miljøvurdering af planer og programmer [af  

 miljøministeren (Hans Christian Schmidt)] 1. Ændringsforslag Socialdemokratiets og Socialistisk Folkepartis medlemmer af  

 udvalget har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 28. januar 2004 og var til 1.  

 behandling den 26. februar 2004. Lovforslaget blev efter 1. behandling  

 henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 10. november 2003 dette udkast til  

 udvalget, jf. alm. del  bilag 188. Den 30. januar 2004 sendte  

 miljøministeren  

 de indkomne høringssvar samt et notat herom til udvalget.
Spørgsmål Udvalget har stillet 9 spørgsmål til miljøministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 vedtagelse  

  

 med de stillede ændringsforslag.
 Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.  

  

 Mindretallet stemmer imod de stillede  

 ændringsforslag.
 Socialdemokratiets medlemmer af udvalget tager positivt imod  

 miljøministerens hensigt om at indføre miljøvurderinger af alle planer og  

 programmer, som kan berøre naturværdier og miljøet.
 Socialdemokratiet mener dog, at regeringen med held kunne have fremsat  

 lovforslaget noget tidligere, idet EF-direktiv 2001/42/EF  som bliver  

 sat i  

 kraft ved lovforslaget  stammer fra juni 2001. Miljøministeren giver i  

 lovforslagets bemærkninger udtryk for, at der ikke vil være nogen særlige  

 økonomiske konsekvenser for det offentlige, så på den baggrund kunne  

 regeringen  

 udmærket have handlet tidligere.
Socialdemokratiet mener, at de besluttende myndigheder med  

 lovforslaget vil få et bedre grundlag for at træffe de beslutninger, der har  

 konsekvenser for miljøet, således at man i tide kan forudse problematiske  

 løsninger eller forslag.
Partiet mener også, at lovforslagets bestemmelser  

 vil  

 være lette at overføre til de nye ansvarsfordelinger, der kan opstå efter  

 gennemførelsen af en eventuelt kommende strukturreform af Danmarks offentlige  

 administration.
 Socialdemokratiet vil anbefale lovforslaget til vedtagelse med  

 de af Socialdemokratiet og Socialistisk Folkeparti stillede ændringsforslag  

 til  

 §§ 1 og 3.
Enhedslistens medlem af udvalget kan støtte lovforslaget og de  

 stillede ændringsforslag.
Partiet finder det positivt, at man får en mulighed  

 for at vurdere den samlede effekt af flere anlægsplaner sammen.
Det kan give  

 et  

 bedre helhedskendskab til flere forskellige initiativer  noget, som den  

 planlægning , der gennemføres i dag, ikke giver de store muligheder for.
Af bemærkningerne til lovforslaget fremgår det, at man  

 forventer, at der således vil være mindre behov for vurderinger af de  

 konkrete  

 projekter.
Enhedslisten stiller sig tvivlende over for denne forventning og  

 ønsker  

 her at gøre det klart, at partiet ikke ønsker en forringet vurdering af de  

 konkrete projekter som følge af, at de overordnede planer indeholder  

 vurderinger af virkningen på miljøet.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (S og SF), tiltrådt af et  

  

 mindretal  

  

 (RV, EL og KD):
Til § 1 1)  


  

 Stk.  

 1  

  

 affattes således:
»Lovens formål er at sikre et højt miljøbeskyttelsesniveau og at  

 bidrage til integrationen af miljøhensyn under udarbejdelsen og vedtagelsen  

 af  

 planer og programmer med henblik på at fremme en bæredygtig udvikling ved  

 sikring  

 af, at der i overensstemmelse med lovens regler gennemføres en miljøvurdering  

 af bestemte planer og programmer, som kan få væsentlig indvirkning på  

 miljøet.« Til § 3 2)  


  

 Stk.  

 1, nr. 2,  

  

 affattes således:
»2) Andre planer og programmer, som kan påvirke enten et  

 udpeget internationalt naturbeskyttelsesområde eller de vandløb, søer og  

 arealer, der er omfattet af § 3 i naturbeskyttelsesloven, væsentligt.« Bemærkninger Til nr. 1 Ændringsforslaget tilsigter at bringe lovens formålsbestemmelse  

 i overensstemmelse med ordlyden i direktivets formål, således at de tre  

 formål  

 med miljøvurdering fremgår af bestemmelsen.
Til nr. 2 Ændringsforslaget tilsigter at udvide bestemmelsen i § 3, stk.  

 1, nr. 2, således, at den også kommer til at omfatte de vandløb, søer og  

 arealer, der er omfattet af § 3 i naturbeskyttelsesloven, men som ikke er  

 beliggende i et udpeget internationalt naturbeskyttelsesområde.
 Andre planer og programmer end de i § 3, stk. 1, nr. 1, nævnte  

 er herefter omfattet af reglerne om miljøvurdering, hvis det af den  

 planlæggende myndighed vurderes, at planen eller programmet vil kunne påvirke  

 enten et udpeget internationalt naturbeskyttelsesområde eller de vandløb,  

 søer  

 og arealer, der er omfattet af § 3 i naturbeskyttelsesloven, væsentligt.
Søren Gade (V)  

    

 Helga Moos (V)  

    

 Eyvind Vesselbo (V)   

  

 fmd.  

  

    

 Jens Vibjerg (V)  

    

 Jørn Dohrmann (DF)  

    

 Freddie H.
Madsen (DF)  

    

 Helle Sjelle (KF)  

    

 Lars Barfoed (KF)  

    

 Mogens Nørgård Pedersen (KD)   

  

 nfmd.  

  

    

 Inger Bierbaum (S)  

    

 Helge Mortensen (S)  

    

 Bjørn Westh (S)  

    

 Jacob Buksti (S)  

    

 Torben Hansen (S)  

    

 Jørn Jespersen (SF)  

    

 Elsebeth Gerner Nielsen (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 147 Bilagsnr.
