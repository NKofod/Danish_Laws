(Promsbekendtgørelsen) I medfør af § 1, stk. 4, § 2, stk. 1, og § 7, stk. 2, i lov om statstilskud til dækning af udgifter til kuldioxidafgift i visse virksomheder med et stort energiforbrug, jf. lovbekendtgørelse nr.
 850 af 13. november 1995, fastsættes efter bemyndigelse:
Promskriteriet § 1.  En virksomhed, der ønsker at indgå en aftale om  

 energieffektivisering og opnå statstilskud til delvis dækning af udgifter til  

 kuldioxidafgift i henhold til bekendtgørelse om aftale om  

 energieffektivisering og statstilskud til dækning af udgifter til  

 kuldioxidafgift i visse virksomheder (herefter energiaftalebekendtgørelsen)  

 på grundlag af § 1, stk. 2, nr. 2, i energiaftalebekendtgørelsen, skal  

 yderligere opfylde bestemmelserne om promskriteriet i denne bekendtgørelse.
 Stk. 2.  En virksomhed opfylder promskriteriet ved at  

 have en afgiftsværdi, hvor de ikke-tilbagebetalte kuldioxid- samt korrigerede  

 rumopvarmnings- og svovldioxidafgifter efter fradrag af eventuelle tilskud,  

 jf. § 31, stk. 2, i energiaftalebekendtgørelsen, samlet udgør over 3 pct. af  

 dens refusionsgrundlag, beregnet ud fra værdien af virksomhedens salg m.v.  

 med fradrag af værdien af virksomhedens indkøb m.v., dog mindst 10 pct. af  

 virksomhedens salg m.v.
Opgørelse af afgiftsværdien § 2.  For virksomheder, der ikke får tilbagebetaling  

 af afgift i medfør af § 9, stk. 2, i lov om kuldioxidafgift af visse  

 energiprodukter (herefter kuldioxidafgiftsloven), medregnes følgende ved  

 opgørelse af afgiftsværdien efter § 1, stk. 2:
Stk. 2.  Den ikke-tilbagebetalte CO2-afgift for  

 fjernvarme, der indgår i beregningen af afgiftsværdien under stk. 1, nr. 1,  

 opgøres som de seneste 12 måneders fakturerede CO2-afgift fra  

 fjernvarmeleverandøren multipliceret med de af Energistyrelsen fastsatte  

 omregningsfaktorer.
Omregningsfaktorerne fremgår af bilaget til  

 hensigtserklæringen for virksomheder, der opfylder promskriteriet efter  

 reglerne i denne bekendtgørelse, jf. § 14, stk. 1.
 Stk. 3.  Energistyrelsen kan træffe afgørelse om, at  

 aftaler med virksomheder, der har opgjort afgiftsværdien i henhold til stk.  

 1, betinges af, at virksomheden i hele eller dele af tilsagnsperioden ikke  

 får tilbagebetaling af afgift efter kuldioxidafgiftslovens § 9, stk. 2, for  

 nogen del af det energiforbrug, der ved aftaleindgåelsen var omfattet af  

 proceslisten, og som indgik i opgørelsen af afgiftsværdien efter stk. 1.
 Stk. 4.  En virksomhed, hvis aftale om  

 energieffektivisering er betinget efter reglerne i stk. 3, skal straks  

 underrette Energistyrelsen, såfremt den i tilsagnsperioden får  

 tilbagebetaling af afgift efter kuldioxidafgiftslovens § 9, stk. 2, for nogen  

 del af det energiforbrug, som indgik i opgørelsen af afgiftsværdien efter  

 stk. 1.
 Stk. 5.  En virksomheds forpligtelser i medfør af en  

 aftale, der er indgået med Energistyrelsen på grundlag af opfyldelse af  

 promskriteriet efter § 1, består ubegrænset, selv om bilaget til  

 kuldioxidafgiftsloven (herefter proceslisten) efter aftaleindgåelsen bliver  

 revideret, således at en del af det energiforbrug, som indgik i beregningen  

 af afgiftsværdien efter stk. 1, bliver omfattet af proceslisten.
 § 3.  For virksomheder, som udfører processer, der er  

 omfattet af proceslisten, og som får tilbagebetaling af afgift efter  

 kuldioxidafgiftslovens § 9, stk. 2, medregnes følgende ved opgørelse af  

 afgiftsværdien efter § 1:
Stk. 2.  Den ikke-tilbagebetalte CO2-afgift for  

 fjernvarme, der indgår i beregningen af afgiftsværdien under stk. 1, nr. 1 og  

 2, opgøres som de seneste 12 måneders fakturerede CO2-afgift fra  

 fjernvarmeleverandøren multipliceret med de af Energistyrelsen fastsatte  

 omregningsfaktorer.
Omregningsfaktorerne fremgår af bilaget til  

 hensigtserklæringen for virksomheder, der opfylder promskriteriet efter  

 reglerne i denne bekendtgørelse, jf. § 14, stk. 1.
 Stk. 3.  Virksomheder, der har indgået en aftale om  

 energieffektivisering eller har indsendt en hensigtserklæring om at indgå en  

 aftale i medfør af § 1, stk. 2, nr. 1, i energiaftalebekendtgørelsen for et  

 eller flere produktionssteder, skal ved opgørelse af afgiftsværdien fratrække  

 tilskud til det energiforbrug, der er omfattet af § 9, stk. 2, i  

 kuldioxidafgiftsloven.
 § 4.  Energistyrelsen kan træffe afgørelse om, at et  

 tilsagn om tilskud meddelt på grundlag af § 1 bortfalder, såfremt en  

 virksomhed, der ved aftaleindgåelsen udfører processer omfattet af  

 proceslisten, efterfølgende modtager tilsagn om tilskud meddelt på grundlag  

 af § 1, stk. 2, nr. 1, i energiaftalebekendtgørelsen, medmindre virksomheden  

 kan dokumentere, at den fortsat opfylder promskriteriet efter fradrag i  

 afgiftsværdien af tilskud til det energiforbrug, der er omfattet af § 9, stk.  

 2, i kuldioxidafgiftsloven.
 § 5.  Ved opgørelse af afgiftsværdien efter §§ 2 og 3  

 anvendes de korrigerede svovlafgiftssatser og de afgiftsberegningsfaktorer,  

 der svarer til den ikke-tilbagebetalte CO2-afgift for det første tilsagnsår.  

 De korrigerede svovlafgiftssatser og afgiftsberegningsfaktorerne for den  

 ikke-tilbagebetalte CO2-afgift fremgår af bilaget til hensigtserklæringen for  

 virksomheder, der opfylder promskriteriet efter reglerne i denne  

 bekendtgørelse, jf. § 14, stk. 1.
 § 6.  Energiforbruget, der ligger til grund for  

 opgørelsen af afgiftsværdien efter §§ 2 og 3, opgøres som et årligt  

 gennemsnit af energiindkøbet fra de seneste 24 måneder, der er omfattet af  

 hele afgiftsperioder efter momsloven.
Stk. 2.  Energistyrelsen kan i særlige tilfælde tillade,  

 at en virksomhed anvender et andet energiforbrug, herunder det budgetterede  

 energiforbrug for det første år i tilsagnsperioden.
I vurderingen kan blandt  

 andet indgå, om virksomheden kan dokumentere, at oplysninger vedrørende  

 tidligere års energiindkøb ikke er tilgængelige, eller at energiforbruget i  

 det første tilsagnsår vil blive væsentligt forskelligt fra tidligere års  

 energiindkøb.
Stk. 3.  Virksomheder, der i opgørelsesperioden efter  

 stk. 1 har haft usædvanligt store energiindkøb i forhold til samme periodes  

 energiforbrug eller i forhold til det projekterede energiforbrug i det første  

 tilsagnsår, skal underrette Energistyrelsen herom i forbindelse med ansøgning  

 om at indgå en aftale om energieffektivisering.
Energistyrelsen kan på dette  

 grundlag justere størrelsen af det energiforbrug, der indgår i opgørelsen af  

 afgiftsværdien efter stk. 1.
 § 7.  Ved fordeling af energiforbruget efter § 3  

 mellem tung proces og let proces/ rumvarme anvendes den fordeling af  

 energiforbruget, som er anvendt ved den endelige opgørelse for seneste  

 opgørelsesperiode.
 Stk. 2.  Virksomheder, der ansøger om tilskud for 1997,  

 inden den endelige opgørelse for 1996 foreligger, skal anvende den fordeling  

 af energiforbruget mellem tung proces og let proces/rumvarme, som ligger til  

 grund for opgørelsen af tilbagebetalingsberettiget afgift efter  

 kuldioxidafgiftslovens § 9 for 1996.
Stk. 3.  Energistyrelsen kan i særlige tilfælde tillade,  

 at en virksomhed kan anvende et andet fordelingsgrundlag, herunder en  

 budgetteret fordeling for det første år i tilsagnsperioden.
I vurderingen kan  

 blandt andet indgå, om virksomheden kan dokumentere, at oplysninger  

 vedrørende tidligere års fordeling ikke er tilgængelige, eller at fordelingen  

 af energiforbruget i det første tilsagnsår vil blive væsentligt forskelligt  

 fra det tidligere år.
Opgørelse af refusionsgrundlaget § 8.  Som salg m.v. efter § 1 anses de leverancer, der  

 er omfattet af momslovens §§ 4 - 10, og som ikke er fritaget efter momslovens  

 § 13. Værdien af salget m.v. skal opgøres efter momslovens §§ 27 - 30. I  

 værdien medregnes dog ikke de afgifter i henhold til andre love, som det  

 påhviler virksomheden at indbetale i forbindelse med den pågældende levering.  

 I værdien medregnes eksportrestitutioner og produktionstilskud, som  

 virksomheden modtager i forbindelse med den pågældende levering.
 § 9.  Som indkøb m.v. efter § 1 anses anskaffelse af  

 varer og ydelser, hvoraf momsen er fradragsberettiget efter momslovens §§  

 37-41, samt anskaffelse af varer og ydelser, der er omfattet af momslovens §  

 34, stk. 1, nr. 7-9, nr. 12-14 og nr. 16 . I værdien medregnes dog  

 ikke de afgifter, som virksomheden kan få tilbagebetalt i henhold til andre  

 love .
 Stk. 2.  I indkøbet medregnes aktiver, der er  

 afskrivningsberettigede efter afskrivningsloven, dog kun i det omfang, at  

 indkøbet af disse aktiver ikke overstiger 2 gange de skattemæssige  

 afskrivninger i det senest afsluttede indkomstår.
§ 10.  Uanset bestemmelserne i §§ 8 og 9 skal en  

 virksomhed ikke til refusionsgrundlaget medregne indkøb og salg m.v., der  

 vedrører aktiviteter omfattet af § 7 i kuldioxidafgiftsloven.
Anskaffelser af  

 de i § 9 nævnte varer og ydelser, der anvendes af en virksomhed ved  

 fremstilling af elektricitet til eget brug, kan dog medregnes til  

 refusionsgrundlaget, når den fremstillede elektricitet ikke er  

 afgiftsfritaget efter § 7, stk. 2, i kuldioxidafgiftsloven.
 § 11.  Ved opgørelse af refusionsgrundlaget efter § 1  

 anvendes et årligt gennemsnit af værdierne for køb m.v. og salg m.v. fra de  

 seneste 24 måneder, der er dækket af hele afgiftsperioder efter momsloven.
Stk. 2.  Energistyrelsen kan i særlige tilfælde tillade,  

 at en virksomhed anvender andre værdier, herunder budgetterede værdier for  

 køb m.v. og salg m.v. for første år i tilsagnsperioden.
I vurderingen kan  

 blandt andet indgå, at en nystartet virksomhed kan dokumentere, at  

 oplysninger fra tidligere år ikke er tilgængelige.
Opgørelsesenheden § 12.  Promskriteriet efter § 1 opgøres for den  

 virksomhed, som er registreret efter momsloven, jf. dog stk. 2 og 3.
 Stk. 2.  Energistyrelsen kan afgøre, at virksomheder,  

 der har en naturlig produktionsmæssig, ledelsesmæssig, regnskabsmæssig eller  

 geografisk sammenhæng, skal foretage en samlet opgørelse af promskriteriet  

 efter reglerne i denne bekendtgørelse.
 Stk. 3.  Energistyrelsen kan ligeledes afgøre, at flere  

 erhvervsdrivende enheder, der ikke har samme ejer, men er registreret under  

 et i henhold til momslovens § 47, stk. 4, skal anses som selvstændige  

 virksomheder i forbindelse med opgørelse af promskriteriet efter reglerne i  

 denne bekendtgørelse.
 § 13.  Aftale efter § 1 indgås for den energi, som  

 forbruges af den eller de virksomheder, der har foretaget en samlet opgørelse  

 af promskriteriet efter § 12.
Ansøgning om at indgå aftale § 14.  En ansøgning om at indgå aftale om  

 energieffektivisering på grundlag af opfyldelse af promskriteriet efter § 1,  

 stk. 2, skal afgives som en hensigtserklæring med bilag i en form, der er  

 godkendt af Energistyrelsen, jf. energiaftalebekendtgørelsens § 28. Herved  

 angiver virksomheden, at den opfylder promskriteriet, og at den har opgjort  

 promskriteriet i overensstemmelse med bestemmelserne i denne bekendtgørelse.
 Stk. 2.  Ansøgning om at indgå aftale i henhold til § 1  

 skal vedlægges en erklæring underskrevet af en registreret eller  

 statsautoriseret revisor om, at promskriteriet er opgjort i overensstemmelse  

 med de i denne bekendtgørelse fastsatte bestemmelser, og at afgiftsværdien og  

 refusionsgrundlaget er opgjort på et korrekt regnskabsgrundlag.
 Stk. 3.  Energistyrelsen kan fastsætte yderligere krav  

 vedrørende dokumentation for opfyldelse af promskriteriet, herunder til  

 revisorerklæring efter stk. 2.
 Stk. 4.  Energistyrelsen kan tillade, at bilag til  

 hensigtserklæringen, herunder revisorerklæring, jf. stk. 2, indsendes senere  

 end ansøgningen, jf. stk. 1, men inden en af Energistyrelsen fastsat frist.
Stk. 5.  Energistyrelsen afgør efter modtagelse af  

 hensigtserklæringen, hvorvidt betingelserne i denne bekendtgørelse for  

 opfyldelse af promskriteriet er opfyldt.
Hvis Energistyrelsen har meddelt  

 tilladelse efter stk. 4, træffer Energistyrelsen sådan afgørelse efter  

 modtagelse af bilagene til hensigtserklæringen.
 Stk. 6.  Når Energistyrelsen har truffet afgørelse om,  

 at en virksomhed opfylder promskriteriet, underetter Energistyrelsen de  

 statslige told- og skattemyndigheder, som iværksætter udbetalingen af det  

 betingede tilskud med virkning fra Energistyrelsens modtagelse af den  

 underskrevne hensigtserklæring.
Særlige bestemmelser om tilbagekaldelse af  

 tilsagn og § 15.  Såfremt det inden aftaleindgåelsen konstateres,  

 at en virksomhed ikke opfylder promskriteriet efter § 1, stk. 2, kan  

 Energistyrelsen træffe afgørelse om, at et betinget tilsagn om tilskud  

 meddelt på grundlag af opfyldelse af promskriteriet tilbagekaldes, og at  

 allerede udbetalte tilskud skal tilbagebetales.
 Stk. 2.  En virksomhed skal straks underrette  

 Energistyrelsen om ændringer i væsentlige forudsætninger for opgørelsen af  

 promskriteriet som f.eks indskrænkninger eller udvidelser af den virksomhed,  

 der har foretaget en opgørelse af promskriteriet efter § 12, eller  

 nedlæggelse af væsentlige produktionsafsnit, der medfører, at virksomheden  

 ikke længere opfylder promskriteriet efter bestemmelserne i denne  

 bekendtgørelse.
 Stk. 3.  Energistyrelsen kan træffe afgørelse om, at et  

 tilsagn om tilskud falder bort, såfremt der sker ændringer i væsentlige  

 forudsætninger for opgørelsen af promskriteriet, som medfører, at  

 virksomheden ikke længere opfylder promskriteriet efter § 1, stk. 2.
 Stk. 4.  Tilbagebetaling af tilskud efter reglerne i  

 denne bekendtgørelse foregår i medfør af bestemmelserne i  

 energiaftalebekendtgørelsens kapitel 10.
Klage over Energistyrelsens afgørelser § 16.  Energistyrelsens afgørelser efter § 4, § 6,  

 stk. 2 og 3, § 7, stk. 3, § 11, stk. 2 , § 12, stk. 2 og 3, § 14, stk.  

 5, og § 15, stk. 1 og 3, kan påklages til ankenævnet nedsat efter § 5, stk. 1  

 og 4, i lov om statstilskud til dækning af udgifter til kuldioxidafgift i  

 visse virksomheder med et stort energiforbrug, jf. lovbekendtgørelse nr. 850  

 af 13. november 1995 til endelig administrativ afgørelse.
Straffebestemmelser § 17.  Med bøde straffes den, der forsætligt eller  

 groft uagtsomt:
 Stk. 2.  Den, der begår en af de i stk. 1 nævnte  

 overtrædelser med forsæt til uberettiget at få udbetalt tilskud, straffes med  

 bøde, hæfte eller fængsel indtil 2 år.
Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab som sådant bødeansvar.
Ikrafttræden § 18.  Bekendtgørelsen træder i kraft den 16. november  

 1996.
