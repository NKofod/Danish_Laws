Bindende forhåndsbesked til  

 offentliggørelse i TfS Bindende forhåndsbesked ·  

 	Skatteforbehold ·  

 	Gyldighed LR af 8/9 1998, j.nr. 63/98-4286-00001 Reference Skattestyrelseslovens ' 20 A, stk. 4 Ligningsrådet afviste en anmodning om bindende  

 forhåndsbesked under henvisning til, at et skatteforbehold om  

 Ligningsrådets godkendelse af en overdragelsesaftale, der  

 vedrørte en allerede gennemført dispostion, ikke opfyldte de  

 krav til klarhed og entydighed, der stilles for at et skatteforbehold i  

 praksis kan anerkendes.
Der blev herved tale om at tage stilling til en  

 allerede gennemført dispostion, hvilket Ligningsrådet ikke kan,  

 jf.
Skattestyrelseslovens ' 20 A, stk. 4.
 Ligningsrådet blev spurgt om følgende:
1. Er det korrekt, at A A/S indtægtsfører  

 avancen på afhændede rettigheder samt udgiftsfører den  

 løbende licensbetaling for retten til at udnytte de afhændede  

 rettigheder? 2. Er det korrekt, at køber af rettighederne, B,  

 afskriver på anskaffelsessummen på 6.000.000 kr. efter  

 ligningslovens § 16 F samt indtægtsfører den løbende  

 licensbetaling fra A A/S? Svar Ad spørgsmål 1-2: Afvises.
Anmodningen blev afvist.
Der blev herved henset til, at  

 det i overdragelsesaftalen indeholdte skatteforbehold ikke kunne  

 tillægges skattemæssig virkning, idet forbeholdet ikke opfyldte  

 de krav til klarhed og entydighed, der stilles for at et skatteforbehold i  

 praksis kan anerkendes.
Da skatteforholdet ikke kunne anerkendes blev der  

 herved tale om at tage stilling til en allerede gennemført  

 disposition, hvilket Ligningsrådet ikke kan, jf. skattestyrelseslovens  

 § 20 A, stk. 4.
Sagsfremstilling og begrundelse A A/S, der var 100 % ejet af B, påbegyndte i 1994  

 produktion af det produktionsprogram, som hidtil havde været produceret  

 af C Maskinfabrik A/S, som var gået konkurs.
B havde med udgangen af 1993 overtaget samtlige aktiver i  

 C Maskinfabrik A/S under konkurs.
Goodwill, varelager og debitorer blev  

 overdraget til A A/S, medens B  beholdt bygninger, maskiner og driftsmidler,  

 som blev lejet ud til A A/S.
Den produktion, som blev overtaget fra C Maskinfabrik A/S,  

 bestod i stabel- og pakkemaskiner med tilhørende  

 fremføringsbånd til mejerier, som hovedsageligt havde  

 været solgt på det danske marked.
Det var nødvendigt at  

 modernisere disse maskiner samt at udvide produktionsprogrammet.
Endvidere  

 var der krav fra EU om CE-mærkning af maskinerne.
Disse forhold  

 nødvendiggjorde en stor indsats på det forskningsmæssige  

 område, og der blev udviklet en lang række koncepter, omfattende  

 nyudviklede maskiner med nyt idegrundlag.
Der var især tale om maskiner  

 til pakning og transport af flydende fødevarer og nydelsesmidler  

 på kartonner, flasker og dunke.
Markedsføringen på det danske marked samt  

 indføring på andre markeder, hovedsageligt det engelske, havde  

 været væsentligt mere krævende og langsommere end forudsat.  

 Uro på det engelske mælkemarked havde medført vigende  

 interesse for investering i mejerimaskiner.
Produktionen af de nye maskiner  

 havde også givet problemer i starten.
 Som følge af de anførte vanskeligheder havde  

 selskabet haft et årligt underskud på 1-2 mio. kr.
Selskabet forventede en positiv udvikling fremover, men  

 for at sikre de udviklede koncepter for produktion af maskiner og  

 rettighederne hertil, såfremt selskabet skulle pådrage sig  

 produktansvar eller i øvrigt komme i økonomiske vanskeligheder,  

 havde B købt samtlige rettigheder af selskabet.
Der var endvidere  

 indgået en licensaftale, således at selskabet mod betaling kunne  

 udnytte rettighederne.
A A/S havde ved kontrakt af 30. juni 1997 solgt samtlige  

 koncepter med tilhørende idegrundlag og udviklingsprojekter til B.
I  

 det overdragne indgik patenter, brugspatenter og mønsterbeskyttelse af  

 enhver art, hvadenten de var endeligt opnået eller under fortsat  

 behandling.
Desuden blev alle fremstillings- og salgsrettigheder  

 vedrørende de omhandlede produkter ovderdraget.
Grundlaget for  

 fremstillingen og salgbarheden, dvs. styklister, understyklister, tegninger,  

 materialelister, indkøbslister, teknisk dokumentation og  

 brugervejledninger, samt den viden og knowhow, som knyttede sig hertil blev  

 også overdraget.
 Overtagelsesdagen var den 1. juli 1997 og  

 overdragelsessummen var fastsat til 6.000.000 kr. kontant.
 Der blev ligeledes den 30. juni 1997 indgået en  

 licenskontrakt, hvorefter A A/S var berettiget til at udnytte de solgte  

 rettigheder i hele verden, imod betaling af en løbende licens på  

 3 % af selskabets omsætning, der kunne henføres til udnyttelse  

 af de omhandlede rettigheder.
Begge kontrakter indeholdt et enslydende skatteforbehold.  

 I købekontraktens § 5, var der i første afsnit indeholdt et  

 generelt forbehold vedrørende den situation, at skattevæsenet  

 eller en anden offentlig myndighed anfægtede vilkårene i  

 kontrakten.
I så fald kunne den part, der blev stillet ringere end  

 aftalen tilsagde, vælge at træde tilbage fra kontrakten,  

 medmindre den anden part kompenserede den første ved en regulering af  

 vilkårene.
 § 5, andet afsnit var sålydende:
"Det er en forudsætning for kontrakten, at  

 denne underkastes skattemyndighedernes prøvelse med henblik på  

 opnåelse af en bindende forhåndsbesked.
Anmodning herom skal  

 være indgivet senest 6 måneder efter kontraktens  

 ikrafttræden.
Medfører forhåndsbeskeden, at en part  

 stilles ringere end kontrakten tilsiger og/eller stilles skattemæssigt  

 ringere end det fremgår af anmodningen om den bindende  

 forhåndsbesked, kan parten træde tilbage fra kontrakten,  

 medmindre han tilfredsstilles gennem en regulering af vederlaget og/eller af  

 vilkårene i øvrigt." Blev der trådt tilbage fra købekontrakten,  

 bortfaldt licenskontrakten samtidig.
Den i skatteforbeholdet nævnte frist for at anmode  

 om bindende forhåndsbesked på 6 måneder var i et  

 særligt tillæg forlænget med 14 dage som følge af  

 uventet travlhed.
Anmodning om bindende forhåndsbesked var indgivet den  

 13. januar 1998, og fristen var således overholdt.
 Den kommunale skatteforvaltning havde udtalt, at  

 anmodningen om bindende forhåndsbesked måtte afvises, idet der  

 var tale om en disposition, der var gennemført, jf.  

 skattestyrelseslovens § 20 A, stk. 4.
 Ligningsrådet bemærkede om  

 retstillingen vedrørende afgivelse af bindende forhåndsbesked i  

 den foreliggende situation:
"Ifølge skattestyrelseslovens § 20 A, stk. 4,  

 sidste pkt. gives bindende forhåndsbesked i almindelighed ikke om den  

 skattemæssige virkning af en disposition, der er gennemført.
Den  

 skattemæssige bedømmelse af dispositioner, der er foretaget,  

 henhører under den almindelige ligning hos den kommunale  

 skattemyndighed med adgang til påklage i sædvanlig  

 instansfølge.
 Købekontrakten og licenskontrakten er udtryk for  

 allerede gennemførte dispositioner, medmindre skatteforbeholdet  

 både i skatteretlig og civilretlig henseende kan anerkendes.
I skatteretlig praksis anerkendes et skatteforbehold under  

 visse betingelser.
Ifølge Ligningsvejledningen 1997, afsnit A.K.4.3.1,  

  skal et skatteforbehold, for at kunne tillægges skattemæssig  

 virkning, som et minimum utvetydigt angive, hvilken skattemæssig  

 virkning der er forudsat, og hvilken aftalemæssig virkning det skal  

 tillægges, hvis denne skattemæssige forudsætning brister.  

 Et skatteforbehold, der blot anviser, at parterne - helt eller delvist - kan  

 indgå en ny aftale med oprindelig virkning, hvis den forudsatte  

 skattemæssige virkning brister, kan ikke tillægges denne  

 skattemæssige virkning".
 Ligningsrådet var af den opfattelse, at det  

 omhandlede skatteforbehold ikke kunne anerkendes, idet skatteforbeholdet ikke  

 udtrykkeligt angav, hvilke skattemæssige virkninger, der var forudsat,  

 idet skatteforbeholdet kun angav "at en part stilles ringere end  

 kontrakten tilsiger".
 Skatteforbeholdet angav heller ikke utvetydigt, hvilken  

 virkning det skulle have for kontrakten, hvis den skattemæssige  

 forudsætning bristede, idet det var angivet, at parten kunne  

 træde tilbage fra kontrakten, medmindre han blev tilfredsstillet gennem  

 en regulering af vederlaget og/eller af vilkårene i øvrigt.
 Det vil sige, at der både var den mulighed, at  

 kontrakten blev ophævet, eller at parterne forhandlede om  

 ændringer i kontrakten til imødegåelse af de  

 skattemæssige virkninger af den foreliggende kontrakt.
Endvidere fremgik det af skatteforbeholdet, at en part  

 ikke måtte stilles skattemæssigt ringere, end det fremgik af  

 anmodningen om den bindende forhåndsbesked.
Da anmodningen om bindende  

 forhåndsbesked ifølge skatteforbeholdet blot skulle være  

 indgivet senest 6 måneder efter kontraktens ikrafttræden, kunne  

 parterne således efter kontraktens indgåelse opstille  

 skattemæssige forudsætninger med tilbagevirkende kraft.
Da skatteforbeholdet således ikke opfyldte de krav  

 til klarhed og entydighed, der kræves i praksis, kunne det ikke  

 tillægges skattemæssig virkning.
De indgåede kontrakter  

 måtte derfor anses for allerede gennemførte dispositioner.  

 Ligningsrådet afviste herefter at give bindende forhåndsbesked,  

 jf. skattestyrelseslovens § 20 A, stk. 4.
