I medfør af § 74, stk. 4, i realkreditloven, jf. lovbekendtgørelse nr. 553 af 16. juli 1991, samt Boligministeriets bekendtgørelse nr.
19 af 15. januar 1990 om henlæggelse af beføjelser til Finanstilsynet, fastsættes følgende:
 § 1.  Fonden eller foreningen fastsætter i vedtægter  

 og ved valgregulativ de nærmere regler for bestyrelsessammensætning,  

 valgmåde, stemmeret og valgbarhed, idet fastsættelsen dog foretages under  

 hensyntagen til følgende bestemmelser.
Bestyrelsessammensætning § 2.  En fond eller en forening, der i henhold til  

 realkreditlovens § 69 ejer et realkreditaktieselskab, ledes af en bestyrelse  

 på mindst 5 medlemmer.
Hertil kommer et eller flere medlemmer, der vælges af  

 medarbejderne, jf. § 4.
 § 3.  Låntagerne i realkreditaktieselskabet og  

 indehaverne af realkreditobligationer og andre værdipapirer udstedt af  

 realkreditaktieselskabet vælger hver et eller flere medlemmer af bestyrelsen.  

 Disse medlemmer skal tilsammen udgøre mere end halvdelen af bestyrelsen.  

 Medlemmer valgt af indehaverne af realkreditobligationer m.v. kan ikke udgøre  

 mere end halvdelen af bestyrelsen.
 § 4.  I fonde vælger medarbejderne det antal  

 medlemmer, der er fastsat i medfør af § 22 i lov om erhvervsdrivende fonde.
 Stk. 2.  I en forening og i en fond, hvor betingelserne  

 for medarbejderrepræsentation ikke er til stede, kan et eller flere af de i §  

 1 nævnte bestyrelsesmedlemmer vælges af og blandt medarbejderne i  

 realkreditaktieselskabet eller realkreditaktieselskabet og dettes  

 datterselskaber.
§ 5.  Ethvert medlem af bestyrelsen skal godkendes af  

 boligministeren.
Boligministeren kan tilbagekalde godkendelsen, når  

 omstændighederne taler herfor.
Valgmåde § 6.  Mere end halvdelen af medlemmerne af bestyrelsen  

 for fonden eller foreningen vælges i overensstemmelse med de i §§ 7-13  

 anførte bestemmelser.
 § 7.  Valg af bestyrelsesmedlemmer sker ved direkte  

 eller indirekte valg.
 § 8.  Direkte valg af bestyrelsesmedlemmer kan ske  

 enten på en generalforsamling eller efter skriftlig afstemning.
 § 9.  Indirekte valg af bestyrelsesmedlemmer kan ske  

 ved, at der afholdes valg til et eller flere organer, der derefter blandt de  

 valgte vælger medlemmer til bestyrelsen.
 § 10.  Såvel direkte som indirekte valg kan afholdes  

 på grundlag af en regional opstilling.
 § 11.  Bestyrelsens medlemmer vælges for højst 4 år.  

 Genvalg kan finde sted.
Stemmeret § 12.  Hver låntager er stemmeberettiget med een  

 stemme.
Ejes ejendommen af flere, kan det fastsættes, at kun den, der er  

 bemyndiget dertil af sine medejere, kan afgive en stemme.
Et selskab eller  

 anden form for juridisk person, der er låntager, kan efter almindelige  

 selskabsretlige regler befuldmægtige en person til at afgive stemme for sig.
Stk. 2.  Hver ejer af en portefølje af obligationer  

 eller andre værdipapirer, udstedt af realkreditaktieselskabet, er  

 stemmeberettiget med een stemme, forudsat at porteføljen udgør mindst 25.000  

 kr.
Ejes porteføljen af flere eller af et selskab eller anden form for  

 juridisk person, finder bestemmelsen ovenfor i stk. 1 tilsvarende anvendelse.
Valgbarhed § 13.  For at kunne opstille til valg skal såvel  

 kandidater, der opstiller som repræsentant for låntagere, som kandidater, der  

 opstiller som repræsentant for indehavere af realkreditobligationer m.v.  

 enten være bragt i forslag af bestyrelsen eller have mindst 25  

 stemmeberettigede stillere.
Ikrafttrædelses- og overgangsregler § 14.  Denne bekendtgørelse træder i kraft den 1.  

 februar 1992.
 Stk. 2.  En fond eller forening, der ved denne  

 bekendtgørelses ikrafttræden allerede er ejer af et realkreditaktieselskab,  

 skal senest et år efter bekendtgørelsens ikrafttræden have bragt sine  

 vedtægter i overensstemmelse med denne, således at de heri anførte regler kan  

 efterleves snarest fra denne dato.
