 Efter bemyndigelse fra justitsministeriet fastsætter jeg herved følgende  

 retningslinier for foretagelsen af mentalundersøgelse i straffesager.
I.
Afgørelsen af, om mentalundersøgelse skal iværksættes.
 Ifølge retsplejelovens § 800 b skal sigtede underkastes  

 mentalundersøgelse, når dette findes at være af betydning for sagens  

 afgørelse.
 Mentalundersøgelse vil herefter navnlig være indiceret i nedennævnte  

 tilfælde:
A.
Hvis der kan være grund til at formode, at sigtede er sindssyg eller  

 åndssvag.
B.
Når der i øvrigt, f.eks. på grund af de strafbare handlingers art, er  

 grund til at formode, at sigtedes mentale tilstand afviger fra det normale,  

 således at der kan være spørgsmål om anvendelse af særforanstaltning i medfør  

 af straffelovens § 69.
C.
Når sigtelsen angår en grov forbrydelse, som f.eks. drab, røveri af  

 særlig farlig karakter, forsætlig brandstiftelse uden økonomisk motiv, en  

 grov eller gentaget sædelighedsforbrydelse over for børn, voldtægt eller  

 blodskam.
D.
Når der opstår spørgsmål om anvendelse af forvaring efter straffelovens  

 § 70.
Denne opregning er, som det fremgår af teksten, ikke bindende og ikke  

 udtømmende.
Også i andre tilfælde kan mentalundersøgelse være formålstjenlig.  

 Dette gælder således med hensyn til lovovertrædere, hvis kriminalitet må  

 antages at være begrundet i, at de er forfaldne til misbrug af alkohol, eller  

 som er afhængige af euforiserende stoffer, når mentalundersøgelse kan antages  

 at være af betydning for sanktionsvalget.
Det samme gælder unge  

 lovovertrædere, for hvis vedkommende der kan være spørgsmål om anvendelse af  

 ubetinget fængselsstraf, men som frembyder tegn på væsentlige intellektuelle  

 eller andre psykiske afvigelser.
Ligeledes er mentalundersøgelse indiceret,  

 når sigtede er over 60 år, men ikke tidligere straffet, og nu sigtet for en  

 lovovertrædelse, der skønnes at ville medføre ubetinget fængselsstraf, hvis  

 der kan være grund til at formode, at kriminaliteten står i forbindelse med  

 en aldersbetinget sjælelig svækkelsestilstand.
 Om mentalundersøgelse skal foretages, beror på en samlet vurdering, der  

 foruden det umiddelbare indtryk af sigtede under afhøringerne og hans adfærd  

 under en eventuel varetægtsfængsling omfatter den aktuelle sag, tidligere  

 sager og oplysningerne om hans personlige forhold, herunder de i afsnit II.A.  

 nævnte erklæringer; også udtalelser i en § 800 a-undersøgelse vil kunne være  

 vejledende for skønnet.
Er sigtede fængslet, kan arresthuslægen i tvivlstilfælde rådspørges.
På  

 steder, hvor der ar aftale med nærliggende psykiatriske hospitaler eller  

 sygehusafdelinger om foreløbige undersøgelser med henblik på, om  

 mentalundersøgelse er indiceret, kan hospitalets læger som hidtil konsulteres  

 derom, men også i øvrigt peges på muligheden for at drøfte spørgsmålet med  

 den retspsykiatriske klinik eller den embedslæge, som i givet fald skal  

 foretage undersøgelsen.
Oplysninger fra en tidligere psykiatrisk undersøgelse vil kunne gøre en  

 mentalundersøgelse upåkrævet, når der kun er gået få år fra den sidste  

 undersøgelse, og sigtedes tilstand efter de nu foreliggende oplysninger ikke  

 skønnes væsentligt ændret.
Har sigtede været underkastet psykiatrisk  

 behandling, behandling mod misbrug af alkohol eller euforiserende stoffer  

 eller undergivet epileptikerbehandling, eller har han været inddraget under  

 åndssvageforsorg, kan mentalundersøgelse ofte spares ved sagens forelæggelse  

 for den pågældende institution med anmodning om en erklæring om patientens  

 psykiske tilstand.
Ved afgørelsen af, om mentalundersøgelse skal finde sted, må det tillige  

 tages i betragtning, at undersøgelsen ofte vil være en væsentlig belastning  

 for sigtede og vil kunne medføre en forsinkelse af sagen.
Det må derfor  

 iagttages, at mentalundersøgelse kun iværksættes, når undersøgelsen må  

 antages at kunne få betydning for sagens afgørelse.
Mentalundersøgelse bør i  

 reglen ikke iværksættes, når der ikke er spørgsmål om anvendelse af anden  

 retsfølge end bøde.
II.
Grundlaget for mentalundersøgelsen.
A.
Til brug for mentalundersøgelsen påses det, at der foreligger følgende  

 erklæringer:
 Eventuelt manglende erklæringer rekvireres og kan om fornødent  

 eftersendes.
 Andre erklæringer, der foreligger, og som kan være af betydning for  

 undersøgelsen, såsom udtalelser om sigtedes adfærd under ophold i  

 varetægsfængsel, vedlægges.
B.
Til brug for mentalundersøgelsen bør der endvidere så vidt muligt  

 foreligge personlige oplysninger om nedennævnte forhold:
I det omfang det skønnes nødvendigt, underbygges og suppleres sigtedes  

 oplysninger om ovennævnte forhold ved henvendelse til hans nærmeste pårørende  

 og slægtninge, tidligere og nuværende arbejdsgivere og arbejdskammerater og  

 eventuelle andre personer, med hvem han nu eller tidligere har været i  

 nærmere forbindelse.
Opmærksomheden henledes på retsplejelovens § 800 c,  

 hvorefter sådanne henvendelser kun kan ske, hvis sigtede har samtykket deri,  

 eller retten har truffet bestemmelse derom.
 Hvad enten henvendelse til de omhandlede personer sker i henhold til  

 sigtedes samtykke eller mod hans ønske, bør det i videst muligt omfang søges  

 undgået, at der herved sker forstyrrelse af hans forhold, navnlig ved  

 udbredelse af sigtelserne til personer, der ikke er bekendt med dem.
 Er der tidligere foretaget personundersøgelse af sigtede, eller foreligger  

 der iøvrigt oplysninger om de forannævnte forhold i de under A. nævnte  

 erklæringer, bør yderligere udspørgen kun ske, såvidt det er nødvendigt for  

 at supplere og ajourføre de oplysninger, der allerede er til stede.
De under 7) nævnte oplysninger meddeles af politiet.
De øvrige oplysninger  

 tilvejebringes gennem en personundersøgelse ved Kriminalforsorgen, medmindre  

 politimesteren træffer anden bestemmelse.
For ikke at forhale sagen er det af  

 vigtighed, at de personlige oplysninger så vidt muligt fremskaffes samtidig  

 med, at sagens undersøgelse i øvrigt foregår.
Foretages observationen af et  

 psykiatrisk hospital eller en psykiatrisk afdeling, tilvejebringes disse  

 oplysniger af hospitalet eller afdelingen, medmindre anden aftale træffes.
C.
Endvidere vedlægges akter og forakter.
Akter vedrørende visse  

 overtrædelser af politilovgivningen - navnlig volds- og beruselsessager -  

 samt sager angående meddelse eller overtrædelse af § 265-tilhold eller  

 -tilhold om ikke at færdes på bestemte strækninger - indeholder ofte  

 oplysninger af lægelig interesse, og sådanne akter bør derfor søges  

 fremskaffet såvidt det kan ske uden forsinkelse af sagens behandling.  

 Endvidere vedlægges udskrift af rigsregistraturen.
Der vedlægges yderligere en oversigt over de nu rejste sigtelser  

 indeholdende en kortfattet beskrivelse af lovovertrædelserne og den måde,  

 hvorpå de er eller antages at være udført, og en angivelse af, om sigtede  

 erkender eller benægter det faktum, der ligger til grund for sigtelserne.
Er  

 der udfærdiget forundersøgelsesbegæring eller forholdsfortegnelse, vil en  

 henvisning hertil og til en eventuel retsbogsudskrift ofte være  

 tilstrækkelig.
Er der tvivl om handlingsforløbet, herunder ledsagende  

 biomstændigheder, der kan være af betydning for den psykiatriske vurdering,  

 f. eks. af motivet, vil det kunne være hensigtsmæssigt at søge  

 hændelsforløbet fastlagt i et retligt forhør inden mentalundersøgelsen,  

 således at det enten ved tilførsel til retsbogen eller i  

 fremsendelsesskrivelsen til lægen præciseres, hvilke alterntive  

 kendsgerninger eller sæt af kendsgerninger der må tages i betragtning.
Der vedlægges tillige en oversigt over eventuelle tidligere straffesager  

 mod sigtede med oplysning om sagernes udfald, herunder om domfældelse er sket  

 mod den pågældendes benægtelse.
Oversigten bør så vidt muligt angive de  

 tidsrum, i hvilke sigtede har afsonet straf eller været indsat i anstalt.  

 Sager, der er afsluttet med frifindelse eller uden tiltale medtages i  

 oversigten, men det skal tydeligt markeres, f.eks. derved at beskrivelsen af  

 sagen sættes i parantes, hvis udfaldet skyldes utilstrækkelig bevis.
III.
Forelæggelse for Retslægerådet.
 Mentalundersøgelsen forelægges som regel for Retslægerådet i følgende  

 tilfælde.
 Ved forelæggelsen medsendes sagens akter.
IV.
Andre bestemmelser.
Politimesteren afgør, om der af anklagemyndigheden skal fremsættes  

 begæring om mentalundersøgelse og tager bestemmelse om anklagemyndighedens  

 stilling til begæringer fra anden side.
I tvivlstilfælde forelægges  

 spørgsmålet for statsadvokaten.
Er ingen særlig ordning gennemført, foretages mentalundersøgelsen af  

 embedslægen.
Stiller det sig under hensyn til sagens og mentalundersøgelsens  

 betydning som en nærliggende mulighed, at hospitalsmæssig observation vil  

 være påkrævet, eller foreslås dette af den undersøgende læge, forelægges  

 sagen for statsadvokaten, der tager stilling til, om anklagemyndigheden skal  

 begære mentalundersøgelsen foretaget under indlæggelse på hospital i henhold  

 til retsplejelovens § 800 b, stk. 2.
 Det er mentalundersøgelsens hovedopgave til brug for afgørelsen af den  

 verserende sag at give oplysning om sigtedes mentale tilstand på  

 undersøgelsestidspunktet og på gerningstiden og under hensyn hertil fremkomme  

 med en udtalelse om sanktionsvalget.
Nægter sigtede sig skyldig, kan det være nødvendigt for lægen at formulere  

 erklæringen således, at afhængighedsforholdet mellem skyldsspørgsmålet og den  

 lægelige bedømmelse træder tydeligt frem, og om fornødent afgive alternativ  

 konklusion.
Som følge heraf bør det som nævnt fremgå af den under II.C nævnte  

 oversigt, om sigtede nægter sig skyldig.
Når der i øvrigt kan være tvivl om  

 faktiske handlingsforløb af betydning for mentalundersøgelsen, f.eks.  

 tilstedeværelsen eller ikke-tilstedeværelsen af en affekttilstand, kan der  

 ved fremsendelsen være særlig anledning til at pege på denne tvivl, jfr.  

 ovenfor under II.C.
Sigtes der mod sagens foretagelse på et bestemt tidspunkt, f.eks. et  

 bestemt nævningeting, gøres opmærksom på, at erklæringen så vidt muligt  

 ønskes afgivet inden dette tidspunkt.
Det påhviler i alle tilfælde  

 politimesteren at holde sagen i erindring, således at der om fornødent rettes  

 forespørgsel til lægen eller hospitalet.
Anmeldelse til observation fremsendes, så snart beslutning om  

 mentalobservation i henhold til retsplejelovens § 800 b foreligger.
Samtidig  

 med anmeldelsen eller snarest muligt derefter fremsendes sagens akter og de  

 foran omtalte oplysninger til lægen.
 I enhver straffesag, i hvilken der er foretaget mentalundersøgelse,  

 tilstiller politiet den undersøgende læge (vedkommende hospital eller  

 anstalt) en udskrift af dommen, herunder også af en eventuel ankedom.  

 Domsudskrift tilstilles tillige Retslægerådet, hvadenten dette har afgivet  

 erklæring i sagen eller ej.
 Afsluttes sagen uden tiltalerejsning, underrettes lægen og Retslægerådet  

 herom, og om de vilkår, der måtte være knyttet til afgørelsen.
 Samtidig hermed bortfalder JMC 128 af 5.7.1934, JMC 63 af 30.4.1935, JMC  

 40 af 5.3.1940 og JMC 110 af 15.5.1950, RAC 260 af 7.12.1932 for så vidt  

 angår bestemmelserne om abnorme lovovertrædere og RAC 64 af 1.5.1935 samt  

 JMC-skrivelser af 14.1.1957 og 15.2.1960.
 Rigsadvokaten, den 23. december 1977.
