 Bekendtgørelse om ændring af bekendtgørelse om afmærkning af vejarbejder mv.
§ 1 I bekendtgørelse nr. 1129 af 18. september 2013 om afmærkning af vejarbejder mv., som ændret ved bekendtgørelse nr. 1211 af 16. oktober 2013, foretages følgende ændringer:
 1. Indledningen affattes således:
»I medfør af § 95, stk. 3, og § 118, stk. 8, i færdselsloven, jf. lovbekendtgørelse nr. 1386 af 11. december 2013, som ændret ved lov nr. 373 af 14. april 2014, § 6, stk. 1, i lov om offentlige veje, jf. lovbekendtgørelse nr. 1048 af 3. november 2011, § 27, stk. 3, i lov nr. 1537 af 21. december 2010 om private fællesveje, og efter bemyndigelse i henhold til § 134 a, stk. 1, i færdselsloven, § 2, stk. 2, i lov om offentlige veje, og § 90 i lov om private fællesveje, fastsættes:« 2. I § 3, nr. 11, indsættes efter »eller«: »fartdæmpende«.
 3. I § 3 indsættes efter nr. 11 som nyt nummer:
»12) Betonklods: Fællesbetegnelse for afmærkningsmateriel af beton, som udgør en særlig fare ved påkørsel, og som ikke opfylder den europæiske standard for vejudstyrs eftergivelighed (EN 12767).« Nr. 12-28 bliver herefter nr. 13-29.
 4. § 7, stk. 1, affattes således:
 »Før et vejarbejde sættes i gang, skal der foreligge en plan for:
1) afmærkning af vejarbejdet, herunder om en evt. nedskiltning med lokal hastighedsbegrænsning skyldes hensynet til trafikanterne eller vejarbejdernes sikkerhed, 2) beskrivelse af beskyttelsesniveauer, jf. bilag 4, 3) tilsyn og vedligeholdelse, og 4) angivelse af adgangsveje til arbejdsstedet Der skal være et eksemplar af ovennævnte planer på arbejdsstedet.« 5. § 40 ophæves.
 6. I § 64, stk. 1 og 2, ændres »hele døgnet« til: »i lygtetændingstiden«.
 7. § 67, stk. 9, affattes således:
»Stk. 9. Trafikværn langs vognbaner skal være afmærket med supplerende N 42 Kantafmærkningsplader størrelse ca. 50 cm på toppen eller N 42 Kantafmærkningsplader størrelse 75 cm, 100 cm eller 145 cm på kørebanen mod trafikken eller umiddelbart ved bagkant af trafikværnet.« 8. § 70, stk. 3, affattes således:
»Stk. 3. Hvis en midlertidig hastighedsbegrænsning etableres udelukkende af hensyn til vejarbejdernes sikkerhed, skal den midlertidige hastighedsbegrænsning ophæves, og de hastighedsdæmpende foranstaltninger fjernes, når vejarbejdernes arbejde indstilles med henblik på en pause af mere end 30 minutters varighed, eller når der ikke længere er vejarbejdere i arbejdsområdet.« 9. I § 70 indsættes som stk. 4:
»Stk. 4. Uanset § 70, stk. 3, skal trafikanter til enhver tid efterkomme de anvisninger for færdslen, som gives ved færdselstavler m.v., jf. færdselslovens § 4.« 10. § 80, stk. 2, affattes således:
»Stk. 2. Tekst på nedtællingsmoduler skal kunne læses på 50 meters afstand, og tekstfarven skal være rød.« 11. § 94, stk. 4, affattes således:
»Stk. 4. Indtil 1. januar 2018 kan N 46 Markeringslygte fortsat anvendes i overensstemmelse med de regler, der fremgår af bekendtgørelse nr. 800 af 4. juli 2012.« 12. § 94, stk. 5, affattes således:
»Stk. 5. Indtil 1. januar 2018 kan Z 93 Gult blinksignal fortsat anvendes i overensstemmelse med de regler, der fremgår af bekendtgørelse nr. 800 af 4. juli 2012.« 13. I § 94 indsættes som stk. 6:
»Stk. 6. Indtil 1. januar 2018 må tekstfarven på nedtællingsmoduler efter § 80, stk. 2 være hvid.« § 2 Bekendtgørelsen træder i kraft den 1. december 2014.
