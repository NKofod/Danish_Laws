Bekendtgørelse af overenskomst af 15. november 2006 med Mali om udviklingssamarbejde Den 15. november 2006 undertegnedes i Bamako en overenskomst mellem Kongeriget Danmarks regering og Malis regering om udviklingssamarbejde.
 Overenskomstens formål er at styrke de retlige og institutionelle rammer for det udviklingsmæssige samarbejde.
 Overenskomsten regulerer de generelle vilkår for udviklingssamarbejdet såsom parternes gensidige forpligtelser, herunder beskyttelse af personel samt visse forhold vedrørende skatter og afgifter.
 Teksten til overenskomsten, som i medfør af dennes artikel X trådte i kraft den 15. november 2006, kan fås ved henvendelse til Udenrigsministeriet.
