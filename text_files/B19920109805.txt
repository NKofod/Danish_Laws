 I medfør af § 13, stk. 1, § 20, stk. 2,§ 25, stk. 1 og stk. 2, og § 27,  

 stk. 1,i lov nr. 356 af 6. juni 1991 om miljø og genteknologi fastsættes:
Område § 1.  Bekendtgørelsen omfatter § 2.  Ved genetisk modificerede organismer forstås  

 planter, dyr, mikroorganismer, cellekulturer og virus, hvori der forekommer  

 nye sammensætninger af det genetiske materiale, som ikke opstår på naturlig  

 måde, jf. bilag 1.
 Stk. 2.  Ved udsætning af genetisk modificerede  

 organismer forstås enhver tilsigtet overførsel til miljøet af sådanne  

 organismer uden brug af indeslutningsforanstaltninger, der anvendes for at  

 begrænse de genetisk modificerede organismers kontakt med mennesker og miljø.
 Stk. 3.  Ved markedsføring forstås enhver forsyning af  

 eller stillen til rådighed for en tredjeperson, medmindre de genetisk  

 modificerede organismer i henhold til gensidig aftale alene overdrages med  

 henblik på forskning eller forsøg.
Myndighederne § 3.  Afgørelse om godkendelse til forsøgsudsætning og  

 markedsføring af genetisk modificerede organismer træffes af miljøministeren.
 Stk. 2.  Ansøgning om godkendelse indsendes til  

 Miljøstyrelsen, der forbereder miljøministerens afgørelse.
 Stk. 3.  Miljøstyrelsen hører myndigheder og  

 organisationer i spørgsmål om godkendelse af genetisk modificerede organismer  

 til forsøgsudsætning eller markedsføring.
 Stk. 4.  Vedrører ansøgningen levnedsmidler,  

 levnedsmiddelingredienser og tilsætningsstoffer, herunder tekniske  

 hjælpestoffer, fremsendes ansøgningen tillige til sundhedsministeren, der  

 træffer afgørelse om godkendelse af fremstilling, anvendelse, import eller  

 salg heraf for så vidt angår de sundheds- og ernæringsmæssige forhold, jf.  

 lovens § 11.
Ansøgningens indhold § 4.  Ansøgning om godkendelse til forsøgsudsætning  

 skal være skriftlig og indeholde de for behandlingen af ansøgningen  

 nødvendige og dokumenterede oplysninger, herunder Stk. 2.  Hvis den, der ansøger om godkendelse, ikke  

 anser alle oplysningskravene i bilag 2 for relevante for vurderingen af  

 sagen, eller det ikke er teknisk muligt at give oplysningerne, kan  

 oplysningerne udelades af ansøgningen, jf. dog § 6. Udeladelsen skal  

 begrundes.
Stk. 3.  Ansøgningen skal ledsages af et udfyldt  

 resumeskema.
Skemaet, der kan rekvireres hos Miljøstyrelsen, skal udfyldes på  

 dansk og på engelsk.
 Stk. 4.  Hvis den, der ansøger om godkendelse, ønsker at  

 foretage ændringer i udsætningsforsøget eller i den eller de genetisk  

 modificerede organismer eller en kombination heraf, eller der under sagens  

 behandling fremkommer nye oplysninger om de risici, der måtte være for miljø,  

 natur og sundhed, skal Miljøstyrelsen straks underrettes herom.
§ 5.  Ansøgning om godkendelse til markedsføring skal  

 være skriftlig og indeholde de for behandlingen af ansøgningen nødvendige og  

 dokumenterede oplysninger, herunder Stk. 2.  Det kan i ansøgningen foreslås, at der ses bort  

 fra et eller flere af kravene i bilag 3, punkt B, såfremt erfaringerne fra en  

 forsøgsudsætning eller andre videnskabelige resultater dokumenterer, at  

 markedsføringen ikke indebærer risiko for miljø, natur og sundhed.
Stk. 3.  Ansøgningen skal ledsages af et udfyldt  

 resumeskema.
Skemaet, der kan rekvireres hos Miljøstyrelsen, skal udfyldes på  

 dansk og på engelsk.
 Stk. 4.  Fremkommer der under sagens behandling nye  

 oplysninger om de risici, der måtte være for miljø, natur og sundhed, skal  

 den, der ansøger om godkendelse, straks underrette Miljøstyrelsen herom.
§ 6.  Miljøstyrelsen kan forlange yderligere  

 oplysninger i det omfang, det skønnes nødvendigt for at behandle sagen.
Hvis  

 ansøgningens indhold er helt utilstrækkeligt, kan Miljøstyrelsen afvise at  

 behandle sagen.
 Stk. 2.  Miljøstyrelsen kan fastsætte en frist for  

 fremsendelse af yderligere oplysninger samt tilkendegive, at ansøgningen  

 betragtes som bortfaldet, hvis ikke oplysningerne er modtaget inden fristens  

 udløb.
 § 7.  Oplysninger, der er indsendt i forbindelse med  

 en ansøgning om godkendelse, kan ikke indgå i vurderingen af ansøgninger om  

 godkendelse fra andre ansøgere, med mindre disse har opnået skriftligt  

 samtykke hertil fra den, der har indsendt oplysningerne.
 § 8.  For ansøgningens behandling betales et gebyr,  

 der fastsættes efter reglerne i Miljøministeriets bekendtgørelse om gebyr i  

 henhold til lov om miljø og genteknologi.
 Godkendelsens indhold m.v.
 § 9.  Afgørelse om godkendelse til forsøgsudsætning  

 eller markedsføring træffes inden for de frister, der er nævnt i bilag 4.
 Stk. 2.  En godkendelse skal indeholde en redegørelse  

 for og en vurdering af de oplysninger, der fremgår af sagen, herunder:
 Stk. 3.  En godkendelse skal endvidere indeholde de  

 fastsatte vilkår for forsøgsudsætningen eller markedsføringen, jf. lovens §  

 16.
 § 10.  Fremkommer der, efter godkendelse er meddelt,  

 nye oplysninger om de risici, der måtte være for miljø, natur og sundhed,  

 skal den, der har fået godkendelse straks underrette Miljøstyrelsen herom.
 Stk. 2.  Den, der har fået godkendelse, skal samtidig  

 træffe de nødvendige foranstaltninger til beskyttelse af miljø, natur og  

 sundhed.
Tilsyn § 11.  Miljøstyrelsen fører tilsyn med overholdelsen  

 af lovens § 9 og § 14 og med, at vilkår for godkendelser til markedsføring  

 overholdes.
Stk. 2.  Amtsrådet fører tilsyn med, at vilkårerne i  

 godkendelser til forsøgsudsætning overholdes.
I Københavns og Frederiksberg  

 kommuner føres tilsynet af kommunalbestyrelsen.
 Stk. 3.  Miljøministeren kan i godkendelser til  

 forsøgsudsætning bestemme, at amtsrådets tilsyn skal foretages i bestemte  

 perioder af forsøgsudsætningens forløb.
 Stk. 4.  Amtsrådet skal straks meddele uregelmæssigheder  

 til Miljøstyrelsen.
 Stk. 5.  For tilsyn og håndhævelse gælder i øvrigt  

 reglerne i lovens kapitel 3 og 4.
Ikrafttræden § 12.  Bekendtgørelsen træder i kraft den 1. janaur  

 1993.
Miljøministeriet, den 11. december 1992 Per Stig Møller / Hans Jurgen Stehr Bilag 1 Bekendtgørelsens anvendelsesområde Efter lov om miljø og genteknologi, som er en gennemførelse i dansk lov af  

 direktiv om indesluttet anvendelse af genetisk modificerede mikroorganismer  

 (90/219/EØF) og direktiv om udsætning i miljøet af genetisk modificerede  

 organismer (90/220/EØF), er en genetisk modificeret organisme, samt lovens  

 anvendelsesområde, som følger:
 En organisme er enhver biologisk enhed, der er i stand til at replikere  

 eller i stand til at overføre genetisk materiale.
En genetisk modificeret organisme (GMO) er en organisme, hvori det  

 genetiske materiale er blevet ændret på en måde, der ikke forekommer  

 naturligt ved formering og/eller naturlig rekombination.
Inden for rammerne  

 af denne definition forekommer genetisk modifikation i det mindste ved  

 anvendelse af:
 Følgende teknikker betragtes ikke som førende til genetisk modifikation,  

 for så vidt de ikke indebærer brug af rekombinant DNA-molekyler eller GMO'er:
 Lov om miljø og genteknologi finder ikke anvendelse på organismer, som er  

 fremstillet ved anvendelse af følgende teknikker til genetisk modifikation,  

 forudsat at de ikke indebærer brug af GMO'er som recipient- eller parentale  

 organismer:
Bilag 2 Oplysninger, der skal gives i ansøgningen I.
GENERELLE OPLYSNINGER A.
Navn og adresse på ansøgeren B.
Oplysninger om personale og uddannelse 1. Navn på den eller de personer, som er ansvarlige  

 for planlægningen og gennemførelsen af udsætningen, herunder de personer, der  

 er ansvarlige for tilsyn, overvågning og sikkerhed, især den ansvarlige  

 forskers navn og kvalifikationer.
 2. Oplysninger om, hvilken uddannelse og hvilke  

 kvalifikationer, det personale, der foretager udsætningen, har.
II.
OPLYSNINGER ANGÅENDE GENETISK MODIFICEREDE ORGANISMER A.
Karakteristik af a) donor-, b) recipient- eller c) (i givet fald)  

 forældreorganisme(r) 1. Videnskabeligt navn.
 2. Taxonomi.
 3. Andre navne (trivialnavn, stammenavn, kulturformens  

 navn osv.).
 4. Fænotypiske og genetiske markører.
 5. Graden af slægtskab mellem donor- og  

 recipientorganisme eller mellem forældreorganismer.
 6. Beskrivelse af identifikations- og  

 detektionsteknikker.
 7. Detektions- og identifikationsteknikkernes  

 sensitivitet, pålidelighed (kvantitativt) og specificitet.
 8. Beskrivelse af den geografiske udbredelse og af den  

 naturlige habitat for organismen, herunder oplysninger om naturlige rovdyr,  

 byttedyr, parasitter, konkurrenter, symbionter og værter.
 9. Mulighed for genoverførsel og udveksling med anden  

 organisme.
 10. Verifikation af organismernes genetiske stabilitet  

 og faktorer, der påvirker denne.
 11. Patogene, økologiske og fysiologiske træk ved  

 organismen:
 12. Karakteristik af endogene vektorer:
 13. Beskrivelse af tidligere genetiske modifikationer.
B.
Karakteristik af vektoren 1. Vektorens art og oprindelse.
 2. Sekvens af transposoner, vektorer og andre  

 ikke-kodende genetiske segmenter, der anvendes ved konstruktion af genetisk  

 modificerede organismer til at få den indførte vektor og det indførte  

 materiale til at fungere i disse.
 3. Mobiliseringshyppigheden af indført vektor og/eller  

 evne til at overføre genetisk materiale samt metoder til bestemmelserne  

 heraf.
 4. Oplysning om, i hvilket omfang vektoren er  

 begrænset til det DNA, der kræves for at udføre den tilsigtede funktion.
C.
Karakteristik af den modificerede organisme:
 1. Oplysninger angående den genetiske modifikation:
 2. Oplysninger om den fremstillede GMO:
- forårsagede sygdomme og den sygdomsfremkaldende mekanisme, herunder  

 invasionsevne og virulens - smitteevne - infektiv dosis - værtspektrum, mulighed for ændringer - mulighed for overlevelse uden for menneskelig vært - tilstedeværelse af vektorer eller udbredelsesmidler - biologisk stabilitet - resistensmønstre over for antibiotika - allergenicitet - mulighed for egnet sygdomsbehandling.
III.
OPLYSNINGER ANGÅENDE OMSTÆNDIGHEDERNE I FORBINDELSE MED UDSÆTNING OG  

 OM RECIPIENTMILJØET A.
Oplysninger om udsætningen 1. Beskrivelse af den foreslåede udsætning, herunder  

 formålet (formålene) hermed og de forventede produkter.
 2. Planlagte tidspunkter for udsætningen og tidsplan  

 for forsøget, herunder hyppighed og varighed af udsætningen.
 3. Forberedelse af stedet før udsætningen.
 4. Stedets størrelse.
 5. Metode(r), der skal anvendes ved udsætningen.
 6. Mængder af GMO'er, der skal udsættes.
 7. Forstyrrelse af stedet (dyrkningsart og -metode,  

 minedrift, kunstvanding eller andre aktiviteter).
 8. Beskyttelsesforanstaltninger for de ansatte under  

 udsætningen.
 9. Behandling af stedet efter udsætningen.
 10. Teknikker som påtænkes anvendt til bortskaffelse  

 eller inaktivering af GMO'erne ved forsøgets afslutning.
 11. Oplysninger om og resultater af tidligere  

 udsætninger af GMO'er, særlig i forskellig skala og i forskellige  

 økosystemer.
B.
Oplysninger om miljøet (både om selve stedet og miljøet i bredere  

 forstand) 1. Stedets (stedernes) geografiske beliggenhed og  

 kvadratnetsreference (i tilfælde af ansøgninger om markedsføring er  

 udsætningsstedet(-stederne) de påtænkte anvendelsesområder for produktet).
 2. Fysisk eller biologisk afstand fra mennesker eller  

 anden væsentlig flora og fauna.
 3. Nærhed til væsentlige biotoper eller beskyttede  

 områder.
 4. Lokalbefolkningens størrelse.
 5. Erhvervsaktiviteter hos lokalbefolkningerne, som er  

 baseret på områdets naturressourcer.
 6. Afstand til de nærmeste områder, der er beskyttede  

 på grund af drikkevand og/eller miljømæssige formål.
 7. Klimatiske karakteristika for det område (de  

 områder), der sandsynligvis vil blive berørt.
 8. Geografiske, geologiske og pedologiske  

 karakteristika.
 9. Flora og fauna, herunder afgrøder, kvæg og  

 migrerende arter.
 10. Beskrivelse af måløkosystemer og  

 ikke-måløkosystemer, der sandsynligvis vil blive berørt.
 11. En sammenligning af recipientorganismens naturlige  

 habitat med det (de) foreslåede udsætningssted(er).
 12. Eventuelle kendte planer om udvikling eller  

 ændringer i brugen af jorden i den pågældende region, som kunne påvirke  

 udsætningens konsekvenser for miljøet.
IV.
OPLYSNINGER ANGÅENDE VEKSELVIRKNINGER MELLEM GMO'er OG MILJØET.
A.
Karakteristik, der påvirker overlevelse, formering og  

 spredning.
1. Biologiske træk, som påvirker overlevelse,  

 formering og spredning 2. Kendte eller forventede miljømæssige forhold, som  

 kan påvirke overlevelse, formering og spredning (vind, vand, jord,  

 temperatur, pH osv.).
 3. Følsomhed over for specifikke stoffer.
B.
Vekselvirkning med miljøet 1. Forventet habitat for GMO'erne.
 2. Undersøgelser af GMO'ernes adfærd og karakteristika  

 samt deres miljømæssige betydning eller effekt, der udføres i simulerede  

 naturlige miljøer, såsom mikrokosmos, vækstkamre, drivhuse osv.
3. Evne til genoverførsel 4. Sandsynligheden for, at en selektion efter  

 udsætningen fører til ekspression af uventede eller uønskede egenskaber i den  

 modificerede organisme.
5. Foranstaltninger anvendt til at sikre og verificere  

 den genetiske stabilitet.
Beskrivelse af genetiske egenskaber, der kan  

 forhindre eller mindske spredning af genetisk materiale.
Metoder til at  

 verificere genetisk stabilitet.
 6. Veje for biologisk spredning, kendte eller  

 potentielle former for vekselvirkning med det spredende stof, herunder  

 indånding, indtagelse, overfladekontakt, under jorden osv.
 7. Beskrivelse af økosystemer, hvortil GMO'erne kunne  

 spredes.
C.
Potentiel miljøpåvirkning 1. Potentiale for ekstraordinær øgning af populationen  

 i miljøet.
2. GMO'ernes konkurrencefordel i forhold til  

 ikke-modificerede recipientorganismer eller forældreorganismer 3. Identifikation og beskrivelse af målorganismerne.
 4. Forventet mekanisme og resultat af vekselvirkning  

 mellem de udsatte GMO'er og målorganismerne.
 5. Identifikation og beskrivelse af  

 ikke-målorganismer, som uforvarende kan blive påvirket.
 6. Sandsynlighed for ændringer i de biologiske  

 vekselvirkninger eller i værtspektret efter udsætningen.
 7. Kendte eller forudsagte virkninger på  

 ikkemålorganismer i miljøet, indvirkning på populationsstørrelsen for  

 konkurrerende organismer, byttedyr, værter, symbionter, rovdyr, parasitter og  

 patogener.
 8. Kendt eller forventet deltagelse i biogeokemiske  

 processer.
 9. Andre potentielt betydningsfulde vekselvirkninger  

 med miljøet.
V.
OPLYSNINGER OM OVERVÅGNING, KONTROL, BEHANDLING AF AFFALD OG  

 BEREDSKABSPLANER A.
Overvågningsteknikker 1. Metoder til sporing af GMO'er og til overvågning af  

 virkningerne.
 2. Overvågningsteknikkernes specificitet (til  

 identifikation af GMO'er, og til at skelne dem fra donor-, recipient- eller i  

 givet fald forældreorganismerne), sensitivitet og pålidelighed.
 3. Teknikker til at opdage overførsel af det indførte  

 genetiske materiale til andre organismer.
 4. Varighed og hyppighed af overvågningen.
B.
Kontrol med udsætningen 1. Metoder og procedurer til at undgå og/eller mindske  

 spredningen af GMO'er ud over udsætningsstedet eller det udvalgte  

 anvendelsesområde.
 2. Metoder og procedurer til at beskytte stedet mod  

 uvedkommende personers indtrængen.
 3. Metoder og procedurer til at forhindre andre  

 organismer i at komme ind på stedet.
C.
Behandling af affald 1. Det fremkomne affalds art.
 2. Den forventede mængde affald.
 3. Eventuelle risici.
 4. Beskrivelse af den påtænkte behandling.
D.
Beredskabsplaner 1. Metoder og procedurer til kontrol af GMO'er i  

 tilfælde af uventet spredning.
 2. Metoder til dekontaminering af de berørte områder,  

 f.eks. udrydning af GMO'er.
 3. Metoder til bortskaffelse eller rengøring af  

 planter, dyr, jord osv., der er blevet eksponeret under eller efter  

 spredning.
 4. Metoder til isolering af det område, der er berørt  

 af spredningen.
 5. Planer for beskyttelse af menneskers sundhed og  

 miljøet i tilfælde af uønskede virkninger.
Bilag 3 Yderligere oplysninger, der skal gives i ansøgningen om markedsføring A.
Ud over de i bilag II anførte oplysninger skal ansøgningen om  

 markedsføring af produkter indeholde følgende oplysninger:
 1. Navn på produktet og navne på GMO'er indeholdt  

 deri.
 2. Navn på fabrikanten eller forhandleren og dennes  

 adresse i De Europæiske Fællesskaber.
 3. Produktets specificitet, nøjagtige  

 brugsbetingelser, herunder i givet fald en beskrivelse af den type miljø  

 og/eller det (de) geografiske område(r) i De Europæiske Fællesskaber, som  

 produktet egner sig for.
 4. Forventet anvendelse: Industri, landbrug,  

 fagbrancher, alment konsum i befolkningen.
B.
Ud over de i punkt A anførte oplysninger skal der i påkommende  

 tilfælde anføres følgende oplysninger:
 1. Foranstaltninger, der skal træffes i tilfælde af  

 udslip eller forkert brug.
 2. Specifikke instruktioner eller anbefalinger  

 angående oplagring og håndtering.
 3. Anslået produktion i og/eller import til De  

 Europæiske Fællesskaber.
4. Foreslået emballering.
Denne skal være  

 hensigtsmæssigt udformet, således at der undgås udslip af GMO'er under  

 oplagring eller på et senere tidspunkt.
5. Foreslået mærkning.
Denne skal i det mindste i  

 sammenfattet form indeholde de oplysninger, der er omhandlet i punkt A.1,  

 A.2, A.3, B.1 og B.2.
Bilag 4 Rådets direktiv af 23. april 1990 om udsætning i miljøet af genetisk  

 modificerede organismer ( 90/220/EØF) (* 2) indeholder følgende  

 bestemmelser om fristen for myndighedernes sagsbehandling:
I.
Udsætning af genetisk modificerede organismer i forsknings- og  

 udviklingsøjemed og i ethvert andet øjemed end markedsføring .
Artikel 6 2. Den kompetente myndighed tager om nødvendigt  

 bemærkninger, som andre medlemsstater har fremsat i overensstemmelse med  

 artikel 9, i betragtning og giver anmelderen et skriftligt svar inden 90 dage  

 efter modtagelsen af anmeldelsen, hvori det til kendegives, enten eller 3. Ved beregning af den 90 dages frist, der nævnes i  

 stk. 2, skal den tid, hvor den kompetente myndighed - afventer yderligere oplysninger, som den måtte have anmodet anmelderen  

 om, eller - foretager en offentlig høring efter artikel 7, ikke medregnes.
Artikel 7 Finder medlemsstaterne det hensigtsmæssigt, kan de høre grupper eller  

 offentligheden om et hvilket som helst aspekt af den planlagte udsætning.
II.
Markedsføring af produkter indeholdende genetisk modificerede  

 organismer .
Artikel 12 2. Senest 90 dage efter anmeldelsens modtagelse skal  

 den kompetente myndighed:
enten eller 3. I tilfælde, der er omhandlet i stk.2, litra a),  

 skal det dossier, der sendes til Kommissionen, indeholde et resume af  

 anmeldelsen samt en erklæring om, på hvilke vilkår de kompetente myndigheder  

 agter at godkende markedsføring af produktet.
 4. Ved beregningen af den 90 dages frist, der nævnes i  

 stk. 2, medregnes ikke tidsrum, hvor den kompetente myndighed afventer  

 yderligere oplysninger, som den måtte have anmodet anmelderen om.
Artikel 13 1. Efter modtagelsen af det i artikel 12, stk. 3,  

 omhandlede dossier videresender Kommissionen straks dette til samtlige  

 medlemsstaters kompetente myndigheder sammen med eventuelle andre  

 oplysninger, som den har indhentet i medfør af dette direktiv, og oplyser den  

 kompetente myndighed, der er ansvarlig for fremsendelsen af dokumentet, om  

 datoen for udsendelsen.
 2. Medmindre en anden medlemsstat inden 60 dage fra  

 den i stk.1 nævnte dato for udsendelse fremsætter indvendinger, skal den  

 kompetente myndighed skriftligt godkende anmeldelsen, så produktet kan  

 markedsføres, og underette de øvrige medlemsstater og kommissionen herom.
 3. Såfremt den kompetente myndighed i en anden  

 medlemsstat fremsætter indvendinger -som skal begrundes-, og det ikke er  

 muligt for de berørte kompetente myndigheder at nå til enighed inden for det  

 i stk.2 nævnte tidsrum, træffer Kommissionen afgørelse efter fremgangsmåden i  

 artikel 21.
 4. Når Kommissionen har truffet positiv afgørelse,  

 skal den kompetente myndighed, der modtog den oprindelige anmeldelse,  

 skriftligt godkende denne, så produktet kan markedsføres, og underrette de  

 øvrige medlemsstater og Kommissionen herom.
Artikel 21 Kommissionen bistås af et udvalg, der består af repræsentanter for  

 medlemsstaterne, og som har Kommissionens repræsentant som formand.
Kommissionens repræsentant forelægger udvalget et udkast til de  

 foranstaltninger, der skal træffes.
Udvalget afgiver en udtalelse om dette  

 udkast inden for en frist, som formanden kan fastsætte under hensyntagen til  

 de pågældende spørgsmåls hastende karakter.
Det udtaler sig med det flertal,  

 som er fastsat i Traktatens artikel 148, stk. 2, for vedtagelse af de  

 afgørelser, som Rådet skal træffe på forslag af Kommissionen.
Under  

 afstemmingen i udvalget tildeles de stemmer, der afgives af  

 repræsentanternefor medlemsstaterne, den vægt, som er fastlagt i nævnte  

 artikel.
Formanden deltager ikke i afstemningen.
 Kommissionen vedtager de påtænkte foranstaltninger, når de er i  

 overensstemmelse med udvalgets udtalelse.
Er de påtænkte foranstaltninger ikke i overensstemmelse med udvalgets  

 udtalelse, eller hvis der ikke er afgivet nogen udtalelse, forelægger  

 Kommissionen straks Rådet et forslag til de foranstaltninger, der skal  

 træffes.
Rådet træffer afgørelse med kvalificeret flertal.
 Har Rådet efter udløbet af en frist på 3 måneder regnet fra forslagets  

 forelæggelse for Rådet, ikke truffet nogen afgørelse, vedtages de forslåede  

 foranstaltninger af Kommissionen.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 90/220, EF-Tidende 1990 L 117, s. 15.
 (* 2) Direktivet er optrykt i sin helhed i EF-Tidende 1990 L 117, s. 15.
