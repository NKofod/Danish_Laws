(Til samtlige kommunalbestyrelser) 1. Indledning Ved lov nr. 436 af 1. juni 1994 er der gennemført en række ændringer i  

 landbrugsloven, jf. lovbekendtgørelse nr. 769 af 24. august 1994.
 Denne vejledning beskriver kommunalbestyrelsernes opgaver i forbindelse  

 med kontrol med overholdelsen af landbrugslovens erhvervelsesbestemmelser og  

 deres deltagelse i kontrollen med overholdelsen af lovens øvrige regler om  

 landbrugsejendommes drift, forpagtning og samdrift m.v.
2. Erhvervelsesreglerne i hovedtræk Efter reglerne i landbrugsloven kan en eller flere personer erhverve  

 adkomst på en landbrugsejendom eller på en anpart i en sådan, når erhververen  

 afgiver erklæring om opfyldelse af lovens erhvervelsesbetingelser, jf. lovens  

 § 16, § 17, stk. 2, § 17a, stk. 1, og § 18a, stk. 1-4. Et selskab kan  

 erhverve adkomst på en landbrugsejendom, når selskabet afgiver erklæring om  

 opfyldelse af erhvervelsesbetingelserne i lovens § 20, stk. 1.
 Erklæringerne skal afgives på et af følgende skemaer:
 - Grønt skema beregnet for personers erhvervelse af en  

 landbrugsejendom.
 - Blåt skema beregnet for selskabers erhvervelse af en  

 landbrugsejendom.
 Desuden findes et skema til uddannelsesattest, der som hovedregel skal  

 anvendes ved erhvervelse af landbrugsejendomme, hvor arealgrænsen på 30 ha  

 overskrides.
 Som supplement til skemaerne er der endvidere to vejledninger:
 - Vejledning om personers erhvervelse af landbrugsejendomme.
 - Vejledning om selskabers erhvervelse af landbrugsejendomme.
Skemaer og vejledning udleveres uden vederlag af kommunerne eller  

 jordbrugskommissionerne, der kan rekvirere materialet hos Statens  

 Information, Infoservice, Postboks 1103, 1009 Kbh.
K. (tlf. 33 37 92 28).
 Kontrollen med overholdelse af de nævnte erhvervelsesbestemmelser udøves  

 ved et samarbejde mellem tinglysningsmyndighederne og kommunerne, jf.  

 bekendtgørelse nr. 771 af 24. august 1994 om dokumentation ved tinglysning af  

 dokumenter vedrørende landbrugsejendomme.
 Kommunen kontrollerer, at de fornødne erklæringer er afgivet, og påtegner  

 skødet herom, inden det kan tinglyses, jf. pkt. 4.
 Tinglysningsdommeren påser, at skødet er påtegnet af kommunen, eller at  

 der er meddelt tilladelse efter landbrugsloven til erhvervelsen.
 Der gælder dog følgende undtagelser, hvor erhververen ikke skal  

 afgive erklæring på de nævnte skemaer:
 3. Særlige regler ved udstykning m.v.
 Erhvervelse af en del (et areal) af en landbrugsejendom forudsætter, at  

 der gennemføres en matrikulær ændring af ejendommen ved udstykning,  

 arealoverførsel m.m.
Ved overførsel af en del af en landbrugsejendom til en anden  

 landbrugsejendom skal ejeren i forbindelse med arealoverførslen afgive  

 erklæring efter reglerne i § 13 i landbrugsloven om, at lovens  

 erhvervelsesbetingelser er opfyldt.
Det er derfor i denne situation ikke  

 nødvendigt at afgive anden erklæring om opfyldelse af lovens  

 erhvervelsesbetingelser.
For så vidt angår forholdet til reglerne i kap.
V i landbrugsloven om  

 erhvervelse af hele landbrugsejendomme er der ved udstykning m.v. tale om to  

 forskellige situationer:
 Erklæringen om personers erhvervelse af en landbrugsejendom kan som  

 udgangspunkt først udfyldes af erhververen og påtegnes af kommunen efter, at  

 de matrikulære forandringer som følge af udstykning m.m. er registreret i  

 matriklen.
 Hvis en erhverver imidlertid ønsker at få et skøde på restejendommen  

 indført i tingbogen, inden de matrikulære forandringer som følge af  

 udstykning m.v. er registreret i matriklen, kan erhververen dog udfylde  

 erklæringsskemaet og få det påtegnet i kommunen, hvis en praktiserende  

 landinspektør afgiver attestation om restejendommens fremtidige areal i  

 skemaet (afsnit 11 i skema for personers erhvervelse af en landbrugsejendom  

 og afsnit 9 i skema for selskabers erhvervelse af en landbrugsejendom).  

 Skødet kan derefter indføres foreløbigt i tingbogen.
4. Kommunens kontrol af erklæringsskemaer 4.1. Almindelige kontrolregler Når et adkomstdokument indleveres til påtegning i henhold til  

 landbrugsloven, påser kommunen, at samtlige erhververe, der er anført i skødet, har afgivet  

 erklæring på hver sit skema, at der ikke er foretaget overstregninger, rettelser eller  

 tilføjelser, der ændrer indholdet af erklæringerne, at der er overensstemmelse mellem arealangivelsen i skemaet og i  

 kommunens ejendomsregister, jf. dog ovenfor pkt. 3 om attestation ved en  

 praktiserende landinspektør om ejendommens areal efter gennemførelse af  

 matrikulære forandringer, at der ikke er åbenlyse fejl i udfyldelsen, og at erklæringsskemaet er underskrevet af erhververen.
4.2. Personers erhvervelse Ved erklæringsskemaet vedrørende personers erhvervelse af en  

 landbrugsejendom påser kommunen endvidere, at alle relevante erklæringer i den pågældende  

 erhvervelsessituation (dvs. inden for skemaets afsnit 3-9) er besvaret  

 bekræftende, at der er vedlagt en af jordbrugskommissionen attesteret og gyldig  

 uddannelsesattest (gyldighed i indtil 6 måneder for så vidt angår kravene i  

 uddannelsesattestens afsnit 2, nr. 4 og 5) ved erhvervelse af en  

 landbrugsejendom, hvor arealgrænsen på 30 ha overskrides (skemaets afsnit 3  

 og 4), og at skemaet er attesteret af jordbrugskommissionen eller af en  

 praktiserende landinspektør om fradragsarealer (skemaets afsnit 12), hvis  

 arealgrænserne på 30 ha eller 70 ha i lovens § 16, stk. 1-3, ønskes fraveget,  

 uden at der søges om dispensation til erhvervelsen.
4.3 Selskabers erhvervelse Ved erklæringsskemaet vedrørende selskabers erhvervelse af en  

 landbrugsejendom påser kommunen ud over det i pkt. 4.1. anførte, at der er givet fornødne oplysninger om selskabet (skemaets afsnit  

 2), herunder at selskabet er registreret i Erhvervs- og Selskabsstyrelsen ved  

 registreringsnummer og selskabsnavn m.v., at alle relevante erklæringer vedrørende den deltager, der  

 opfylder landbrugslovens erhvervelsesbetingelser og kravet om stemmeflertal  

 m.v. i selskabet (skemaets afsnit 3 - 6), er besvaret bekræftende, at der er vedlagt en af jordbrugskommissionen attesteret og gyldig  

 uddannelsesattest (gyldighed i indtil 6 måneder for så vidt angår kravene i  

 uddannelsesattestens afsnit 2, nr. 4 og 5) ved erhvervelse af en  

 landbrugsejendom, hvor arealgrænsen på 30 ha overskrides (skemaets afsnit 6.1  

 og 6.2), og at skemaet er attesteret af jordbrugskommissionen eller af en  

 praktiserende landinspektør om fradragsarealer (skemaets afsnit 10), hvis  

 arealgrænserne på 30 ha eller 70 ha i lovens § 16, stk. 1-3, ønskes fraveget,  

 uden at der søges om dispensation til erhvervelsen.
4.4. Påtegning af adkomstdokumentet Hvis erklæringsskemaet er udfyldt efter ovenstående retningslinier, jf.  

 også fornævnte to vejledninger, påtegner kommunen adkomstdokumentet.
Af  

 påtegningen skal fremgå, at der er afgivet erklæring efter landbrugsloven.
 Påtegning af adkomstdokumentet kan tidligst ske sammen med  

 vurderingspåtegningen.
 I forbindelse med påtegning af adkomstdokumentet udfylder kommunen det  

 sidste afsnit i erklæringsskemaet.
Kopi af erklæringsskemaet med eventuel tilhørende kopi af  

 uddannelsesattest opbevares i kommunen.
Erklæringsskemaer indsendes  

 (sammenhæftet med eventuel uddannelsesattest) såvidt muligt en gang månedligt  

 til Strukturdirektoratet for Landbrug og Fiskeri (Strukturdirektoratet).
 Hvis erklæringsskemaet ikke er korrekt udfyldt, kan kommunen ikke  

 påtegne adkomstdokumentet om, at der er afgivet erklæring efter  

 landbrugsloven.
 Tvivlsspørgsmål kan forelægges jordbrugskommissionen eller  

 Strukturdirektoratet, Sankt Annæ Plads 19, 1250 København K, eventuelt  

 telefonisk (tlf. 33 63 73 00).
5. Efterfølgende kontrol med erhvervelsesbetingelserne Den efterfølgende kontrol af erhvervelsesbetingelser retter sig først og  

 fremmest mod de betingelser, der ikke er opfyldt ved erhvervelsen, men som  

 erhververen skal opfylde efter erhvervelsen.
Bopælskravet skal normalt opfyldes inden 6 måneder efter erhvervelsen, ved  

 arv og familiehandel dog inden 2 år.
Kravet indebærer, at den pågældende rent  

 faktisk skal have fast og varigt ophold på ejendommen og overnatte på denne,  

 medmindre særlige forbigående omstændigheder foreligger.
Den pågældende skal  

 samtidig være tilmeldt kommunens folkeregister som boende på ejendommen,  

 således at denne tjener som hovedbopæl i skattemæssig forstand, jf. § 2, stk.  

 1, i lov om kommunal indkomstskat.
Det er således ikke tilstrækkeligt, at den  

 pågældende alene er tilmeldt kommunens folkeregister som boende på  

 ejendommen.
Kravet om, at erhververen selv skal drive ejendommen, eller at en  

 anpartshaver skal deltage i den daglige drift, skal opfyldes samtidig med  

 bopælskravet.
Kravet indebærer navnlig, at ejendommen eller dens jorder ikke  

 må bortforpagtes.
Bopælskravet og driftskravene skal opfyldes i mindst 8 år fra det  

 tidspunkt, hvor forpligtelsen indtræder.
Der henvises iøvrigt til  

 bekendtgørelse nr. 770 af 24. august 1994 om uddannelseskrav og bopælskrav  

 m.v. i henhold til landbrugsloven.
 Strukturdirektoratet foranlediger i almindelighed gennemført kontrol af  

 bopælskravet ved henvendelse til kommunen på et tidspunkt efter erhvervelsen,  

 hvor kravet skal være opfyldt.
6. Tilsynsopgaver efter landbrugsloven Det påhviler såvel kommunerne som jordbrugskommissionerne i forbindelse  

 med deres arbejde at være opmærksom på, om reglerne i landbrugsloven  

 overholdes, jf. lovens §§ 28, 30, 30 a og 30 b.
 Det gælder således bestemmelserne i lovens §§ 7-8 om landbrugsejendommes  

 drift m.v., herunder reglerne om vedligeholdelse af beboelsesbygninger, drift  

 af jorderne og inddragelse af jorder til andre formål, samt bestemmelserne i  

 bekendtgørelse nr. 776 af 24. august 1994 om transport af husdyrgødning og  

 bekendtgørelse nr. 1147 af 9. december 1994 om husdyrhold og arealkrav for  

 landbrugsejendomme.
 Det gælder også tilsynet med overholdelse af bestemmelserne i lovens §§  

 9-12 om samdrift og forpagtning m.v., herunder navnlig begrænsningerne med  

 hensyn til afstand og antal ejendomme.
 Det gælder endvidere tilsynet med overholdelse af vilkår om fast bopæl,  

 der har været en forudsætning for godkendelse af sammenlægning, supplering  

 eller erhvervelse af landbrugsejendomme, jf. lovens §§ 13-21.
 Da tilsynsopgaverne først og fremmest søges varetaget som et led i  

 kommunernes og jordbrugskommissionernes arbejde, angår kommunernes  

 tilsynsopgaver hovedsagelig opfyldelsen af bopælskravet, tilsyn med  

 beboelses- og driftsbygninger og anvendelse af jorder til  

 ikke-jordbrugsmæssige formål.
 Indberetning om eventuelle overtrædelser af bestemmelser i landbrugsloven  

 skal ske til jordbrugskommissionen.
 7. Ikrafttræden m.v.
 Denne vejledning erstatter cirkulære nr. 112 af 15. august 1989 om  

 kommunalbestyrelsernes medvirken ved administrationen af landbrugsloven.
