Bekendtgørelse om  

 tilbagebetaling af støtte der er ydet til nærmere bestemte  

 offentligt ejede virksomheder I medfør af § 11 a, stk. 4, 2. pkt., i konkurrenceloven,  

 jf. lovbekendtgørelse nr. 687 af 12. juli 2000, fastsættes:
 § 1. Konkurrencerådet kan påbyde, at  

 også offentlig støtte, der er ydet til nærmere bestemte  

 helt eller delvist offentligt ejede virksomheder, der drives i  

 selskabslignende form, skal tilbagebetales.
 § 2. Virksomheder, der drives i selskabslignende  

 form, jf. konkurrencelovens § 11 a, stk. 4, 2. pkt.,  

 omfatter:
 1)	Virksomheder, der er oprettet ved lov, i henhold til lov eller ved  

 aktstykke på finansloven, og som er helt eller delvist offentligt  

 ejede.
 2)	Kommunale fællesskaber, jf. § 60 i lov om kommunernes  

 styrelse.
 3)	Andre virksomheder, der er helt eller delvist offentligt  

 ejede.
 Stk. 2. De i stk. 1 nævnte virksomheder skal  

 være karakteriserede ved en organisationsform, der  

 ledelsesmæssigt og regnskabsmæssigt svarer til selskaber med  

 begrænset ansvar, selvejende institutioner o. lign.
 § 3. Bekendtgørelsen træder i kraft den 1.  

 november 2000.
