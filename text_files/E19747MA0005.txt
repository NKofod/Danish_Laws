Ifølge slutseddel og skøde overdrager et byggeselskab en byggegrund til en  

 køber, idet selskabet samtidig forpligter sig til på grunden at opføre et  

 typehus i overensstemmelse med en mellem parterne indgået aftale.
Byggeriet  

 er ikke påbegyndt ved handlens indgåelse.
Køberen overtager den samlede ejendom efter byggeriets færdiggørelse på en  

 nærmere angivet dato og til en nærmere fastsat pris, hvori er indbefattet de  

 med ejendommens prioritering og salg forbundne omkostninger, herunder kurstab  

 og indskud til kreditforeninger mv samt mæglersalær.
Købesummen er opdelt i  

 et beløb, der udgør værdien af grunden på salgstidspunktet (slutsedlens  

 dato), og et beløb, der vedrører den ved handlen oprettede  

 entreprisekontrakt.
Det er endvidere fastsat, at tilskud for byggeri i  

 henhold til lov om boligbyggeri tilfalder selskabet.
Byggeselskabet udfører ikke selv arbejdsydelser eller  

 projekteringsarbejder ved opførelsen, men indkøber typehuset hos et  

 typehusselskab.
Dette selskab afgiftsberigtiger huset på grundlag af den  

 mellem selskaberne aftalte pris, der svarer til den almindelige  

 prislistepris.
Byggeselskabet skal svare afgift af det leverede byggearbejde.
Da  

 byggeriet ikke er påbegyndt ved handlens indgåelse, skal de for byggeri for  

 fremmed regning fastsatte retningslinier for afgiftsberigtigelse finde  

 anvendelse.
 Dette indebærer, at afgiftsberigtigelsen skal ske på grundlag af den i  

 slutseddel og skøde anførte entreprisesum tillagt det byggeselskabet  

 tilkommende tilskud i henhold til lov om boligbyggeri.
Selskabet vil dog i den afgiftspligtige værdi kunne foretage fradrag for  

 det ved optagelsen af offentlige lån opståede kurstab mv., herunder indskud  

 og vurderingsgebyr vedrørende offentlige lån.
Derimod vil kurstab ved salg af  

 pantebreve, mæglersalær og 2,5 pct salgsafgift ikke kunne fradrages i den  

 afgiftspligtige værdi.
 Afgørelsens sidste afsnit er suppleret/ændret ved Mn.548. Se også Dep.366,  

 Mn.379, Mn.978 og Højesterets dom af 21. oktober 1988.
