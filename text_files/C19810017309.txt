(Kildeskat) Hermed følger eksemplarer af bekendtgørelse nr. 509 af 7. oktober 1981 af  

 lov om opkrævning af indkomst- og formueskat for personer m.v. (Kildeskat). I  

 lovbekendtgørelsen er medtaget de ændringer, som er gennemført ved lov nr.  

 263 af 27. maj 1981, lov nr. 296 af 10. juni 1981 og lov nr. 297 af 10. juni  

 1981.
 I det følgende redegøres for de ændringer, som er gennemført ved lov nr.  

 263 af 27. maj 1981 og lov nr. 297 af 10. juni 1981 (Ændring af  

 lønmodtagerfradraget og fradraget for udgifter til befordring mellem bopæl og  

 arbejdsplads).
 1. I forhold til lovbekendtgørelse nr. 446 af 16.  

 oktober 1980 er følgende bestemmelser ændret:
 2. Ad 1).
 Grænsebeløbet for opkrævning af restskat m.v. sammen med næste års  

 forskudsskat er med virkning fra og med indkomståret 1980 forhøjet fra 3.000  

 kr. til 5.000 kr.
 Forhøjelsen får således første gang virkning for retsskatten for  

 indkomståret 1980. Hvis restskatten for dette indkomstår er mindre end 5.000  

 kr., indregnes beløbet i forskudsskatten for 1982.
 3. Ad 2).
 Det faste lønmodtagerfradrag efter kildeskattelovens § 24, stk. 2, er  

 forhøjet fra 2.000 kr. til 3.200 kr., og fradraget kan efter de nye regler  

 højest udgøre 5 pct. af lønindtægten mod tidligere 20 pct. af dette beløb.
 De nye regler har virkning for indkomståret 1982 og senere indkomstår.
