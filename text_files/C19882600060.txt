(Til indehavere af tilladelse til lokal  

 radiovirksomhed samt de lokale radio- og fjernsynsnævn) 1. Indledning Grundlaget for Lokalradiofondens oprettelse og virksomhed er  lov om  

 Lokalradiofonden (lov nr. 376 af 6. juli 1988).  I henhold til loven har  

 trafik- og kommunikationsministeren udstedt  bekendtgørelse om  

 Lokalradiofonden (bkg. nr. 442 af 26. juli 1988).
 Denne vejledning uddyber bestemmelserne i loven og bekendtgørelsen.
 Fondens adresse er:
2. Hvem kan søge? Fondens formål er at udbetale støtte til lokalradioer, som kan dokumentere  

 at have et begrænset økonomisk grundlag (bkg. § 2). Ved lokalradioer forstås  

 selskaber, foreninger el.lign., der er indehavere af tilladelse til lokal  

 radiovirksomhed.
3. Ansøgningsfrist Støtteperioden er kvartalet.
Efter udløbet af hver støtteperiode kan der  

 inden for en frist på 1 måned og 20 dage søges støtte.
Denne frist falder  

 sammen med fristen for angivelse og betaling af afgift til fonden (se  

 vedrørende den første støtteperiode  pkt. 6. Overgangsbestemmelser).
 Det er en betingelse for at kunne komme i betragtning til støtte for den  

 pågældende periode, at ansøgningen indkommer rettidigt.
 NB!  Den tid, der medgår til at opnå det lokale radionævns  

 attestation af oplysningerne om sendetid (se  pkt. 5.6.),  er  

 indeholdt i fristen.
4. Beregning af støtte Rammen for støtten er de midler, der er til rådighed i Lokalradiofonden,  

 med fradrag af omkostninger til administration m.v.
Midlerne tilvejebringes  

 ved, at lokalradioer betaler en afgift på 10 pct. af deres indtægter.
 Under forudsætning af, at fondens midler er tilstrækkelige, udregnes  

 støtten til den enkelte radio således:
 - Radioens indtægt pr. sendetime udregnes ved hjælp af oplysninger om  

 indtægterne og den samlede sendetid.
 - Indtægten pr. sendetime suppleres op til et fastsat beløb på maksimalt  

 360 kr. for hver sendetime, dog højst 28 timer pr. uge.
 Hvis midlerne i fonden ikke er tilstrækkelige til at supplere de ansøgende  

 radioers indtægter op til det maksimale beløb på 360 kr. pr. sendetime,  

 sænkes dette beløb.
5. Ansøgningsskema Ved ansøgning bruges et særligt skema, som er vedlagt denne vejledning.  

 Skemaet skal udfyldes med følgende oplysninger:
 1. Støtteperiode: Den periode, ansøgningen vedrører,  

 dvs. enten januar, april, juli eller oktober kvartal (se dog vedrørende den  

 første periode  pkt. 6. Overgangsbestemmelser).
 2. Lokalradioens navn og adresse: Disse oplysninger  

 skal svare til den registrering, der er foretaget hos Toldvæsenet.
Girokonto:  Støtten vil blive udbetalt til den girokonto, der  

 opgives.
Hvis radioen ikke har en girokonto, kan udbetalingen ske gennem  

 postanvisning.
 Lokalradioens ansvarlige ledelse:  Oplysningen skal svare til den  

 registrering, der er foretaget hos Toldvæsenet.
3. Lokalradioens indtægter: Der skal her gives  

 oplysning om, dels radioens afgiftsgrundlag i henhold til loven (svarende til  

 den angivelse af afgift, Toldvæsenet modtager fra radioen), dels størrelsen  

 af de eventuelle kontingentindbetalinger, radioen har modtaget, og som er  

 fritaget for afgift.
Tilsammen udgør disse beløb det indtægtsmæssige grundlag  

 for beregningen af radioens indtægter pr. sendetime.
Beløbene angives i hele  

 kroner.
 4. Lokalradioens sendetid: For hver hele uge (syv  

 dage, gående fra mandag til søndag) opgøres radioens sendetid i hele timer.  

 Sendetid på mindre end en hel time medtages ikke (f.eks. opgøres 16,5 timer  

 sendetid som 16 timer). Det angives samtidig, hvilken kalenderuge der er tale  

 om (ugenr. 1 - 52).
Hvad angår de enkelte dage, der kan ligge først eller sidst i en  

 støtteperiode, og som ikke udgør en hel uge, opgives sendetiden pr. dag i  

 hele timer.
For disse enkelte dage kan der udbetales støtte for de første 4  

 timers sendetid pr. dag.
5. Underskrift på lokalradioens vegne: Ansøgningen  

 underskrives af lokalradioens ansvarlige ledelse, som indestår for  

 rigtigheden af de afgivne oplysninger.
Hvis en radio har angivet sin sendetid  

 eller sine indtægter forkert, således at den har modtaget et større beløb i  

 støtte, end den var berettiget til, skal den for meget udbetalte støtte  

 tilbagebetales (jf. bkg. § 7, stk. 5).
 Den, der forsætligt eller groft uagtsomt overtræder disse bestemmelser,  

 straffes med bøde (jf. bkg. § 10).
6. Det lokale radio- og tv-nævns attestation: Før  

 ansøgningsskemaet indsendes, skal radioen sikre sig det lokale radionævns  

 attestation af rigtigheden af oplysningerne om sendetid for den forløbne  

 periode.
Den tid, der medgår hertil, er indeholdt i ansøgningsfristen på 1  

 måned og 20 dage.
6. Overgangsbestemmelser Den første støtteperiode går fra 1. august 1988 til 31. december 1988, og  

 den første ansøgningsfrist er derfor 20. februar 1989. Der er vedlagt et  

 særligt skema til brug ved ansøgning om støtte for denne første periode.
I en startfase på et års varighed kan der ydes støtte inden for en ramme  

 på 20 mio.
Derefter skal udbetalingen af støtte fra Lokalradiofonden dækkes  

 ved hjælp af afgiftsprovenuet.
ANSØGNING OM STØTTE FRA LOKALRADIOFONDEN 1. Støtteperiode: kvartal 19 .
 2. Lokalradioens navn og adresse:
 4. Lokalradioens sendetid:
Sendetiden opgøres i hele timer for hver uge i det forløbne kvartal.
For  

 de enkelte dage, der ligger først og sidst i kvartalet, og som ikke udgør en  

 hel uge (mandag - søndag), opgives dog sendetiden i hele timer pr. dag.
 Sendetiden på enkelte dage i kvartalets begyndelse (mindre end en hel  

 uge):
Sendetiden på enkelte dage i kvartalets slutning (mindre end en hel uge):
 5. Underskrift på lokalradioens vegne.
Undertegnede indestår for rigtigheden af de i ansøgningsskemaet afgivne oplysninger:
 Dato: Underskrift:
 6. Det lokale radio- og tv-nævns attestation:
 Såvidt det er nævnet bekendt, er de afgivne oplysninger om lokalradioens  

 sendetid gennem perioden korrekte.
 På nævnets vegne:
 Dato: Underskrift:
-------------------------------------------------------------------- Ansøgningsfristen er 1 måned og 20 dage efter kvartalets udløb.
Skemaet sendes til: Lokalradiofonden, Tietgensgade 37, 1530 København V.
-------------------------------------------------------------------- ANSØGNING OM STØTTE FRA LOKALRADIOFONDEN 1. Støtteperiode: 1. august - 31. december 1988.
 2. Lokalradioens navn og adresse:
 4. Lokalradioens sendetid:
Sendetiden opgøres i hele timer for hver uge i det forløbne kvartal.
For  

 de enkelte dage, der ligger sidst i perioden, og som ikke udgør en hel uge  

 (mandag - søndag), opgives dog sendetiden i hele timer pr. dag.
Sendetiden for hver hele uge: 1. uge (kalenderuge nr: 31 ): timer 2. uge  

 (kalenderuge nr: 32 ): timer 3. uge (kalenderuge nr: 33 ): timer 4. uge  

 (kalenderuge nr: 34 ): timer 5. uge (kalenderuge nr: 35 ): timer 6. uge  

 (kalenderuge nr: 36 ): timer 7. uge (kalenderuge nr: 37 ): timer 8. uge  

 (kalenderuge nr: 38 ): timer 9. uge (kalenderuge nr: 39 ): timer 10. uge (kalenderuge nr: 40 ): timer 11. uge (kalenderuge nr: 41 ): timer 12. uge (kalenderuge nr: 42 ): timer 13. uge (kalenderuge nr: 43 ): timer 14. uge (kalenderuge nr: 44 ): timer 15. uge (kalenderuge nr: 45 ): timer 16. uge (kalenderuge nr: 46 ): timer 17. uge (kalenderuge nr: 47 ): timer 18. uge (kalenderuge nr: 48 ): timer 19. uge (kalenderuge nr: 49 ): timer 20. uge (kalenderuge nr: 50 ): timer 21. uge (kalenderuge nr: 51 ): timer Sendetiden på enkelte dage i periodens slutning (mindre end en hel uge):
 5. Underskrift på lokalradioens vegne.
 Undertegnede indestår for rigtigheden af de i ansøgningsskemaet afgivne  

 oplysninger:
 Dato: Underskrift:
 6. Det lokale radio- og tv-nævns attestation:
 Såvidt det er nævnet bekendt, er de afgivne oplysninger om lokalradioens  

 sendetid gennem perioden korrekte.
 På nævnets vegne:
 Dato: Underskrift:
-------------------------------------------------------------------- Ansøgningsfristen er den 20. februar 1989.
Skemaet sendes til Lokalradiofonden, Tietgensgade 37, 1530 København V.
