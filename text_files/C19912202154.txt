(Til de højere  

 uddannelsesinstitutioner) Vedlagt følger til videre foranstaltning kopi af Finansministeriets  

 skrivelse af 28. december 1990 og aftale af 27. december 1990 med  

 Akademikernes Centralorganisation om klassificering af/ydelse af tillæg til  

 rektorer og prorektorer ved de højere uddannelsesinstitutioner.
Med venlig hilsen Stefan Stephensen fm.
Bilag 1 Finansministeriets skrivelse af 28. december 1990 til  

 Undervisningsministeriet:
 Hermed fremsendes til videre foranstaltning 5 kopier af aftale af 27.  

 december 1990 mellem Finansministeriet og Akademikernes Centralorganisation  

 (tjenestemandsudvalget) om klassificering af/ydelse af tillæg til rektorer og  

 prorektorer ved de højere uddannelsesinstitutioner under  

 Undervisningsministeriet.
Aftalen vedrører klassificering af stillinger som/ydelse af tillæg til  

 tjenestemænd for varetagelse af ovennævnte hverv.
Aftalen er alene en  

 sammenskrivning af gældende aftaler om aflønning af rektorer og prorektorer.
Der er samtidig opnået enighed med Akademikernes Centralorganisation om  

 aflønning af overenskomstansatte lektorer under varetagelsen af et af de i  

 aftalens § 1 anførte hverv.
Til en overenskomstansat ydes der, så længe  

 hvervet som rektor varetages, følgende løn:
 - løn- og pensionsbidrag/tilskud svarende til overenskomstens sluttrin.
 - plus forskellen mellem tjenestemandslønnen inkl. særlige tillæg og  

 nettolønnen efter overenskomstens sluttrin.
 - plus 15 % af forskellen mellem den pensionsgivende tjenestemandsløn  

 (inkl. procentregulering) og den pensionsgivende overenskomstløn (inkl.  

 procentregulering).
 Det er forudsat, at hidtil ydede tillæg til overenskomstlønnen bortfalder.  

 Endvidere er det forudsat, at perioden som rektor indregnes i den optjente  

 anciennitet efter overenskomsten.
 Varetages de i aftalens § 2 og § 3 nævnte hverv af en overenskomstansat,  

 ydes et tillæg som til tjenestemænd.
 Akademikernes Centralorganisation modtager kopi af dette brev.
Med venlig hilsen Bodil Henriksen Bilag 2 Aftale af 27. december 1990 mellem Finansministeriet og Akademikernes  

 Centralorganisation (tjenestemandsudvalget) om klassificering af ydelse af  

 tillæg til rektorer og prorektorer ved de højere uddannelsesinstitutioner  

 under Undervisningsministeriet.
