Bekendtgørelse om ændring af bekendtgørelse om statsgaranti, garantiprovision og aflønningsprovision i forbindelse med finansiering af almene boliger § 1 I bekendtgørelse nr. 900 af 27. juni 2018 om statsgaranti, garantiprovision og aflønningsprovision i forbindelse med finansiering af almene boliger foretages følgende ændringer:
 1. I § 4, stk. 1, nr. 6, indsættes efter »§ 115, stk. 1-6,«: »almene boliger med tilsagn om støtte efter §§ 91 og 98 a i lov om almene boliger m.v.,«.
 2. I § 7, stk. 1, ændres »§ 91, stk. 6« til: »§ 91, stk. 8« og efter »stk. 2« indsættes: »og stk. 3«.
 3. I § 7, stk. 1, indsættes som 3. pkt.:
»Regaranti fra Landsbyggefonden efter § 91, stk. 9 i lov om almene boliger m.v. skal udstedes med det indhold, som fremgår af bilag 3.« 4. I § 7 indsættes efter stk. 1 som nyt stykke:
»Stk. 2. Lån, hvor en kommune eller region skal stille en garanti for lån i medfør af § 127 og § 91, stk. 8, i lov om almene boliger m.v., er ikke omfattet af betingelserne i stk. 1, hvis garantien beregnes til nul.
Dokumentation for, at garantien på tidspunktet for lånets udstedelse er beregnet til nul fremsendes fra kreditinstituttet til Udbetaling Danmark senest på det tidspunkt, hvor kreditinstituttet gør krav gældende under statsgarantien.« Stk. 2-3 bliver herefter stk. 3-4.
 5. Som bilag 3 indsættes bilag 1 til denne bekendtgørelse.
§ 2 Bekendtgørelsen træder i kraft den 1. januar 2019.
Trafik-, Bygge- og Boligstyrelsen, den 17. december 2018 Carsten Falk Hansen / Mikael Lynnerup Kristensen Bilag 1 »Bilag 3 Regaranti fra Landsbyggefonden [Identifikation af lån med støtte fra Landsbyggefonden efter § 91 i lov om almene boliger m.v.  og kommunal regaranti efter § 91, stk. 8] Landsbyggefonden påtager sig herved at indestå XX      Kommune som kautionist og selvskyldner for halvdelen af det beløb, kommunen måtte komme til at udrede i anledning af ovenstående kommunale garanti.
 Landsbyggefondens forpligtelse efter 1. pkt. er dog begrænset til de midler, der er overført til landsdispositionsfonden, jf. lov om almene boliger mv., § 91, stk. 9.
Regarantiforpligtelsen berøres ikke af et debitorskifte på lånet som følge af, at den pantsatte ejendom overgår til ny ejer.
Det er dog en forudsætning, at ejendommen fortsat anvendes til almene boliger omfattet af lov om almene boliger m.v.
Regarantien er underlagt og skal fortolkes i overensstemmelse med dansk ret.
Eventuelle tvister vedrørende regarantien skal afgøres af de danske domstole.
 Dato:
 . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .
