(Til forstandere ved husholdningskoler) I henhold til § 8, stk. 4, i undervisningsministeriets bekendtgørelse nr.  

 183 af 3. maj 1979 om uddannelse af husholdningsteknikere og  

 husholdningsledere på husholdningsskoler og § 9, stk. 3, i  

 undervisningsministeriets cirkulære af 4. januar 1983 om uddannelse af  

 køkkenledere på husholdningsskoler fastsættes følgende:
 § 1.  Skolens forstander har ansvaret for prøvernes  

 rette forløb.
§ 2.  Det fornødne antal eksemplarer af hver opgave  

 tilsendes skolen fra direktoratet for folkeoplysning, frie grundskoler m.v. i  

 forseglet konvolut.
Hver opgavekonvolut er forsynet med påskrift om  

 prøvetermin, ugedag, dato, klokkeslæt, varighed og eksemplarantal for den  

 pågældende prøve.
Den forseglede opgavekonvolut fremsendes som anbefalet  

 forsendelse.
Stk. 2.  Skolens forstander skal straks efter  

 modtagelsen kontrollere, at tidsangivelsen er i overensstemmelse med den  

 fastsatte prøvedato, og at det på konvolutten anførte antal eksemplarer er  

 tilstrækkeligt, hvorefter opgavekonvolutten anbringes i skolens boks.
Skulle  

 der være indløbet fejl, må skolens forstander straks underrette direktoratet  

 herom.
 Stk. 3.  De enkelte opgavekonvolutter må ikke åbnes før  

 det tidspunkt, der er angivet på dem.
 § 3.  Skolens forstander skal sørge for, at  

 eksaminanderne og de tilsynsførende før prøven er blevet gjort bekendt med  

 bestemmelserne i dette cirkulære.
 Stk. 2.  Skolens forstander har ansvaret for, at  

 eksaminander, tilsynsførende, censorer og eksaminatorer er gjort bekendt med  

 tidspunkterne for prøvernes afholdelse.
 § 4.  Under den skriftlige prøve må ingen andre end de  

 tilsynsførende og forstanderen få adgang til prøvelokalet.
 § 5.  Ved den skriftlige prøve skal der i hvert  

 prøvelokale være mindst 2 tilsynsførende.
Stk. 2.  De tilsynsførende skal så vidt muligt udvælges  

 blandt lærerne ved skolen.
Dog må ingen lærer føre tilsyn med eksaminander,  

 som han/hun har undervist.
Stk. 3.  De tilsynsførende må ikke foretage sig noget,  

 som kan bortlede deres opmærksomhed fra eksaminanderne eller virke  

 forstyrrende for disse som f.eks. læsning, skrivning, håndarbejde eller  

 samtale.
Ingen tilsynførende må meddele nogen eksaminand nogen som helst  

 oplysning vedrørende opgaven.
 § 6.  Lokalet åbnes 10 minutter før det for prøvens  

 begyndelse fastsatte klokkeslæt, og de tilsynsførende skal da være til stede  

 for at anvise eksaminanderne deres pladser.
 Stk. 2.  Eksaminanderne skal i prøvelokalet sidde 2  

 armlængder fra hinanden.
 Stk. 3.  Der må ikke ryges i prøvelokalet.
 § 7.  Eksaminanden medbringer selv skrive- og  

 tegnerekvisitter.
 Stk. 2.  Eleverne må medbringe hjælpemidler i form af  

 bøger, tabeller, notater og regnemaskine uden strimmel.
 Stk. 3.  Ved prøven anvendes gennemskrivningspapir eller  

 skolen kopierer besvarelsen i tilstrækkeligt antal eksemplarer til eleven  

 selv, censorer og eksaminatorer.
§ 8.  Opgavekonvolutten skal af forstanderen være  

 bragt til prøvelokalet inden tidspunktet for prøvens begyndelse.
På det  

 fastsatte tidspunkt åbner forstanderen opgavekonvolutten, hvorefter de  

 tilsynsførende giver hver eksaminand eet eksemplar af opgaven.
Når  

 fordelingen er endt, spørges eksaminanderne, om de alle har fået, hvad de  

 skal have.
De overskydende eksemplarer af opgaven opbevares i lokalet til  

 prøvens afslutning.
 § 9.  Opgaveteksten må ikke bringes uden for lokalet,  

 så længe prøven varer.
Stk. 2.  Ønsker en eksaminand noget, f.eks. viskelæder  

 eller papir, skal han/hun henvende sig derom til en af de tilsynsførende.
Vil  

 en eksaminand henvende sig til en tilsynsførende, må han/hun ved stilfærdigt  

 at give tegn henlede dennes opmærksomhed på sig.
 Stk. 3.  Under prøven må eksaminanderne ikke henvende  

 sig til hinanden ved ord eller tegn.
 Stk. 4.  Eksaminanden skal straks ved udleveringen  

 forsyne forsiden af hvert enkelt stykke af det udleverede papir med sit navn.
 Stk. 5.  Besvarelsen skal udfærdiges med holdbar skrift.
Stk. 6.  Eksaminanden må i reglen ikke forlade lokalet,  

 før han/hun har afleveret sin besvarelse.
Skulle det imidlertid være  

 nødvendigt for ham/hende, må der efter bedste evne sørges for, at tilladelsen  

 ikke misbruges, og han/hun skal ledsages af en af de tilsynsførende.
Mere end  

 een eksaminand ad gangen må ikke - sygdomstilfælde fraregnet - forlade  

 lokalet.
 Stk. 7.  Ved prøven meddeler en af de tilsynsførende 1  

 time, 1/2 time og 10 minutter før prøvetidens udløb eksaminanderne, hvor lang  

 tid der er tilbage.
Stk. 8.  Prøvens varighed må ikke for nogen eksaminands  

 vedkommende udstrækkes ud over den fastsatte tidsgrænse.
Når en eksaminand  

 afleverer sin besvarelse, skal den på forsiden være mærket med navn på skolen  

 og eksaminandens egenhændigt skrevne navn.
 Stk. 9.  Når eksaminanden forlader prøvelokalet,  

 afleveres besvarelsen, eventuelle kladder og noter til de tilsynsførende.
 § 10.  Ved afleveringen skal den tilsynsførende skrive  

 sit navn på besvarelsens forside.
 Stk. 2.  Når alle eksaminander har afleveret besvarelser  

 og kladder, lægger de tilsynsførende besvarelserne og kladderne hver for sig  

 og afleverer dem til skolens forstander sammen med de overskydende  

 eksemplarer af opgaven.
Stk. 3.  Til hver censor lægges et sæt af besvarelserne  

 sammen med en navneliste over eleverne og et eksemplar af opgaven i en stærk  

 konvolut, som lukkes tæt om det indlagte.
Uden på konvolutten noteres skolens  

 navn, prøvens og opgavens art og besvarelsernes antal.
Konvolutten indpakkes  

 solidt og sendes snarest som anbefalet forsendelse.
Der udleveres et sæt kopier af besvarelserne til hver af de lærere, der  

 skal deltage i bedømmelsen.
Kopien til eleven opbevares på skolen.
 Stk. 4.  Ved bedømmelsen tages der alene hensyn til den  

 afleverede besvarelse.
§ 11.  Ved den mundtlige prøve får eksaminanden  

 udleveret et eksemplar til sin skriftlige opgavebesvarelse.
Eksaminanden har  

 ret til under tilsyn at orientere sig i besvarelsen i ca. 15 minutter forud  

 for eksaminationen.
Bestemmelserne i § 5, stk. 2 og 3, finder tilsvarende  

 anvendelse.
 § 12.  Cirkulæret træder i kraft den 1. april 1983.
 Samtidig ophæves undervisningsministeriets cirkulære af 2. december 1982  

 om den praktiske gennemførelse af den afsluttende prøve ved  

 husholdningstekniker- og husholdningslederuddannelserne.
Undervisningsministeriet, Direktoratet for folkeoplysning, frie grundskoler m.v., Den 30. marts 1983.
