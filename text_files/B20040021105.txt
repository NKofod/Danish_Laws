Bekendtgørelse om tilbagebetaling af tilskud samt  

 værdiansættelse af ejendomme til brug for beregning af kondemneringstilskud i  

 henhold til lov om byfornyelse og udvikling af byer I medfør af § 100 i lov nr. 1234 af 27. december 2003 om  

 byfornyelse og udvikling af byer, fastsættes:
Tilbagebetalingsdeklaration § 1.  

  

 Kommunalbestyrelsen skal i tilsagnet om bygningsfornyelse til ejeren, jf. §§  

 10, 24, 37 og 38 i lov om byfornyelse og udvikling af byer, angive  

 ejendommens  

 værdi i handel og vandel før ombygningen, som kommunalbestyrelsen vil lægge  

 til  

 grund ved en eventuel senere beregning af tilbagebetalingsbeløb, jf. § 3.
 § 2.  

  

 På  

 ejendomme, der har modtaget kontant tilskud til dækning af  

 vedligeholdelsesudgifter, jf. §§ 14, 26, 37 og 38 i lov om byfornyelse og  

 udvikling  

 af byer, tinglyser kommunalbestyrelsen, jf. §§ 18 og 29 i samme lov, en  

 deklaration om vilkår for hel eller delvis tilbagebetaling af tilskuddet,  

 såfremt støttede boligers status ændres for så vidt angår anvendelse eller  

 ejerforhold, eller ejendommen afhændes.
 Stk. 2.  

  

 Deklarationen  

 skal angive den i § 1 nævnte værdi af ejendommen.
 Stk. 3.  

  

 Kommunalbestyrelsen fastsætter deklarationens løbetid, som dog højest kan  

 være  

 gældende i 20 år.
 Stk. 4.  

  

 Kommunalbestyrelsen aflyser deklarationen, når der på baggrund af beregning  

 efter § 3 er taget stilling til eller rejst krav om tilbagebetaling af  

 tilskud  

 ved førstkommende statusskift eller førstkommende afhændelse af ejendommen.
§ 3.  

  

 Tilbagebetaling af tilskud, jf. § 2, stk. 1, skal ske i det omfang 1)  

 	  

    

 støttede  

 udlejningsboligers status ændres, hvorved ejendommens værdi forbedres,  

 således  

 at den nye værdi overstiger den oprindeligt fastsatte værdi med tillæg af et  

 beløb, der svarer til ejendomsprisudviklingen for tilsvarende ejendomme i det  

 forløbne tidsrum, eller 2)  

 	  

    

 førstkommende  

 afhændelse af ejendommen sker til en højere pris end den ved støtteudmålingen  

 beregnede leje- eller brugsværdi med tillæg af et beløb, der svarer til  

 ejendomsprisudviklingen i det forløbne tidsrum, således at den nye værdi, ud  

 over hvad der kan henføres til den almindelige ejendomsprisudvikling,  

 overstiger den oprindeligt fastsatte værdi, jf. § 2, stk. 3.
 Stk. 2.  

  

 Ved beregningen  

 efter stk. 1, nr. 1 og 2, tillægges et beløb, som modsvarer prisstigning på  

 ejendommen som følge af yderligere forbedringsarbejder gennemført efter  

 afslutningen af byfornyelsesarbejderne.
 Stk. 3.  

  

 Tilbagebetaling  

 kan kun pålægges den ejer, der har modtaget tilskuddet.
 Stk. 4.  

  

 Fastsættelse af  

 ejendomsprisudviklingen sker på grundlag af statistiske oplysninger fra  

 ToldSkat om salgsprisen for ejendomme af den pågældende art og geografiske  

 beliggenhed.
Værdiansættelse af ejendomme til brug for beregning af  

 kondemneringstilskud § 4.  

  

 Ved  

 opgørelsen af værdien af ejer- og anpartsboliger før ombygning, til brug for  

 beregning af kondemneringstilskud, jf. § 78 i lov om byfornyelse og udvikling  

 af byer, ansættes værdien af det kondemnerede til ejendomsværdien eller det  

 kondemneredes forholdsmæssige værdi af ejendomsværdien ved den seneste  

 almindelige vurdering eller omvurdering, før kondemneringen er foretaget, med  

 fradrag af indestående på udvendige vedligeholdelseskonti, jf. lov om  

 midlertidig regulering af boligforholdene.
Ejendomsværdien forhøjes med  

 værdien  

 af lovlige forbedringer, der er udført på det kondemnerede efter vurderingen,  

 og forhøjes eller nedsættes med et procenttillæg eller -fradrag for den  

 ændring  

 af værdierne, der har fundet sted siden vurderingen.
Procenttillægget eller  

 -fradraget fastsættes af kommunalbestyrelsen på grundlag af statistiske  

 oplysninger fra ToldSkat om salgsprisen for ejendomme af den pågældende art  

 og  

 geografiske beliggenhed.
 § 5.  

  

 Opgørelsen af værdien af andre boliger end de i § 4 nævnte sker efter  

 reglerne  

 i § 78, stk. 5-8, i lov om byfornyelse og udvikling af byer.
 § 6.  

  

 Bekendtgørelsen  

 træder i kraft den 1. april 2004.
