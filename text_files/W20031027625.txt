 Landsskatteretskendelse af 16. oktober 2003 vedr. opgørelse  

 af beregningsgrundlaget for straksfradrag.
 Der klages over, at skattemyndighederne ved opgørelsen af  

 afskrivningsgrundlaget for straksfradrag i forbindelse med opførelse af en  

 tilbygning på en landbrugsejendom ikke har medtaget samtlige sammenbyggede  

 driftsbygninger, men alene en eksisterende løsdriftsstald.
Landsskatterettens  

 afgørelse Ved opgørelsen af beregningsgrundlaget for straksfradrag kan  

 afskrivningsgrundlagene for samtlige sammenbyggede driftsbygninger inkl.  

 gylletank, men ekskl. afskrivningsgrundlag for selvstændigt beliggende  

 maskinhus og garage, medregnes.
Den nærmere opgørelse af straksfradrag og  

 afskrivninger foretages af de stedlige skattemyndigheder.
Sagens oplysninger Klageren har i 1999 og 2000 foretaget en tilbygning af en  

 løsdriftsstald til en stald.
Efter tilbygningen fremtræder de to bygninger  

 trods visse mindre ydre bygningsforskelle indvendig som en stor  

 løsdriftsstald.  

 Den ældre del af den nu sammenbyggede bygning står ved indre gennemgange og  

 porte i forbindelse med en stald, en lade og en foderlade.
Alle disse  

 bygninger  

 anvendes til kvægavl.
Herudover består bygningerne af selvstændigt beliggende  

 maskinhus og garage.
Skatteankenævnets  

 afgørelse Nævnet har begrundet sin afgørelse således:
 Skatteankenævnet finder, at tilbygningen af  

 løsdriftsstalden til den eksisterende stald er væsentlig og kan fungere  

 selvstændig.
 Skatteankenævnet finder, at ungdyrstald, løsdriftsstald,  

 lade, foderlade og gylletank uanset deres fysiske forbindelse gennem  

 indvendige  

 døre, porte og rørforbindelser m.v., hver især kan fungere selvstændigt.  

 Skatteankenævnet har endvidere henset til at malkningen foregår i  

 løsdriftsstalden.
 Skatteankenævnet har ved sin afgørelse henset til de  

 skærpede krav i afskrivningslovens § 18, stk. 2, 3. punktum, hvorefter den  

 eksisterende løsdriftsstald alene kan indgå i beregningsgrundlaget for  

 straksfradraget.
 Da byggeriet er væsentlig og kan fungere selvstændig, finder  

 nævnet, at beregningsgrundlaget for straksfradrag skal opgøres som foretaget  

 af  

 skatteadministrationen til afskrivningsgrundlaget for den oprindelige lade  

 reduceret med afholdte vedligeholdelsesudgifter 535.941 kr.
 Der kan henvises til ligningsvejledningen for 2000 afsnit  

 E.C.4.4.4 og E.C.4.4.4.1 samt afskrivningslovens § 18, stk. 2.
 Straksfradrag kan herefter maksimalt godkendes med:
 5 % af 535.942 kr.
26.797 Reduceret med vedligeholdelse jævnfør afskrivningslovens §  

 18, stk. 2, 2. pkt.
Vedligeholdelse driftsbygninger jævnfør regnskabet -4.872 Vedligeholdelse installationer -9.563 12.362 Tidligere fratrukket straksfradrag 84.756 72.394 Afskrivning på løsdriftsstald efter afskrivningslovens §§  

 14 og 17, kan jævnfør nedenstående godkendes med 5% af 600.853 kr. jævnfør  

 nedenstående 30.043 Tidligere fratrukket afskrivning 28.234 -1.809 Klagerens påstand og  

 argumenter Repræsentanterne påstår, at straksfradraget beregnes på  

 samtlige sammenbyggede bygninger samt gylletank.
Det er til støtte herfor bl.a. anført, at de samlede  

 sammenbyggede bygninger inkl. gylletank fungerer samlet om mælkeproduktionen  

 på  

 ejendommen.
Der kan ikke tages enkeltbygninger ud af produktionen, uden at  

 produktionen, som den er tilrettelagt, vil blive ødelagt.
Der er indre gennemgang mellem bygningerne og der er  

 rørforbindelse over til gylletanken.
Al transport i produktionen med dyr og  

 foder mv. foregår indvendigt, og mælken bliver ledt i rørforbindelse til  

 køletanken.
 Indretningen af produktionen på ejendommen betyder således,  

 at der for de sammenbyggede bygninger er tale om en samlet funktionsmæssig  

 bygningsenhed på ejendommen.
 Som det også fremgår af kendelsen fra skatteankenævnet ,er  

 de enige i den fysiske forbindelse mellem bygningerne og den  

 produktionsmæssige  

 sammenhæng, men har alene truffet afgørelsen ud fra, at de vurderer, at  

 bygningen kan fungere selvstændigt.
Det er ikke afgørende, om en bygning kan fungere  

 selvstændigt.
Det afgørende er, om bygningerne er sammenbygget og rent  

 faktisk  

 fungerer sammen.
Landsskatterettens bemærkninger  

 og begrundelse Efter bestemmelsen i afskrivningslovens § 18, stk. 2, 1.  

 pkt, kan udgifter til ombygning eller forbedring af afskrivningsberettigede  

 bygninger og installationer omfattet af § 15, stk. 2 eller 3, fradrages  

 straks,  

 i det omfang indkomstårets udgift til vedligeholdelse, ombygning og  

 forbedring  

 ikke overstiger 5 % af afskrivningsgrundlaget for den bygning eller  

 installation, som udgifterne vedrører, for året før det indkomstår, hvor  

 udgiften kan fradrages.
Efter bestemmelsens 3. pkt. er det en betingelse, at  

 en  

 tilbygning udgør en naturlig del af den eksisterende bygning.
 Hensigten med ændringen af betingelserne for straksfradrag,  

 der gennemførtes ved den nye afskrivningslov, var ifølge forarbejderne til  

 loven at ændre en ligningspraksis, hvorefter der i forbindelse med en  

 tilbygning eller ombygning ved etablering af såkaldte  

 afskrivningsbroer til  

 en ældre sammenbygget bygningsmasse opnåedes et beregningsgrundlag omfattende  

 afskrivningsgrundlaget for den tidligere etablerede samlede bygningsmasse.
 Derimod var det efter rettens opfattelse ikke hensigten at  

 beskære beregningsgrundlaget i et tilfælde som det foreliggende, hvor  

 tilbygningen efter opførelsen indgår som en integreret del af den bygning,  

 den  

 tilbygges, og hvor denne bygning er forbundet med yderligere sammenbyggede  

 bygninger med indre naturlige gennemgange, der ikke isoleret set kan  

 karakteriseres som afskrivningsbroer mellem de enkelte bygninger.
 Retten finder derfor , at der i det foreliggende tilfælde  

 kan gives medhold i påstanden.
 Den nærmere opgørelse af straksfradrag og afskrivninger  

 foretages af den stedlige skattemyndighed.
