Nr BSF 29 Forslag til folketingsbeslutning om udvidelse af uddannelseskapaciteten på  

 sygeplejeskolerne Fremsat af Berlau (FK) Kurt Frederiksen (FK) Preben Møller Hansen (FK)  

 Jørgen Tved (FK) den 29. oktober 1987 Folketinget pålægger regeringen at sikre en udvidelse af uddannelseskapaciteten på landets sygeplejeskoler, således at der ikke afvises kvalificerede ansøgere.
BEMÆRKNINGER TIL FORSLAGET Det er grotesk, at der i en tid, hvor der er reel mangel på sygeplejersker, afvises kvalificerede ansøgere til sygeplejeuddannelsen.
Der er i dag 2.400 sygeplejerskestillinger, som ikke kan besættes med uddannede sygeplejersker.
En del af disse stillinger besættes med personale uden de nødvendige faglige kvalifikationer.
En forudsætning for udvidelse af uddannelseskapaciteten er, at elevkapaciteten på sygehusene og i den primære sundhedssektor øges, så det øgede antal elever også kan gennemføre praktikuddannelsen.
