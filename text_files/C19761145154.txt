 I samarbejde med Statens Levnedsmiddelinstitut er der udarbejdet tre  

 skemaer, Arrestformular nr. 23, 23 a og 23 b, til brug ved middags- og  

 pålægsplanlægning.
Skemaerne, hvoraf et eksemplar af hvert vedlægges, erstatter  

 forplejningsbog for arresthuse, arrestformular nr. 23, og skal anvendes  

 således:(* 1) Før en 4 ugers periode udfyldes skemaerne i overensstemmelse med den  

 planlagte kostplan.
Rubrikkerne til venstre på blanket nr. 23 og 23 a skal  

 anvendes til afkrydsning, således at man sikrer sig, at den fastsatte  

 hyppighed, hvormed de enkelte grupper af hoved- og biretter skal forekomme i  

 en 4 ugers periode, overholdes.
 Efter udløbet af perioden skal arrestforvareren forneden på skemaerne  

 attestere, at den afsluttede forplejningsperiode har været i overensstemmelse  

 med den på skemaet anførte.
 Skemaerne arkiveres herefter sætvis i et almindeligt ringbind og fungerer  

 således som forplejningsbog.
 Bestilling på skemaerne, der fremstilles i blokke a 50 stk., sendes til  

 Statsfængslet i Nyborg.
 Genpart af denne skrivelse er sendt direkte til arrestforvarerne.
 E.B.
Ejv.
Andersen Samtlige arrestinspektører.
