Formålet med registeret er booking og registrering af røntgenundersøgelser, herunder at søge og reservere tid for en patient til undersøgelse, at få oversigt over reserverede undersøgelser for en patient, at registrere, korrigere eller annullere undersøgelser samt at få oversigt over en patients tidligere foretagne undersøgelser.
Endvidere anvendes registeret til fremstilling af oversigter og statistikker med henblik på administration og styring af røntgenafdelingens virke, samt danner grundlag for den årlige indberetning til Sundhedsstyrelsen.
Personkreds: Registeret må kun indeholde oplysninger om personer, som er henvist til eller har været til undersøgelse på røntgenafdelingen.
 Ikrafttrædelsesdato: 01/09/1990.
