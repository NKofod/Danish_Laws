Fremsat den 21. november 2006 af Rasmus Prehn (S),  

 Poul Andersen (S), Kirsten Brosbøl (S),  

 Magnus Heunicke (S), Martin Lidegaard (RV)  og Poul Henrik Hedeboe (SF) Forslag til folketingsbeslutning om  

 ændring af DSBs WildCard-ordning Folketinget pålægger regeringen at ændre DSBs  

 WildCard-ordning, så den fremover er betinget af, at modtageren er under  

 uddannelse  det være sig i folkeskolen, i en friskole, i en  

 ungdomsuddannelse,  

 i en kort eller mellemlang videregående uddannelse eller som studerende på  

 elev-  

 eller lærlingeløn  og i besiddelse af et gyldigt studiekort, i stedet  

 for som  

 i dag at være aldersbetinget.
Wildcard-rabatten skal træde i kraft i  

 forbindelse med rejser, der krydser kommunegrænserne.
Omlægningen forventes  

 at  

 være provenuneutral.
Bemærkninger til forslaget Beslutningsforslaget er  

 en let revideret genfremsættelse af beslutningsforslag B115 fra  

 folketingsåret  

 2005-06, jf.
Folketingstidende 2005-06, forhandlingerne side 7067 og tillæg A  

 side 1569 og 1571.
Er man mellem 16 og 26  

 år, kan man købe et DSB WildCard, som giver indehaveren 25-50 pct. rabat på  

 togrejser  

 i Danmark. (Der kan læses om ordningen på www.dsb.dk). Dette synes at være en  

 uhensigtsmæssig opdeling, da det eksempelvis kan nævnes, at  

 gennemsnitsalderen  

 for færdiggørelse af studiet for henholdsvis en professionsbachelor og en  

 universitetskandidat er ca. 30 år.
WildCard-ordningen gælder derfor ikke for  

 en  

 meget stor del af de studerende.
Mange af de studerende  

 på de lange og mellemlange uddannelser kommer fra udkantsområderne.
Disse  

 studerende har i høj grad brug for WildCard-ordningen, når de vil besøge  

 familie og venner fra deres hjemegn, eller når de vil deltage i konferencer,  

 seminarer eller andre studieaktiviteter i andre landsdele.
Her kan de ikke  

 gøre  

 brug af andre ordninger som f.eks. rabatten på pendlerkort.
SUen for en studerende  

 på 27 år er ikke højere end for en studerende på 25 år, og derfor virker  

 DSBs  

 opdeling ikke rimelig, heller ikke når man tager i betragtning, at mange  

 25-årige faktisk er færdiguddannede og tjener en god løn.
Denne gruppe har  

 ikke  

 brug for rabatten.
Det ville således være mere rimeligt at ændre  

 WildCard-ordningen til en uddannelsesrabat i stedet for en aldersrabat.
I dag er der 137.000  

 brugere af DSBs WildCard-ordning (ifølge DSBs  

 koncernsekretariat). Hvor mange  

 flere eller færre, der efter ændringen vil benytte ordningen, er svært at  

 sige  

 helt præcist, da DSB ikke registrerer, om deres WildCard-brugere er  

 uddannelsessøgende eller ej.
Det kan derfor blot konstateres, at der i dag er  

 godt 600.000 unge mellem 16 og 26 år, som har mulighed for at erhverve et  

 WildCard.
Som det fremgår af transport- og energiministerens besvarelse af §  

 20-spørgsmål  

  

 S 2371 i folketingsåret  

 2005-06  

, er knap 340.000 af disse studerende.
Samtidig er der i dag  

 ca. 123.000 studerende over 26 år.
Antallet af personer, der potentielt vil  

 kunne erhverve et WildCard, vil ved en ændring af ordningen således falde fra  

 godt 600.000 til ca. 460.000 personer.
Det er usikkert, om ændringen vil  

 medføre en stigning eller et fald i antallet af Wildcard-abonnenter.
Selv om  

 antallet af mulige abonnenter falder, må det forventes, at uddannelsessøgende  

 har et større behov for interregional befordring og dermed denne  

 rabatordning.  

 Dette skyldes, at uddannelsessøgende i højere grad end andre unge har behov  

 for  

 at flytte over større afstande fra deres oprindelsesområde.
Da forslaget er  

 provenuneutralt, vil en øget tilgang til ordningen formentlig kræve en  

 prisstigning på 25 til 35 kroner om året (et WildCard koster i dag 175 kr. om  

 året), såfremt den ekstra tilgang ikke dækkes af øget billetsalg.
Da WildCard-rabatten  

 først træder i kraft, når man krydser amtsgrænser, skal der med  

 kommunalreformen  

 under alle omstændigheder ske en omlægning.
Med kommunalreformen, der  

 reducerer  

 antallet af kommuner til 98, finder forslagsstillerne, at kommunerne generelt  

 har opnået en sådan størrelse, at man kan bruge disse som grænser for  

 rabatordningen.
DSB har frabedt sig at  

 ændre ordningen med den begrundelse, at den nuværende ordning er lettere at  

 administrere.  

 Dette argument finder forslagsstillerne dog ikke tilfredsstillende, da  

 uddannelsesrabatter er udbredt i mange offentlige og private virksomheder.  

 Der  

 findes f.eks. en uddannelsesrabat på busrejser hos DSBs konkurrent  

 Abildskou  

 A/S, hvor man kan opnå rabat på rejsen mod forevisning af gyldigt studiekort,  

 jf.  

 www.abildskou.dk.
Det foreslås, at man med omlægningen på samme måde skal  

 kunne  

 modtage et DSB WildCard mod fremvisning af gyldigt studiekort  

 (uddannelsessøgende og lærlinge kan få studiekort; lærlinge modtager det dog  

 ikke automatisk således som studerende på øvrige uddannelsesinstitutioner).
Grundlæggende vil  

 uddannelsesrabat på togrejser betyde en forbedret interregional mobilitet hos  

 de uddannelsessøgende.
I dag er uddannelsessøgende som lavindkomstgruppe  

 dårligt stillet, når den uddannelsessøgende fylder 26 år.
Med universitetsloven  

 af 2003 blev en opdeling af universitetsuddannelser i en bachelor- og en  

 kandidatdel gennemført.
Det har sikret en større fleksibilitet for studerende  

 til at sammensætte deres uddannelse og kombinere de bedst egnede  

 studieforløb.  

 En øget mobilitet vil give den enkelte studerende et grundlag for at vælge  

 mellem de forskellige universiteters udbud.
Således vil det være muligt at  

 følge en kandidatuddannelse i en anden by, hvor studieforløbet måtte være  

 bedre  

 eller mere passende for den studerendes uddannelsesvalg.
Mange  

 uddannelsessøgende kan desuden have stor faglig gavn af at deltage i  

 konferencer på uddannelsesinstitutioner, som ligger i en anden by end den  

 studerendes egen uddannelsesinstitution.
For universitetsstuderende er det  

 især  

 på kandidatdelen, dette er muligt.
Mange studerende på kandidatdelen er  

 imidlertid over 26 år, og de har ikke det økonomiske råderum til at foretage  

 disse rejser, da de skal betale fuld pris for deres togrejser.
Dette hindrer  

 derfor de studerende i at deltage i faglige konferencer og undervisning på  

 andre af landets universiteter, på forskningsinstitutioner, i organisationer  

 el.lign.
Der vil uden tvivl  

 komme flere brugere af den kollektive trafik, hvis dette beslutningsforslag  

 gennemføres.  

  

 Tal fra transportvaneundersøgelsen  

  

 viser, at antallet af brugere af den kollektive trafik halveres fra de 19-24  

 årige til de 25-29 årige.
Ved at lavindkomstdelen af den sidstnævnte gruppe  

 gives mulighed for at få rabat på togrejser, vil denne have større økonomisk  

 mulighed for at benytte den kollektive trafik og derved give en bedre  

 udnyttelse af samfundets investering i den kollektive trafik.
Skriftlig fremsættelse Rasmus Prehn  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af DSBs WildCard-ordning.
(Beslutningsforslag nr.
B 47).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
