Cirkulære  

 om forretningsorden for Innovationsudvalget for tilskud til innovation,  

 forskning og udvikling m.v. i forarbejdning og forædling af jordbrugs- og  

 fiskeriprodukter og det rådgivende udvalg for tilskud til fremme af  

 innovation,  

 forskning og udvikling m.v. i det primære jordbrug (Det Rådgivende Udvalg) I henhold til § 9, stk. 1 og § 4, stk. 6, i lov nr. 421 af  

 31. maj 2000 om tilskud til fremme af innovation, forskning og udvikling m.v.  

 i  

 fødevare-, jordbrugs- og fiskerisektoren (innovationsloven), som ændret bl.a.  

 ved lov nr. 381 af 3. maj 2006 fastsættes følgende forretningsorden for de i  

 medfør af lovens § 4, stk. 1 og § 7, stk. 1 nedsatte udvalg:
 § 1.  

  

 Direktoratet for FødevareErhverv er sekretariat for udvalgene.
 § 2.  

  

 Formanden for de respektive udvalg indkalder til udvalgsmøder.
Stk. 2.  

  

 Senest ved  

 udgangen af december måned fastsætter hvert af udvalgene mødedatoer for det  

 kommende år.
Mødedatoerne offentliggøres på Direktoratet for FødevareErhvervs  

 hjemmeside.
 Stk. 3.  

  

 Formanden  

 fastsætter mødevarslet.
 Stk. 4.  

  

 Der skal  

 endvidere indkaldes til møde, hvis formanden eller sekretariatet eller mindst  

 3  

 medlemmer af et udvalg anmoder herom.
Stk. 5.  

  

 Mødeindkaldelsen  

 skal være vedlagt en dagsorden med angivelse af de emner og  

 projektansøgninger,  

 der forventes behandlet.
Formanden beslutter hvilke bilag, der skal være  

 vedlagt dagsordenen.
 § 3.  

  

 Et  

 udvalg er beslutningsdygtigt, når mindst halvdelen af udvalgets medlemmer  

 eller  

 disses suppleanter er til stede.
 Stk. 2.  

  

 Beslutning  

 træffes ved simpelt flertal.
 Stk. 3.  

  

 I tilfælde, hvor  

 stemmerne står lige, er formandens stemme afgørende.
§ 4.  

  

 Der  

 udarbejdes referat af hvert udvalgsmøde.
Et mindretal kan kræve sin holdning  

 optaget i mødereferatet.
 § 5.  

  

 Innovationsudvalget kan ved enstemmighed fastsætte retningslinier for i  

 hvilke  

 sager, formanden kan træffe beslutning på udvalgets vegne, jf. lovens § 9,  

 stk.  

 2.
 Stk. 2.  

  

 Et udvalg kan  

 ved enstemmighed fastsætte retningslinier for, at sager under en nærmere  

 angivet beløbsgrænse behandles efter en forenklet forelæggelsesprocedure som  

 efterretningssager.
 § 6.  

  

 Alle, der deltager i udvalgets arbejde, er underkastet reglerne i  

 forvaltningslovens kapitel 8 om tavshedspligt og habilitet.
Stk. 2.  

  

 Formanden er  

 bemyndiget til efter indstilling fra sekretariatet at beslutte, at en  

 ansøgning  

 og/eller vedlagte bilag helt eller delvist ikke udsendes til et medlem,  

 såfremt  

 der ud fra en konkret vurdering skønnes at være risiko for, at medlemmet ikke  

 er uvildigt.
Det respektive udvalg træffer på det efterfølgende møde  

 beslutning  

 om medlemmets habilitet.
 § 7.  

  

 Innovationsudvalget fastlægger en strategi for udvalgenes behandling af  

 projektansøgninger under hele innovationslovens område.
 Stk. 2.  

  

 I forbindelse  

 med fastlæggelsen af strategier skal Det Rådgivende Udvalg have mulighed for  

 at  

 udtale sig.
 Stk. 3.  

  

 Det Økologiske  

 Fødevareråd skal gives mulighed for at udtale sig, hvis Innovationsudvalgets  

 forslag til strategier er relevant for økologisektoren.
 § 8.  

  

 Innovationsudvalget og Det Rådgivende Udvalg afholder fælles møder, når  

 formændene finder, der er et behov.
 § 9.  

  

 Forinden Innovationsudvalget kan træffe afgørelse om tilskud til de i lovens  

 §  

 7, stk. 2 nævnte integrerede projekter, der vedrører projekter, der omfatter  

 både projekt under lovens kapitel 2 og lovens kapitel 4, skal Det Rådgivende  

 Udvalg have haft lejlighed til at udtale sig om den del af projektet, som  

 angår  

 kapitel 2.
 Stk. 2.  

  

 Det Rådgivende  

 Udvalg afholder så vidt muligt sine møder forud for møderne i  

 Innovationsudvalget.
 § 10.  

  

 Sekretariatet drager omsorg for, at de i § 7, stk. 2 og 3 samt § 9 nævnte  

 udtalelser gennemføres og forelægges Innovationsudvalget.
§ 11.  

  

 Innovationsudvalget rådgiver ministeren om forslag til temaer, som udvalget  

 finder vil være relevante at udmelde for det kommende finansår.
Rådgivningen  

 kan ske løbende.
 Stk. 2.  

  

 I den  

 forbindelse indhenter Innovationsudvalget faglig rådgivning fra Det  

 Rådgivende  

 Udvalg angående temaer, der vedrører forskning og udvikling i det primære  

 jordbrug og fra Det Økologiske Fødevareråd vedrørende temaer, der er  

 relevante  

 for økologisektoren.
Stk. 3.  

  

 Sekretariatet  

 sender samtlige projektansøgninger, der indkommer under et tema, til Det  

 Rådgivende Udvalg til udtalelse.
Udvalgets udtalelser indgår i  

 Innovationsudvalgets behandling af ansøgningerne.
Innovationsudvalget træffer  

 afgørelse om tilskud samt om tilskuddets størrelse.
Stk. 4.  

  

 Projektansøgninger, der vedrører temaer, og som er relevant for  

 økologisektoren, sendes til Det Økologiske Fødevareråd til udtalelse.
Rådets  

 udtalelse indgår i Innovationsudvalgets behandling af ansøgningerne, jf. stk.  

 3.
 § 12.  

  

 Sekretariatet forbereder forelæggelsen af projektansøgninger og andre sager,  

 der skal behandles af udvalgene.
 Stk. 2.  

  

 Sekretariatet  

 indhenter en udtalelse fra Det Økologiske Fødevareråd i forbindelse med  

 projektansøgninger,  

 der vedrører fremme af særlige økologiske projekter, samt projektansøgninger  

 under lovens kapitel 2 og 4, hvis projektet er relevant for økologisektoren.  

 Sekretariatet drager omsorg for, at udtalelserne forelægges henholdsvis  

 Innovationsudvalget og Det Rådgivende Udvalg.
 § 13.  

  

 Cirkulære nr. 12254 af 31. august 2001 om forretningsorden for  

 Innovationsudvalget for tilskud til innovation, forskning og udvikling m.v. i  

 forarbejdning og forædling af jordbrugs- og fiskeriprodukter, cirkulære nr.  

 12255 af 31. august 2001 om forretningsorden for det rådgivende udvalg for  

 tilskud til fremme af innovation, forskning og udvikling m.v. i det primære  

 jordbrug samt cirkulære nr. 12256 af 31. august 2001 om forretningsorden for  

 det rådgivende udvalg for fiskeri ophæves.
