Bekendtgørelse om Arbejdsmarkedets  

 Tillægspension om beregning af ægtefælleydelse og  

 børneydelse i forbindelse med dødsfald I medfør af § 14 a, stk. 2, i lov om Arbejdsmarkedets  

 Tillægspension, jf. lovbekendtgørelse nr. 752 af 20. oktober  

 1998, fastsætter arbejdsministeren efter indstilling fra bestyrelsen  

 for Arbejdsmarkedets Tillægspension følgende regler for  

 beregning og udbetaling af engangsbeløb til efterlevende  

 ægtefælle og børn efter lovens §§ 11, 11 a, 12 og 13:
§ 1. Engangsbeløb efter lovens §§ 11 og 11  

 a beregnes på grundlag af den pensionsret, som det afdøde medlem  

 har optjent ret til ved dødsfaldet.
ATP modtager kun oplysning fra  

 Told- og Skattestyrelsen om indbetaling af bidrag én gang om  

 året.
For den periode, for hvilken ATP endnu ikke har modtaget  

 bidragsoplysningerne fra Told- og Skattestyrelsen, tillægger ATP ved  

 beregning af engangsbeløbene det afdøde medlem pensionsret  

 svarende til fuldt ATP-bidrag efter lovens § 15, stk. 1, multipliceret med en  

 faktor, der fastsættes af bestyrelsen for Arbejdsmarkedets  

 Tillægspension.
Efterfølgende regulering af  

 engangsbeløbene sker kun i tilfælde, hvor det senere fra Told-  

 og Skattestyrelsen oplyses, at der faktisk er indberettet et højere  

 bidrag.
ATP udbetaler uopfordret reguleringer, når den berettigede er i  

 live, og når reguleringen overstiger en beløbsgrænse, som  

 fastsættes af bestyrelsen for Arbejdsmarkedets Tillægspension.  

 Efter anmodning fra den berettigede udbetales også reguleringer, der  

 ligger under den af bestyrelsen fastsatte beløbsgrænse, samt  

 reguleringer til den berettigedes dødsbo.
 § 2. Engangsbeløb efter §§ 12 og 13  

 udgør den kapitaliserede værdi af en pensionsydelse, der fra den  

 efterlevende ægtefælles fyldte 67. år, beregnes under  

 hensyn til størrelsen af pågældendes egenpension, jf.  

 lovens § 12, stk. 4 og § 13, stk. 5.
Stk. 2. Er den efterlevende ægtefælle ikke  

 fyldt 67 år ved dødsfaldet, eller har ATP endnu ikke modtaget  

 bidragsoplysninger for tiden indtil pågældendes fyldte 67.  

 år, fastsættes egenpensionen på dette tidspunkt på  

 grundlag af registrerede og forventede bidrag.
Det forventede bidrag beregnes  

 på grundlag af gennemsnittet af bidragsindbetalingerne i de sidste 3  

 år forud for dødsfaldet, hvor bidragsoplysninger er modtaget fra  

 Told- og Skattestyrelsen, for hvert år dog højst et beløb  

 svarende til det af bestyrelsen for Arbejdsmarkedets Tillægspension  

 efter lovens § 15, stk. 1, fastsatte bidrag.
Er efterlevende ikke fyldt 19  

 år, afkortes perioden.
Fra det fyldte 60. år eller fra  

 dødsfaldet, såfremt det indtræder efter dette tidspunkt,  

 aftrappes det forventede årlige bidrag lineært indtil det fyldte  

 67. år.
§ 3. Engangsbeløbet efter § 12 beregnes  

 på grundlag af den pensionsret, det afdøde medlem havde  

 opnået den 1. juli 1992, beregnet på grundlag af de indtil da  

 indbetalte bidrag.
Til brug ved denne beregning fordeles det for  

 kalenderåret 1992 fra Told- og Skattestyrelsen indberettede bidrag  

 forholdsmæssigt på 1. og 2. halvår af 1992.
§ 4. Bekendtgørelsen træder i kraft  

 den 13. januar 1999 og finder anvendelse ved beregning og udbetaling af  

 engangsbeløb, når et medlem af tillægspensionsordningen  

 dør den 1. januar 1999 eller senere.
For udbetalinger efter lovens §  

 13, stk. 2, finder bekendtgørelsen anvendelse, når den  

 efterlevende ægtefælle er født den 1. januar 1937 eller  

 senere.
 Stk. 2. Samtidig ophæves bekendtgørelse nr. 862 af 26.  

 september 1996.
