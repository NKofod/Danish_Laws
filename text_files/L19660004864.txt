 Ved kgl. resolution af 14. maj 1966 har Danmark ratificeret den under 8.  

 december 1965 i Oslo undertegnede overenskomst mellem Danmark og Norge om  

 afgrænsningen af den kontinentale sokkel mellem Danmark og Norge.
 Overenskomstens ordlyd er som følger:
 OVERENSKOMST OM AFGRÆNSNINGEN AF DEN KONTINENTALE SOKKEL MELLEM DANMARK OG  

 NORGE.
 Regeringen i Kongeriget Danmark og regeringen i Kongeriget Norge, som har  

 besluttet at fastlægge den fælles grænse mellem de dele af den kontinentale  

 sokkel, hvorover Danmark, respektive Norge udøver højhedsret, for så vidt  

 angår udforskning og udnyttelse af naturforekomster, er blevet enige om  

 følgende:
 Artikel 1.
 Grænsen mellem den del af den kontinentale sokkel, hvorover henholdsvis  

 Danmark og Norge udøver højhedsret, skal være den midterlinie, som i ethvert  

 punkt ligger lige langt fra de nærmeste punkter på de basislinier, hvorfra  

 bredden af de kontraherende parters ydre territorialfarvand måles.
 Artikel 2.
 I en hensigtsmæssig udførelse af det i artikel 1 nævnte princip trækkes  

 grænsen som rette linier (kompaslinier) gennem følgende punkter i den angivne  

 rækkefølge:
De geografiske koordinater, som er nævnt overfor, refererer sig til  

 vedføjede norske søkort nr. 301, udgave 1941, trykt i november 1963, på  

 hvilket grænselinien er indtegnet.
Kortet udgør en integrerende del af  

 nærværende overenskomst.
 Artikel 3.
 Endepunkterne for den dansk-norske grænselinie er de punkter, hvor linien  

 møder grænselinien for andre staters dele af den kontinentale sokkel.
 De kontraherende parter har til hensigt, om fornødent, endeligt at  

 fastlægge disse punkter efter konsultation med vedkommende tredieland.
 Artikel 4.
 Såfremt det konstateres, at naturforekomster på havbunden eller i dennes  

 undergrund strækker sig på begge sider af grænsen mellem de kontraherende  

 parters sokkelområde, således at forekomster, som findes på den ene parts  

 område, helt eller delvis vil kunne udvindes fra den anden parts område, vil  

 der efter begæring af den ene af de kontraherende parter være at træffe  

 aftale om de pågældende naturforekomsters udnyttelse.
 Artikel 5.
 Nærværende overenskomst er affattet i to originaleksemplarer i en dansk og  

 en norsk tekst, som har samme gyldighed.
 Overenskomsten skal ratificeres, og udveksling af  

 ratifikationsinstrumenterne skal finde sted i København.
 Overenskomsten træder i kraft den dag, da ratifikationsinstrumenterne  

 udveksles.
 Oslo, den 8. december 1965.
 For Kongeriget Danmarks regering:
 John Knox.
 For Kongeriget Norges regering:
John Lyng Ratifikationsinstrumenterne er blevet udvekslet i København den 22. juni  

 1966, hvorefter overenskomsten er trådt i kraft.
 Udenrigsministeriet, den 11. juli 1966.
J.
O.
Krag.
 Bilag til overenskomst af 8. december 1965 om afgrænsningen af den  

 kontinentale sokkel mellem Danmark og Norge.
