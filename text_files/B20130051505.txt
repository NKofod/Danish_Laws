Bekendtgørelse om ophævelse af bekendtgørelse om energimærkning og oplysningspligt vedrørende tørretumblere til husholdningsbrug § 1. Bekendtgørelse nr. 319 af 7. maj 2002 om energimærkning og oplysningspligt vedrørende tørretumblere til husholdningsbrug ophæves.
 § 2. Kapitel 1-3 i bekendtgørelse nr. 319 af 7. maj 2002 finder fortsat anvendelse på husholdningstørretumblere, der er bragt i omsætning før den 29. maj 2013. Dette gælder dog ikke for husholdningstørretumblere, som er bragt i omsætning eller udbudt til salg, leje eller leje med køberet før den 29. maj 2013, og som overholder bestemmelserne i forordning (EU) Nr. 392/2012 af 1. marts 2012 om udbygning af Europa-Parlamentets og Rådets direktiv 2010/30/EU for så vidt angår energimærkning af husholdningstørretumblere, som berigtiget den 9. maj 2012.
 § 3. Bekendtgørelsen træder i kraft den 29. maj 2013.
