Ændringsforslag stillet den 23. oktober 2019 uden for betænkningen Ændringsforslag til 2. behandling af Forslag til lov om ændring af lov om dansk indfødsret og udlændingeloven (Fratagelse af statsborgerskab fra fremmedkrigere m.v.) [af udlændinge- og integrationsministeren (Mattias Tesfaye)]:
Til titlen Af Andreas Steenberg (RV):
 7) Titlen affattes således:
»Forslag til Lov om ændring af retsplejeloven (Domstolsfrakendelse af statsborgerskab til fremmedkrigere m.v.)«.
[Konsekvensændring] Til § 1 8) Paragraffen udgår.
[Konsekvensændring] Til § 2 9) Paragraffen udgår.
[Konsekvensændring] Ny paragraf 10) Efter § 2 indsættes:
»§ 01 I retsplejeloven, jf. lovbekendtgørelse nr. 938 af 10. september 2019, foretages følgende ændringer:
 1. I § 855, stk. 3, nr. 3, indsættes efter »konfiskation,«: »frakendelse af statsborgerskab,«.
2. I § 855, stk. 3, nr. 4, indsættes efter »konfiskation,«: »frakendelse af statsborgerskab,«.« [Domstolsfrakendelse af statsborgerskab in absentia] Til § 3 11) Stk. 3 udgår.
[Konsekvensændring] Bemærkninger Til nr. 7-11 Ad ændringsforslag nr. 10 Ad § 01, nr. 1 Ændringen indebærer, at en hovedforhandling i en straffesag, hvis anklagemyndigheden fremsætter begæring herom og retten ikke finder tiltaltes tilstedeværelse nødvendig, skal fremmes til dom i tiltaltes fravær, når der under sagen alene er spørgsmål om ubetinget fængselsstraf i 1 år eller derunder, konfiskation, frakendelse af statsborgerskab, udvisning, rettighedsfrakendelse eller erstatning og tiltalte har givet samtykke til gennemførelse af hovedforhandlingen.
 En straffesag mod en tiltalt, der har udsigt til at blive idømt en fængselsstraf på 1 år eller derunder og frakendelse af sit statsborgerskab, og som har givet samtykke til gennemførelse af hovedforhandlingen, vil således med lovforslaget kunne fremmes, uden at den tiltalte er til stede under sagen.
Ad § 01, nr. 2 Ændringen indebærer, at en hovedforhandling i en straffesag, hvis anklagemyndigheden fremsætter begæring herom og retten ikke finder tiltaltes tilstedeværelse nødvendig, skal fremmes til dom i tiltaltes fravær, når tiltalte ikke idømmes højere straf end ubetinget fængsel i 6 måneder eller andre retsfølger end konfiskation, frakendelse af statsborgerskab, udvisning, førerretsfrakendelse eller erstatning.
 Hvis den tiltalte ikke har givet samtykke, er det dog et krav for at fremme sagen, at den tiltalte har været lovligt indkaldt til hovedforhandlingen, og at det af indkaldelsen fremgår, at udeblivelse uden oplyst lovligt forfald kan medføre, at tiltalte dømmes for de forhold, som tiltalen angår, jf. § 855, stk. 4, som ikke foreslås ændret med lovforslaget.
 Øvrige ændringer i ændringsforslag nr. 7-9 og 11 er konsekvensændringer.
