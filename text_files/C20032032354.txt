Skrivelse  

 om redskaber til styring af indsatsen vedrørende udsatte børn og unge (Til samtlige KL-kommuner) Som opfølgning på økonomiaftalen mellem KL og regeringen for  

 2004 udsender Socialministeriet hermed: »Redskaber til styring af indsatsen  

 vedrørende udsatte børn og unge«.
Socialministeriet, den 22. december  

 2003 Henriette Kjær /Birgitte Olesen Bilag 1 1. Indledning Igennem en årrække er udgifterne forbundet med udsatte børn og  

 unge steget markant, og området er derfor kendetegnet ved meget høje årlige  

 vækstrater.
I årene 1998-2002 har den gennemsnitlige årlige vækst været 7  

 pct.  

 Samtidigt er antallet af anbragte børn og unge steget med godt 2.200 fra 1998  

 til 2002. Danmark er det land, der anbringer flest børn i Norden.  

1) Hvis udviklingen fortsætter, vil udgifterne til udsatte børn og  

 unge i 2010 overstige de samlede udgifter til dagpasning.
På denne baggrund er der enighed om, at udgiftsvæksten på  

 området for udsatte børn og unge skal begrænses.
Dette har kommunerne levet  

 op  

 til i budgetterne for 2004, hvor vækstraten er reduceret sammenholdt med de  

 foregående års udvikling.
At begrænse udgiftsvæksten kræver imidlertid en  

 forbedret økonomisk og faglig styring af området med henblik på at vælge det  

 bedste og billigste relevante tilbud.
Det fremgår af kommuneaftalen for 2004, at regeringen og KL  

 forpligter sig til at bakke klart og synligt op om kommunens bestræbelser på  

 at  

 målrette indsatsen og dæmpe udgiftsvæksten.
Der er i den forbindelse enighed  

 om, at enhedsudgifterne og anbringelsesfrekvensen bør nedbringes.
 I det følgende angives en række redskaber til, hvordan  

 kommunerne inden for lovgivningens rammer kan styre udgifterne til udsatte  

 børn  

 og unge.
2. Metoderne i indsatsen fastlægges lokalt Lovgivningen vedrørende udsatte børn og unge findes i  

 serviceloven.
Heraf fremgår det, at formålet med at yde støtte til udsatte  

 børn  

 og unge er at skabe de bedst mulige opvækstvilkår, så de udsatte børn og unge  

 på trods af deres individuelle vanskeligheder kan opnå de samme muligheder  

 for  

 personlig udfoldelse, udvikling og sundhed som deres jævnaldrende.
Kommunens  

 indsats skal således fastlægges i overensstemmelse med disse målsætninger.
Serviceloven er en rammelov.
Dermed giver den rum for, at  

 børnene og de unges situationer er vidt forskellige og kræver vidt  

 forskellige  

 indsatser.
Lovgivningen anviser altså ingen konkrete indsatser, og de  

 metoder,  

 der anvendes, skal fastlægges lokalt.
Det er således en kommunal opgave at  

 fastlægge en metode i hver enkelt sag for, hvordan hvert barn eller ung, der  

 falder inden for lovgivningens  

  

 rammer, skal behandles.
Kommunalbestyrelsen bestemmer hvilke metoder, der  

 skal prioriteres i arbejdet med sårbare børn og unge.
Ved fastlæggelse af metoderne skal det sikres, at der i forbindelse med alle  

 overvejelser anlægges økonomiske betragtninger.
Det indebærer, at man altid  

 skal overveje, om løsningen af de opgaver, man er forpligtet til, sker på den  

 mest økonomiske måde.
Kommunerne er ofte forpligtet til en indsats i henhold til serviceloven, men  

 der er også opgaver, som kommunerne kan vælge at løfte, selv om de ikke er  

 forpligtet hertil.
Med andre ord står kommunerne over for en række »kan«- og  

 »skal«-opgaver.
Det ligger i ordene, at kommunerne er frit stillede, når det  

 kommer til indholdet og omfanget af de »kan«-opgaver, de påtager sig, mens de  

 er forpligtede til en indsats på »skal«-opgaverne.  

    

  

 Hvilke metoder, der skal prioriteres i »skal«-opgaverne,  

 bestemmes af kommunalbestyrelsen.
Kommunen har således betydelige frihedsgrader.
Disse frihedsgrader  

 gælder ikke i forhold til valg af mål  der skal skabes de bedst mulige  

 opvækstvilkår  men der er en mulighed for - endda en pligt til   

 at vælge den  

 mest økonomiske måde at løse de individuelle vanskeligheder på - både når det  

 gælder »kan«- og »skal«-opgaver.
Som et eksempel på opgaver, som nogle kommuner påtager sig i  

 forhold til børn og unge, der ikke falder inden for lovgivningens definition  

 af  

 at være udsat, kan nævnes, at nogle kommuner afhjælper teenage-problemer i  

 ressourcestærke familier.
Sådanne »kan-opgaver« kan kommunalbestyrelsen vælge  

 fra eller nedprioritere efter ønske.
I den forbindelse kan grænserne for  

 normalområdet udvides.
 -  

 	  

    

 Kommunalbestyrelsen  

 kan fastsætte procedurer for sagsbehandlingen, der sikrer, at løsningen af  

 opgaverne sker på den mest økonomiske måde inden for lovgivningens rammer.
 -  

 	  

    

 Kommunalbestyrelsen  

 bestemmer hvilke metoder, der skal prioriteres i arbejdet med sårbare børn og  

 unge.
 -  

 	  

    

 For så vidt angår  

 indsatsen på de områder, hvor kommunen ikke er forpligtet til en indsats,  

 træffer kommunalbestyrelsen politisk beslutning om, hvorvidt den skal  

 udføres,  

 og om hvilken kvalitet den skal have.
3 Sammenhæng mellem indsats og økonomisk ramme,  

 herunder rammestyring Der er gensidig  

 afhængighed og skal sikres sammenhæng mellem, 1.  

 	  

    

 Lovgivningens  

 målsætninger for indsatsen i forhold til udsatte børn og unge 2.  

 	  

    

 Lokalpolitiske  

 prioriteringer af indsats, metoder og foranstaltninger.
 3.  

 	  

    

 Økonomien.
Det er i den forbindelse vigtigt at skabe et overblik over  

 kommunens indsats på børne- og ungeområdet.
Det kan ske på flere måder, for  

 eksempel via statusbeskrivelser.
Formålet med statusbeskrivelser er at få  

 konkretiseret og kategoriseret problemtyper inden for kommunens børne- og  

 ungesager.  

 En løbende statusbeskrivelse kan være et godt redskab for budgetlægning og  

 prioritering, men den kan derudover også være et godt redskab til  

 resultatvurdering ud fra både faglige og økonomiske synsvinkler.
Den økonomiske ramme skal således bygge på en seriøs prognose af  

 udgiftspresset.
Hvis der ikke er sammenhæng mellem indsats og økonomi, vil  

 den  

 økonomiske ramme miste sin styrke som styringsinstrument.
 -  

 	  

    

 Der skal  

 lokalpolitisk sikres en sammenhæng mellem lovgivningen, den prioriterede  

 indsats  

 og den økonomisk ramme.
 -  

 	  

    

 For at virke som  

 styringsinstrument skal den økonomiske ramme bygge på en seriøs prognose af  

 udgiftspresset.
 Området for udsatte børn og unge kan ligesom andre  

 serviceområder rammestyres.
Rammestyring indebærer, at der tildeles en samlet rammebevilling  

 til hele området, der angiver den overordnede økonomiske prioritering.
I de  

 tilfælde, hvor dele af budgettet overskrides, giver rammestyring mulighed for  

 at omprioritere midler inden for rammen.
 Med rammestyring har kommunerne mulighed for at undgå  

 overskridelser af budgetterne med deraf følgende ansøgninger om  

 tillægsbevillinger.
 Hvis dette skal lykkes, skal følgende forudsætninger være til  

 stede:
3.1 Økonomisk ansvarlighed hele året Først og fremmest skal der udvises økonomisk ansvarlighed hele  

 året.
Der skal til stadighed være fokus på sammenhængen mellem indsats og  

 økonomi, og det økonomiske aspekt skal altid indgå i overvejelserne, når  

 foranstaltninger iværksættes.
 -  

 	  

    

 Alle niveauer i en  

 kommune - fra politiker, over ledelse til sagsbehandler  skal til  

 stadighed  

 udvise økonomisk ansvarlighed.
3.2 Budgetopfølgning Forudsætningerne for effektiv rammestyring er et løbende  

 overblik over kommunens forbrug.
Det er derfor vigtigt, at  


  

 der løbende laves budgetopfølgning.
Der skal altså til stadighed  

 følges op på, om årets forbrug svarer til det budgetterede.
 Det er også vigtigt, at denne proces påbegyndes tidligt på året,  

 fordi der derved er mulighed for at tilpasse indsatsen, så den økonomiske  

 ramme  

 ikke er overskredet, når året er gået.
 Er der i en kommune erfaring for, at udgifterne - måske på grund  

 af flyttemønstre - er højere om efteråret end om foråret, bør der tages højde  

 for dette, når der skønnes over kommunens faktisk forventede udgifter.  

 Kommunen  

 frarådes altså at lave mekaniske fremskrivninger.
-  

 	  

    

 Der laves løbende  

 budgetopfølgninger, som påbegyndes tidligt på året.
I budgetopfølgningerne  

 fremskrives til de faktisk forventede udgifter.
 -  

 	  

    

 Hvis udgifterne ser  

 ud til at overskride rammen, må kommunen overveje omprioriteringer,  

 revisitering  

 inden for formålet og en styrket økonomisk bevågenhed for at overholde den  

 økonomiske ramme.
 -  

 	  

    

 Hermed kan  

 tillægsbevillinger søges begrænset til situationer, hvor uforudsete  

 omstændigheder  

 klart og direkte ændrer budgetforudsætningerne.
3.3 Buffer Området for udsatte børn og unge er kendetegnet ved, at enkeltsager  

 kan være meget dyre, og særligt sidst på året kan enkeltstående dyre sager  

 sprænge den økonomiske ramme.
 -  

 	  

    

 Der indlægges en  

 buffer i budgettet.
3.4 Justering af indsatsen i løbet af året Hvis det af den løbende budgetopfølgning fremgår, at de faktisk  

 forventede udgifter vil overstige den økonomiske ramme, skal det overvejes,  

 om  

 det er muligt (lovligt) og ønskeligt at justere indsatsen, eller om  

 overskridelsen skyldes et uundgåeligt udgiftspres.
 Generelt må kommunalbestyrelsen forstærke indsatsen for at  

 sikre, at der er økonomisk forsvarlige procedurer i forvaltningen.
På de områder, hvor kommunen ikke er forpligtet til en indsats,  

 kan bidrag til rammens overholdelse også opnås med en justering af de  

 generelle  

 retningslinier.
Det er som nævnt en lokalpolitisk beslutning at fastlægge de  

 generelle retningslinier og metoder, og der skal også en lokalpolitisk  

 beslutning  

 til at ændre de generelle retningslinier og metoder. Ændring af de generelle  

 retningslinier kan få betydning for børn, unge og familier, der skal have  

 iværksat en foranstaltning, fordi det kan indebære, at der skal relativt mere  

 til at få iværksat en foranstaltning sidst på året, end der skulle først på  

 året.
 -  

 	  

    

 Kommunalbestyrelsen  

 forstærker indsatsen for at sikre, at der er økonomisk forsvarlige procedurer  

 i forvaltningen.
 -  

 	  

    

 Kommunalbestyrelsen  

 justerer de generelle retningslinier og metoder for indsatsen.
3.5 Revisitering Til en vis grad kan en ændret økonomisk situation smitte af på  

 allerede iværksatte foranstaltninger.
Kommunen skal løbende følge op på de iværksatte  

 foranstaltninger.
Foranstaltningerne skal nemlig ophøre, når formålet med dem  

 er nået, når de ikke længere opfylder deres formål under hensyn til barnets  

 eller den unges særlige behov, eller når den unge fylder 18 år.
Når det overvejes, om foranstaltninger skal forsætte, kan det  

 indgå i overvejelserne, at den økonomiske situation er ændret.
Kommunerne kan  

 således anvende revisitering som et overordnet værktøj, når udgifterne skal  

 rammestyres.
I den konkrete sag skal revisitering altid ske ud fra en  

 individuel socialfaglig vurdering.
I den forbindelse skal der til stadighed  

 tænkes sammenhæng og kontinuitet i indsatsen over for børnene og de unge.
Der  

 må ikke revisiteres af økonomiske årsager alene.
-  

 	  

    

 Revisitering kan  

 anvendes som overordnet værktøj, når udgifterne skal rammestyres.
Hvis børn  

 og unge revisiteres, skal det ske ud fra en individuel socialfaglig vurdering  

 - økonomi indgår således kun som et element blandt mange i denne vurdering.  

 Der må ikke revisiteres af økonomiske årsager alene.
4. Fokus på politisk og administrativ ledelse Hvis området for udsatte børn og unge skal styres, kræver det  

 ikke mindst ledelsesmæssigt fokus på området.
Det er en politisk opgave at  

 prioritere, hvor mange midler der skal bruges på området, men det er den  

 administrative ledelses ansvar at føre denne prioritering ud i livet.
Serviceloven stiller kun få krav til hvilke konkrete tiltag, der  

 skal sættes i værk.
Det er derfor også en ledelsesmæssig opgave at sikre, at  

 forvaltningen følger procedurer, hvor økonomisk tænkning er til stede i  

 enhver  

 del af overvejelserne.
Ledelsen kan fastsætte generelle retningslinier om,  

 hvorledes man fastsætter metoder til at løse de opgaver, man er forpligtet  

 til.
 Ledelsen har også til opgave at sikre, at der sker så omhyggelig  

 en udredning af barnets situation, at indsatsen kan økonomiseres til at løse  

 de  

 reelle problemer.
Ledelsen har flere opgaver.
Således er der en opgave i at sikre,  

 at sagsbehandlerne til stadighed har kendskab til og føler ejerskab for  

 sammenhængen  

 mellem indsats og økonomi, men ledelsen har også en opgave i løbende at  

 orientere det politiske niveau om udviklingen på området.
-  

 	  

    

 Ledelsen skal til  

 stadighed have fokus på området vedrørende udsatte børn og unge.
Det  

 indebærer at sikre, at sagsbehandlerne har kendskab til og føler ejerskab for  

 sammenhængen mellem indsats og økonomi, samt løbende at orientere  

 lokalpolitikerne  

 om udviklingen på området.
5. Økonomi i sagsbehandlingen Hvis en kommune skal rammestyre udgifterne vedrørende børn og unge,  

 er det nødvendigt, at også sagsbehandlerne tænker økonomisk.
 Det indebærer, at sagsbehandlerne skal have kendskab til og føle  

 ejerskab for sammenhængen mellem indsats og økonomi.
 Men det indebærer også, at sagsbehandlerne skal tænke økonomi  

 ind i overvejelserne af hvilke foranstaltninger, der skal iværksættes i  

 forhold  

 til det enkelte barn eller den enkelte unge.
At inddrage økonomiske hensyn  som ét blandt flere - i  

 forbindelse med sagsbehandling og visitation er fuldt ud foreneligt med  

 lovgivningens bestemmelser. Økonomi kan dog ikke tildeles forrang i forhold  

 til  

 de i serviceloven angivne visitationskriterier, men kan indgå som et  

 supplement  

 til de øvrige kriterier.
Det indebærer, at det bedste og billigste relevante  

 tilbud skal anvendes.
 Sagsbehandleren vil bedst kunne inddrage økonomiske overvejelser  

 i sin sagsbehandling, hvis der lokalt skabes et overblik over viften af  

 foranstaltninger og de økonomiske konsekvenser forbundet hermed.
Kommunalbestyrelsen kan stille krav om at indstillinger fra sagsbehandlere  

 indeholder flere alternativer, der alle opfylder lovgivningens krav til den  

 enkelte sag, herunder med en beskrivelse af de økonomiske konsekvenser af  

 hvert  

 alternativ.
Ved hjælp af alternative indstillinger har ledelsen eller  

 kommunalpolitikerne mulighed for at prioritere indsatsen.
 Kommunen har ligeledes mulighed for at centralisere  

 visitationskompetencen, så fx alle anbringelsessager besluttes af et centralt  

 visitationsteam med økonomiansvar.
 -  

 	  

    

 Sagsbehandleren skal  

 have kendskab til og føle ejerskab for sammenhængen mellem indsats og  

 økonomisk ramme.
 -  

 	  

    

 Sagsbehandleren skal  

 i sin sagsbehandling træffe individuelle socialfaglige afgørelser, hvori  

 økonomi indgår som et element. Økonomi må ikke tildeles forrang.  

 Kommunalbestyrelsen kan stille krav om, at indstillinger fra sagsbehandlere  

 indeholder flere alternativer.
 -  

 	  

    

 Der skal lokalt  

 skabes et overblik over viften af foranstaltninger og de økonomiske  

 konsekvenser  

 forbundet hermed.
 1)  

 Finansministeriet m.fl., »Udfordringer og muligheder  den kommunale  

 økonomi  

 frem mod 2010«, Maj 2002.
