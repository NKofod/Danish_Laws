Resumé I forbindelse med ombudsmandens behandling af en klage fra en  

 skatteyder om at få aktindsigt efter reglerne i forvaltningsloven i en sag  

 ved  

 Ligningsrådet besluttede ombudsmanden over for Told- og Skattestyrelsen at  

 rejse en særskilt egen drift sag vedrørende spørgsmålet om styrelsens  

 vejledning om at der gælder en frist på 3 måneder for afgørelsens  

 indbringelse  

 for domstolene, jf. skattestyrelseslovens § 31, stk. 3.
Ombudsmanden udtalte i en foreløbig redegørelse bl.a.  

 at det på samme måde som ved administrativ rekurs generelt må antages at  

 bestemmelser om særlige frister eller begrænsninger af kredsen af  

 søgsmålsberettigede ikke gælder for adgangen til at indbringe afgørelser om  

 aktindsigt for domstolene.
Det medfører at der for så vidt angår sådanne  

 bestemmelser, kræves at det udtrykkeligt fremgår af bestemmelserne selv eller  

 deres forarbejder at de også finder anvendelse på afgørelser om aktindsigt.
 Ombudsmanden mente efter en samlet vurdering - uanset  

 ordlyden af skattestyrelseslovens § 31 - at prøvelsesbegrænsningerne i  

 skattestyrelseslovens § 31 ikke finder anvendelse på isolerede  

 aktindsigtsafgørelser, men udelukkende tager sigte på det materielle indhold  

 af  

 afgørelser på skatte-, afgifts- og toldområdet.
Told- og Skattestyrelsen meddelte efterfølgende at  

 styrelsen var indstillet på ? i overensstemmelse med ombudsmandens forslag ?  

 at  

 præcisere retstilstanden ved en ændring af vejledningen Processuelle  

 regler på  

 Told-Skats område.
Skatteministeriet meddelte endvidere at ministeriet  

 i  

 forbindelse med en revision af bekendtgørelse om myndighedsinddeling og  

 sagsudlægning ville overveje spørgsmålet om ophævelse af klagefristen for  

 administrativ klage over afgørelser om aktindsigt. (J.nr. 2002-0019-209).
Vejledning om søgsmålsfrist i aktindsigtssag Told- og  

 Skattestyrelsen afslog den 12. maj 2000 en anmodning fra en borger om at få  

 aktindsigt efter reglerne i forvaltningsloven i en sag ved Ligningsrådet.  

 Told-  

 og Skattestyrelsen anførte i styrelsens afgørelse af 12. maj 2000 en frist  

 for  

 dennes indbringelse for domstolene på 3 måneder efter afgørelsens datering,  

 jf.  

 skattestyrelseslovens § 31, stk. 3.
 I forbindelse med min  

 behandling af en klage fra borgeren over Told- og Skattestyrelsens afgørelse  

 om  

 aktindsigt besluttede jeg at udskille spørgsmålet om den af styrelsen  

 meddelte  

 vejledning om at der gælder en frist på 3 måneder for afgørelsens  

 indbringelse  

 for domstolene, jf. skattestyrelseslovens § 31, stk. 3, til en særskilt sag  

 som  

 jeg efter ombudsmandslovens § 17, stk. 1, besluttede at rejse over for Told-  

 og  

 Skattestyrelsen.
Ombudsmandens foreløbige udtalelse I min foreløbige udtalelse skrev jeg bl.a.:
 Forvaltningslovens § 26, jf. lov nr. 571 af 19. december 1985 som  

 ændret ved lov nr. 347 af 6. juni 1991, fastsætter følgende vedrørende  

 vejledning om frist for indbringelse af afgørelser for domstolene:
  

  

 § 26. Afgørelser, der kun kan indbringes for domstolene under iagttagelse  

 af en lovbestemt frist for sagens anlæg, skal være ledsaget af oplysning  

 herom. Der gælder i almindelighed ingen frist for indbringelse af afgørelser for  

 domstolene.
Der må således kræves positiv hjemmel i lov eller anordning for  

 at der gælder en sådan frist.
Der kan i den forbindelse henvises til Bent  

 Christensen, Forvaltningsret - Prøvelse (1994), s. 32, Hans Gammeltoft-Hansen  

 mfl., Forvaltningsret (1994), s. 540, Jens Garde mfl., Forvaltningsret,  

 Almindelige Emner (1997), s. 309, Poul  

 Andersen, Dansk Forvaltningsret (1965), s. 589, og Ugeskrift for Retsvæsen  

 1952, s. 869 Ø.
Dog vil domstolsprøvelse kunne nægtes ? enten fordi sagen  

 ikke  

 længere kan oplyses forsvarligt, eller fordi den tid der er gået, må  

 sidestilles med passivitet fra borgerens side.
 Told- og Skattestyrelsen  

 henviste i sin afgørelse af 12. maj 2000 til søgsmålsfristen i  

 skattestyrelseslovens  

 § 31, stk. 3.
 § 31 i den dagældende  

 skattestyrelseslov (lovbekendtgørelse nr. 531 af 25. juni 1999 med senere  

 ændringer) har følgende ordlyd:
  

  

 § 31.  

  

 Medmindre andet er bestemt efter anden lovgivning, kan en  

 afgørelse truffet af en skatte-, afgifts- eller toldmyndighed først  

 indbringes  

 for domstolene, når afgørelsen er blevet prøvet eller afvist af den øverste  

 administrative klageinstans på området.
Retten kan dog tillade, at et nyt  

 spørgsmål inddrages under retssagen, hvis det har en klar sammenhæng med det  

 spørgsmål, som har givet grundlag for retssagen, og det må anses for  

 undskyldeligt, at spørgsmålet ikke har været inddraget tidligere, eller der  

 er  

 grund til at antage, at en nægtelse af tilladelse vil medføre et  

 uforholdsmæssigt retstab for parten.
 Stk. 2.  

  

 Er der forløbet mere end 6 måneder efter sagens  

 indbringelse for den endelige administrative instans, kan sagen dog  

 indbringes  

 for domstolene, selv om der endnu ikke er truffet en afgørelse.
Stk. 3.  

  

 En endelig administrativ afgørelse kan ikke indbringes for  

 domstolene senere end 3 måneder efter, at afgørelsen er truffet.
Har den  

 endelige administrative instans afvist at behandle sagen, kan afvisningen  

 ikke  

 indbringes for domstolene senere end 3 måneder efter, at afvisningen er  

 sket. Bestemmelsen i § 31 i  

 skattestyrelsesloven fik i det væsentlige sit nuværende indhold ved lov nr.  

 1098 af 29. december 1997. Af de almindelige bemærkninger til § 31 i lov nr.  

 1098 af 29. december 1997 (Folketingstidende 1997-98, tillæg A, s. 1406f)  

 fremgår:
Der foreslås under § 1, nr.  

 15, en harmonisering af fristerne for borgernes indbringelse af afgørelser på  

 skatte-, told- og afgiftsområdet for domstolene.
I den forbindelse stilles  

 der  

 forslag om, at den borger, der indbringer en sådan forvaltningsafgørelse for  

 domstolene,  

 indenfor de rammer, der efter retsplejeloven gælder for anke, kan fremføre  

 nye  

 påstande og anbringender under retssagen, og dermed ikke helt er bundet af de  

 synspunkter, der er fremført overfor forvaltningsmyndighederne. Af de specielle bemærkninger  

 til § 31 i lov nr. 1098 af 29. december 1997 (Folketingstidende 1997-98,  

 tillæg  

 A, s. 1410) fremgår:
 Der stilles forslag om at  

 harmonisere fristerne for borgernes indbringelse af afgørelser på skatte-,  

 afgifts- og toldområdet for domstolene.
 Den foreslåede bestemmelse  

 omfatter ikke kun afgørelser, der kan påklages til Landsskatteretten, men  

 afgørelser på hele skatteministerens ressort, herunder endelige  

 administrative  

 afgørelser truffet af Ligningsrådet, et skatteankenævn eller en statslig  

 told- og  

 skattemyndighed.
Efter forslaget kan en borger  

 som hidtil først indbringe en afgørelse for domstolene, når den øverste  

 administrative instans på området enten har efterprøvet afgørelsen eller har  

 afvist klagen.
Dog kan sagen indbringes for domstolene, hvis der er gået mere  

 end 6 måneder efter, at sagen er indbragt for den øverste administrative  

 instans, og denne endnu ikke på dette tidspunkt har afgjort klagen eller  

 afvist  

 at behandle denne.
 Det foreslås endvidere, at en  

 administrativ afgørelse som hidtil ikke skal kunne indbringes for domstolene  

 senere end 3 måneder efter, at den øverste administrative instans på området  

 enten har afgjort klagen eller afvist at behandle denne.
Forslagets gennemførelse  

 medfører på ligningsområdet, at søgsmålsfristen for sager, som  

 Landsskatteretten har påkendt, fortsat er 3 måneder.
Forslagets gennemførelse  

 medfører endvidere på ligningsområdet, at søgsmålsfristen for sager, som  

 Landsskatteretten har afvist at behandle, begrænses til 3 måneder efter, at  

 afvisning er sket, hvorimod der i dag mindst kan foretages sagsanlæg i disse  

 tilfælde indtil den 1. maj i det 4. år efter indkomstårets udløb, jf. § 31,  

 stk. 3 og 4, i skattestyrelsesloven.
Endvidere indebærer  

 lovforslagets gennemførelse, at den særligt korte søgsmålsfrist på 1 år for  

 visse afgørelser vedrørende dødsboer og gaveafgift, jf. § 31, stk. 5, i den  

 gældende skattestyrelseslov, ophæves. Efter skattestyrelseslovens §  

 31, stk. 1, er det en betingelse for domstolsprøvelse af en afgørelse truffet  

 af en skatte-, afgifts- eller toldmyndighed at den øverste administrative  

 klageinstans på området har prøvet afgørelsen eller har afvist en klage over  

 afgørelsen.
Efter skattestyrelseslovens § 31, stk. 3, kan en endelig  

 administrativ afgørelse ikke indbringes for domstolene senere end 3 måneder  

 efter at den øverste administrative instans på området enten har afgjort  

 klagen  

 eller afvist at behandle denne.
 Af ligningsvejledningen for  

 1999, side 596 (A.H.7.3) fremgår bl.a. følgende:
SSLs frister for sagsanlæg  

 påses ikke af domstolene selv.
Det betyder, at landsretten behandler sagen,  

 medmindre Skatteministeriet nedlægger påstand om afvisning.
Hvis der  

 nedlægges  

 berettiget påstand om afvisning på grund af fristoverskridelse under  

 landsretssagen, vil landsretten afvise sagen, jf.
TfS 1998, 634 ØLD. Told- og Skattestyrelsen har  

 truffet afgørelsen af 12. maj 2000 i medfør af § 17, stk. 2, i bekendtgørelse  

 nr. 1070 af 17. december 1999 om sagsudlægning (nu § 15, stk. 4, i  

 bekendtgørelse nr. 948 af 30. oktober 2001) som sekretariat for  

 Ligningsrådet.  

 Denne afgørelse kan, jf. bekendtgørelsens § 17, stk. 3, ikke påklages til  

 anden  

 administrativ myndighed.
Det er derfor for bedømmelsen af den i afgørelsen  

 indeholdte vejledning kun relevant om tremånedersfristen i  

 skattestyrelseslovens  

 § 31, stk. 3, finder anvendelse på disse afgørelser.
1. Kan prøvelsesbegrænsninger antages at  

 finde anvendelse på aktindsigtsafgørelser? a.
Om administrativ rekurs For så vidt  

 angår adgangen til at klage over en forvaltningsmyndigheds afgørelser om  

 aktindsigt  

 til en anden forvaltningsmyndighed (rekurs), antages at bestemmelser der  

 fastsætter særlig frister eller begrænser kredsen af klageberettigede, er  

 uden  

 betydning for adgangen til at klage over afgørelser om aktindsigt.
 Jeg henviser i den forbindelse  

 til John Vogter, Forvaltningsloven med kommentarer (1999), s. 333, John  

 Vogter,  

 Offentlighedsloven med kommentarer (1998), s. 273, Hans Gammeltoft-Hansen  

 mfl.,  

 Forvaltningsret (1994), s. 337, og Justitsministeriets vejledning nr. 11740  

 af  

 4. december 1986 om forvaltningsloven (pkt. 100).
Denne antagelse har støtte i  

 forarbejderne til bestemmelserne i forvaltningslovens § 16, stk. 4, og  

 offentlighedslovens § 15, stk. 2 (Folketingstidende 1985-1986, tillæg A, sp.  

 144 og 232), hvorefter afgørelser om aktindsigt kan påklages særskilt til den  

 myndighed der er klageinstans i forhold til afgørelsen eller behandlingen i  

 øvrigt af den sag aktindsigten vedrører.
Antagelsen hviler på en forudsætning  

 om at den pågældende bestemmelse alene tager sigte på det materielle  

 sagsforhold, jf. således N.
Eilschou Holm, UfR 1970 B, s. 161, og  

 Justitsministeriets vejledning nr. 11740 af 4. december 1986 om  

 forvaltningsloven (pkt. 100).
Efter den praksis der havde  

 været fulgt på baggrund af forarbejderne til bestemmelsen i den tidligere  

 offentlighedslovs § 8, stk. 1, var det således antaget at Landsskatteretten  

 var  

 kompetent til at tage stilling til klager over de lokale ligningsmyndigheders  

 afgørelser vedrørende aktindsigt.
Ved bekendtgørelse nr. 398 af 23. juli 1974  

 blev det dog i medfør af offentlighedslovens § 8, stk. 1, sidste led, fastsat  

 at afgørelser i henhold til lov om offentlighed i forvaltningen der træffes  

 af  

 Ligningsrådet, et amtsskatteråd, et skatteråd eller et skyldråd, påklages til  

 finansministeren, uanset at afgørelsen er truffet i forbindelse med en sag  

 der  

 kan indbringes for Landsskatteretten efter reglerne i landskatteretsloven.  

 Jeg  

 henviser til betænkning nr. 857/1978 om offentlighedslovens revision, s. 311.
I dag findes der i  

 bekendtgørelse nr. 948 af 30. oktober 2001 om sagsudlægning regler om rekurs  

 for afgørelser om aktindsigt på skatte- og afgiftsområdet der fraviger de  

 regler om rekurs der gælder i forhold til afgørelsen eller behandlingen i  

 øvrigt af den sag aktindsigten vedrører.
Bekendtgørelsen er udstedt med  

 hjemmel  

 i en række skatte- og afgiftslove, herunder § 38 i skattestyrelsesloven, §  

 16,  

 stk. 5, i forvaltningsloven og § 15, stk. 7, i offentlighedsloven.
b.
Om domstolsprøvelse Adgangen til  

 domstolsprøvelse af afgørelser om aktindsigt, bl.a. i sager på skatteområdet,  

 (i modsætning til administrativ rekurs) kan ikke siges at bero på  

 bestemmelser  

 i forvaltningsloven eller offentlighedsloven, men følger direkte af  

 grundlovens  

 § 63.
Det må derfor efter min  

 foreløbige opfattelse, på samme måde som ved administrativ rekurs, generelt  

 antages at bestemmelser der fastsætter særlige frister eller begrænser  

 kredsen  

 af søgsmålsberettigede, er uden betydning for adgangen til at indbringe  

 afgørelser om aktindsigt for domstolene.
Jeg har i den forbindelse lagt vægt  

 på  

 at det må forudsættes at bestemmelser der fastsætter særlig frister eller  

 begrænser kredsen af søgsmålsberettigede, alene tager sigte på det materielle  

 sagsforhold (herunder spørgsmålet om ugyldighed som følge af formelle fejl)  

 medmindre andet fremgår af bestemmelsen eller dens forarbejder.
Jeg bemærker  

 endvidere at der - i forhold til afgørelser om aktindsigt - ikke gør sig de  

 samme hensyn gældende til formel og materiel retskraft som ved afgørelser om  

 materielle skattespørgsmål.
Jeg bemærker i den forbindelse  

 at domstolsprøvelse af afgørelser om aktindsigt ikke kan antages at have den  

 store praktiske betydning, jf.
N.
Eilschou Holm, Ugeskrift for Retsvæsen 1970  

 B, s. 162f.
Herfor taler efter min  

 foreløbige opfattelse også at bestemmelser der fastsætter særlige frister for  

 domstolsprøvelsen, ikke fra et bestemt tidspunkt generelt ville kunne afskære  

 søgsmål vedrørende afgørelser om aktindsigt i en given sag, idet sådanne  

 prøvelsesbegrænsninger kun ville gælde i forhold til den part eller anden  

 borger der ved en konkret afgørelse har fået afslag på aktindsigt i sagen.
En  

 anden borger (eller en anden part såfremt der er flere parter i sagen) ville  

 senere kunne anmode om aktindsigt i den samme sag og ville kunne indbringe et  

 afslag herpå for domstolene inden for en søgsmålsfrist der beregnes i forhold  

 til den aktindsigtsafgørelse der er truffet i forhold til denne borger eller  

 part.
Dette medfører at der for så  

 vidt angår bestemmelser der fastsætter særlige frister eller begrænser  

 kredsen  

 af søgsmålsberettigede, kræves at det udtrykkeligt fremgår af bestemmelserne  

 eller deres forarbejder at disse bestemmelser finder anvendelse på afgørelser  

 om aktindsigt.
Der må således kræves meget klar hjemmel i loven for at  

 prøvelsesbegrænsningerne i skattestyrelseslovens § 31, stk. 3, finder  

 anvendelse på afgørelser om aktindsigt i Ligningsrådets sager.
2. Fortolkning af skattestyrelseslovens §  

 31 Skattestyrelsesloven  

 indeholder hovedsagelig regler der beskriver de kommunale og statslige  

 skattemyndigheders opgaver i forhold til nogle angivne typer af skatte- og  

 afgiftssager, disse myndigheders organisation samt fastsætter formelle regler  

 vedrørende behandlingen af skatteansættelser, regler om bindende  

 forhåndsbesked, skatteforbehold og omgørelse tillige med regler om klage og  

 domstolsprøvelse.
Det er fast antaget at afslag  

 på aktindsigt efter offentlighedsloven og forvaltningsloven er afgørelser i  

 forvaltningslovens forstand.
Ordlyden af bestemmelsen i skattestyrelseslovens  

 §  

 31 (en afgørelse truffet af en skatte-, afgifts- eller  

 toldmyndighed og En  

 endelig administrativ afgørelse) omfatter således som udgangspunkt  

 afgørelser  

 om aktindsigt truffet af myndigheder på hele skatte-, afgifts- eller  

 toldområdet, herunder afgørelser om aktindsigt i ligningsrådssager, truffet  

 af  

 Told- og Skattestyrelsen som sekretariat for Ligningsrådet.
På den anden side  

 fremgår det dog ikke udtrykkeligt af ordlyden af bestemmelsen i  

 skattestyrelseslovens § 31 at aktindsigtsafgørelser er omfattet af  

 bestemmelsen.
 Det fremgår ikke udtrykkeligt  

 af forarbejderne til lov nr. 1098 af 29. december 1997 at det er tilsigtet at  

 skattestyrelseslovens § 31, som affattet ved denne lov, skal finde anvendelse  

 på afgørelser om aktindsigt.
 Forud for lov nr. 1098 af 29.  

 december 1997 omfattede skattestyrelseslovens § 31 kun sager som kunne  

 påklages  

 til Landsskatteretten (sager om spørgsmål, som Landsskatteretten kan  

 påkende,  

 sager, som Landsskatteretten har påkendt og sager, som  

 Landsskatteretten har  

 afvist), jf. § 31 i lov nr. 824 af 19. december 1989.
 For så vidt angår den forud  

 for lov nr. 1098 af 29. december 1997 gældende formulering af bestemmelsen i  

 §  

 31 i skattestyrelsesloven, kan det således anføres at Landsskatteretten i  

 henhold til daværende bekendtgørelse nr. 653 af 18. september 1990, udstedt i  

 medfør af forvaltningslovens § 16, stk. 5, offentlighedslovens § 15, stk. 3,  

 og  

 § 38 i skattestyrelsesloven (om klage over visse skatte- og  

 vurderingsmyndigheders afgørelser om aktindsigt), ikke kunne behandle  

 isolerede  

 klager over afgørelser om aktindsigt truffet i forbindelse med sager hvor  

 Landsskatteretten i henhold til skattestyrelsesloven kunne træffe endelig  

 administrativ afgørelse.
 Efter bekendtgørelsens § 2  

 kunne aktindsigtsafgørelser truffet af en kommunal skattemyndighed, et  

 skatteankenævn, et vurderingsråd eller et skyldråd i disse sager påklages til  

 Told- og Skattestyrelsen, ligesom Told- og Skattestyrelsens og Ligningsrådets  

 afgørelser i disse sager ikke kunne indbringes for anden administrativ  

 myndighed.
 Det bemærkes i den  

 forbindelse at følgende fremgår af bemærkningerne til § 31 i lov nr. 824 af  

 19.  

 december 1989 (Folketingstidende 1989-90, tillæg A, sp. 255) om  

 skattemyndighedernes organisation og opgaver (den nuværende hovedlov).
Bestemmelsen i § 36, stk. 1  

 (lovens § 31, stk. 1) fastslår, at sager kan indbringes for domstolene, der  

 er  

 berettiget til at efterprøve sagernes materielle indhold.
Det er en  

 betingelse,  

 at sagen forinden har været indbragt for Landsskatteretten, når sagen drejer  

 sig om spørgsmål, som Landsskatteretten er kompetent til at tage stilling  

 til. I lov nr. 281 af 8. juni 1977  

 havde § 29, stk. 1, følgende formulering:
  

  

 § 29.  

  

 Sager om skattespørgsmål, der omfattes af denne lov, og som  

 domstolene kan påkende, kan ikke indbringes for disse, forinden  

 landsskatteretten har påkendt eller afvist sagen.
Retssag skal anlægges inden  

 6  

 måneder efter afsigelsen af landsskatterettens kendelse. Isolerede afgørelser om  

 aktindsigt i sager der i øvrigt kunne påklages til Landsskatteretten, var  

 således ikke omfattet af prøvelsesbegrænsningerne i den forud for lov nr.  

 1098  

 af 29. december 1997 gældende affattelse af skattestyrelseslovens § 31.
Dette forhold taler efter min  

 foreløbige opfattelse imod at prøvelsesbegrænsningerne i den nugældende  

 affattelse af skattestyrelseslovens § 31 ? uden udtrykkelig støtte i  

 bestemmelsen eller forarbejderne til lov nr. 1098 af 29. december 1997 ? kan  

 anses at omfatte isolerede aktindsigtsafgørelser, herunder Told-  

 og  

 Skattestyrelsens afgørelser om aktindsigt i Ligningsrådssager.
Samtidig taler  

 dette forhold efter min foreløbige opfattelse for at prøvelsesbegrænsningerne  

 i  

 den nugældende affattelse af skattestyrelseslovens § 31 alene kan antages at  

 tage sigte på det materielle sagsforhold, herunder spørgsmålet om en  

 afgørelse  

 er ugyldig på grund af formelle fejl.
 Det fremgår som nævnt ikke  

 udtrykkeligt af bestemmelsens ordlyd ? eller af forarbejderne til lov nr.  

 1098  

 af 29. december 1997 ? at det er tilsigtet at skattestyrelseslovens § 31, som  

 affattet ved denne lov, skal finde anvendelse på afgørelser om aktindsigt.
Det fremgår derimod af  

 forarbejderne til lov nr. 1098 af 29. december 1997 (Folketingstidende,  

 tillæg  

 A, 1997-98, s.1406ff) at formålet med den gennemførte ændring af  

 skattestyrelseslovens § 31 var at harmonisere fristerne for borgernes  

 indbringelse  

 af afgørelser på skatte-, afgifts- eller toldområdet for domstolene.
Det  

 bemærkes i den forbindelse at der hidtil på ligningsområdet havde været  

 forskel  

 på søgsmålsfristen for sager som Landsskatteretten havde påkendt, og  

 søgsmålsfristen for sager som Landsskatteretten havde afvist, ligesom der  

 hidtil havde været en særlig søgsmålsfrist for visse afgørelser vedrørende  

 dødsboer og gaveafgift.
 Det fremgår endvidere af  

 forarbejderne til den ved lov nr. 1098 af 29. december 1997 indførte  

 affattelse  

 af § 31 at bestemmelsens anvendelsesområde samtidig blev udvidet fra som  

 hidtil  

 at omfatte afgørelser der kunne påklages til Landsskatteretten, til at  

 omfatte  

 afgørelser på hele skatteministerens ressortområde, herunder endelige  

 administrative afgørelser truffet af Ligningsrådet, et skatteankenævn eller  

 en  

 statslig told- og skattemyndighed.
 Selv om begrebet afgørelser  

 som ovenfor anført omfatter afslag på aktindsigt, fremgår det efter min  

 foreløbige opfattelse ikke med tilstrækkelig sikkerhed heraf at der med den  

 ændrede affattelse af bestemmelsen i skattestyrelseslovens § 31 er tilsigtet  

 en  

 udvidelse af bestemmelsens anvendelsesområde til også at omfatte  

 aktindsigtsafgørelser på hele skatteområdet.
Jeg har i den forbindelse  

 blandt andet lagt vægt på at de specielle bemærkninger, jf.  

 Folketingstidende,  

 tillæg A, 1997-98, s. 1410, til den ved lov nr. 1098 af 29. december 1997  

 gennemførte affattelse af skattestyrelseslovens § 31 indeholder en  

 beskrivelse  

 af hvilke ændringer forslaget medfører på ligningsområdet.
Denne beskrivelse  

 vedrører alene de sager som Landsskatteretten har påkendt eller afvist  

 hvilket  

 som ovenfor anført ikke omfatter afgørelser om aktindsigt.
Beskrivelsen  

  

 taler således modsætningsvis  

  

 for at den  

 ved lov nr. 1098 af 29. december 1997 gennemførte affattelse af  

 skattestyrelseslovens § 31 ikke tager sigte på afgørelser om aktindsigt på  

 ligningsområdet.
 Jeg henviser endvidere til at  

 § 2, nr. 5, og § 6, nr. 3, i lov nr. 1098 af 29. december 1997 ophævede  

 prøvelsesbegrænsningerne i den daværende momslovs § 80, stk. 3 og 4 (jf.  

 lovbekendtgørelse nr. 634 af 23. juli 1997), og § 17A, stk. 3 og 4, i den  

 daværende lov om arbejdsmarkedsfonde (jf. lovbekendtgørelse nr. 744 af 21.  

 september 1997).
 Det fremgår af ordlyden af  

 momslovens § 80, stk. 3, og § 17A, stk. 3 og 4, i lov om arbejdsmarkedsfonde  

 (sager om spørgsmål efter denne lov) at disse  

 prøvelsesbegrænsninger ikke  

 fandt anvendelse på isolerede afgørelser om aktindsigt i sager efter  

 momsloven  

 og lov om arbejdsmarkedsfonde.
 Det fremgår således ikke af  

 forarbejderne til lov nr. 1098 af 29. december 1997 at den ændrede affattelse  

 af skattestyrelseslovens § 31 og ophævelsen af momslovens § 80, stk. 3 og 4,  

 og  

 § 17A, stk. 3 og 4, i lov om arbejdsmarkedsfonde ville medføre at der i  

 modsætning til tidligere ville komme til at gælde begrænsninger også i  

 forhold  

 til adgangen til domstolsprøvelse af isolerede afgørelser om aktindsigt i  

 sager  

 efter momsloven og lov om arbejdsmarkedsfonde.
 Det fremgår derimod af  

 forarbejderne til lov nr. 1098 af 29. december 1997 (Folketingstidende  

 1997-98,  

 tillæg A, s.1412) at ophævelsen af momslovens § 80, stk. 3 og 4, var en  

 konsekvens af de foreslåede ændringer til skattestyrelseslovens § 31. For så  

 vidt angår bestemmelsen i § 17A, stk. 3 og 4, i lov om arbejdsmarkedsfonde,  

 fremgår det af forarbejderne til lov nr. 1098 af 29. december 1997  

 (Folketingstidende 1997-98, tillæg A, s. 1414) at bl.a. den samtidig  

 foreslåede  

 ændring af skattestyrelseslovens § 31 sikrer at de processuelle regler i  

 arbejdsmarkedsfondslovens § 17A  

  

 videreføres  

  

 i skattestyrelsesloven ? også for så vidt angår de sagstyper efter  

 arbejdsmarkedsfondsloven hvor kompetencen til at træffe afgørelse i  

 klagesager  

 ikke ifølge forslaget skulle overføres til Landsskatteretten.
 Det kan efter min foreløbige  

 opfattelse heraf udledes at det ikke med ophævelsen af  

 prøvelsesbegrænsningerne  

 i momslovens § 80, stk. 3 og 4, og § 17A, stk. 3 og 4, i lov om  

 arbejdsmarkedsfonde var tilsigtet at der i fremtiden skulle gælde  

 begrænsninger  

 i adgangen til domstolsprøvelse af isolerede afgørelser om aktindsigt i sager  

 efter disse to love.
Dette taler efter min  

 foreløbige opfattelse også for at den ændrede affattelse af  

 prøvelsesbegrænsningerne i skattestyrelseslovens § 31, også for så vidt angår  

 andre sagsområder, ikke kan anses at tage sigte på indbringelse for  

 domstolene  

 af isolerede afgørelser om aktindsigt i sager efter momsloven og lov om  

 arbejdsmarkedsfonde.
I modsat fald ville skattestyrelseslovens § 31 få et  

 forskelligt anvendelsesområde alt efter hvilken lov der regulerer den sag  

 hvori  

 der er søgt om aktindsigt.
Jeg bemærker i den  

 forbindelse at afgørelser som en skatte-, afgifts- eller toldmyndighed  

 træffer  

 vedrørende anmodninger om aktindsigt, træffes i henhold til forvaltningsloven  

 og offentlighedsloven.
Den omstændighed at en skattemyndighed i forhold til  

 en  

 anmodning om aktindsigt fra en borger der ikke er part i den pågældende sag,  

 i  

 medfør af offentlighedslovens § 14 kan meddele afslag på aktindsigt i  

 oplysninger der efter en konkret vurdering er omfattet af tavshedspligten i  

 skattestyrelseslovens § 37, kan efter min foreløbige opfattelse ikke i sig  

 selv  

 bevirke at aktindsigtsafgørelser anses for omfattet af  

 prøvelsesbegrænsningerne  

 i skattestyrelseslovens § 31. Et afslag på aktindsigt vil her skulle gives  

 med  

 henvisning til offentlighedslovens § 14.
 Jeg bemærker i den  

 forbindelse endvidere at det er fast antaget i den skatteretlige litteratur  

 at  

 skattestyrelseslovens prøvelsesregler kun skal anvendes i forhold til  

 afgørelser der er omfattet af skattestyrelsesloven - direkte eller efter en  

 henvisning i en særlov.
 Jeg henviser til Jens Olav  

 Engholm Jacobsen i Skatteretten 3, 3. udgave (2000), s. 614f, udtrykkeligt,  

 og  

 i samme retning Lida Hulgaard mfl., Lærebog om Indkomstskat, 9. udgave  

 (2000),  

 s. 30f.
Told- og Skattestyrelsens  

 afgørelse af 12. maj 2000 er ? som tidligere anført ? truffet efter § 17,  

 stk.  

 2, i bekendtgørelse nr. 1070 af 17. december 1999 om sagsudlægning.
Denne  

 bekendtgørelse er udstedt med hjemmel i en række skatte- og afgiftslove samt  

 §  

 16, stk. 5, i forvaltningsloven, § 15, stk. 3, i offentlighedsloven og § 38 i  

 skattestyrelsesloven (sidstnævnte bestemmelse er en bestemmelse der bl.a.  

 bemyndiger skatteministeren til at bemyndige de statslige eller kommunale  

 myndigheder til at træffe afgørelse efter skattestyrelsesloven.
Det samme  

 gælder afgørelser på ministerens forretningsområde i øvrigt.
Ministeren kan  

 endvidere fastsætte regler om klageadgang). Bekendtgørelse nr. 1070 af 17.  

 december 1999 indeholder ingen bestemmelser om domstolsprøvelse eller  

 begrænsninger  

 heri.
Bekendtgørelsen fastlægger et forskelligt kompetencesystem alt efter om  

 en sag drejer sig om et materielt skattespørgsmål eller aktindsigt.
 Den vurdering myndighederne  

 foretager i forbindelse med afgørelser om ansøgning om aktindsigt, beror  

 således  

 ikke på skatteansættelsesvurderinger, men på vurderinger efter  

 offentlighedsloven, forvaltningsloven og skattestyrelseslovens § 37 (om  

 tavshedspligt). Jeg henviser i den forbindelse til de betragtninger der  

 fremgår  

 af Folketingets Ombudsmands beretning for 1990, s. 86f*, vedrørende  

 konkurrencenævnets opkrævning af gebyr ved klage over aktindsigt.
3. Konklusion Efter en samlet vurdering af det ovenfor anførte vedrørende bestemmelsens  

 kontekst, forhistorie og forarbejder er jeg - uanset ordlyden af  

 skattestyrelseslovens § 31 - af den foreløbige opfattelse at  

 prøvelsesbegrænsningerne i skattestyrelseslovens § 31 ikke finder anvendelse  

 på isolerede aktindsigtsafgørelser, men alene tager sigte på det materielle  

 indhold af afgørelser på skatte-, afgifts- og toldområdet, herunder om  

 sådanne afgørelser er ugyldige på grund af formelle fejl.
 Efter min foreløbige opfattelse var det i den konkrete sag forkert når Told-  

 og Skattestyrelsen i styrelsens afgørelse af 12. maj 2000 anførte en frist  

 for dennes indbringelse for domstolene på 3 måneder efter afgørelsens  

 datering, jf. skattestyrelseslovens § 31, stk. 3.
Jeg er på det grundlag indstillet på at henstille til told- og  

 skattemyndighederne at overveje om ikke retsstillingen bør præciseres, f.eks.  

 ved en ændring af vejledningen  

 Processuelle regler på Told-Skats område. Ved  

 Skatteministeriets brev af 24. maj 2002 og Told- og Skattestyrelsens brev af  

 18. april 2002 kom told- og skattemyndighederne med deres bemærkninger til  

 min  

 foreløbige redegørelse.
Af Skatteministeriets brev af  

 24. maj 2002 og Told- og Skattestyrelsens brev af 18. april 2002 fremgik at  

 styrelsen hidtil havde lagt afgørende vægt på ordlyden af  

 skattestyrelseslovens  

 § 31. En sådan fortolkning førte ifølge styrelsen umiddelbart til at også  

 afgørelser  

 om aktindsigt var omfattet af bestemmelsen.
Told- og Skattestyrelsen kunne  

 imidlertid som helhed tilslutte sig min fortolkning af skattestyrelseslovens  

 §  

 31 ud fra en samlet vurdering af bestemmelsens kontekst, forhistorie og  

 forarbejder.
Dette gjaldt uanset ordlyden af bestemmelsen da det ikke fremgik  

 udtrykkeligt af hverken bestemmelsen eller dens forarbejder at afgørelser om  

 aktindsigt var omfattet af bestemmelsens anvendelsesområde.
Det var således Told- og  

 Skattestyrelsens opfattelse at den opståede fortolkningstvivl vedrørende  

 bestemmelsens anvendelsesområde af retssikkerhedsmæssige grunde skulle  

 afklares  

 til fordel for borgerne.
Det fremgik endvidere at Told- og Skattestyrelsen på  

 den baggrund var indstillet på ? i overensstemmelse med mit forslag ? at  

 præcisere retstilstanden ved en ændring af vejledningen Processuelle  

 regler på  

 Told- Skats område.
 Det fremgik af  

 Skatteministeriets brev af 24. maj 2002 at ministeriet var enigt i at det  

 ikke  

 med tilstrækkelig sikkerhed kunne fastslås at der med den ved lov nr. 1098 af  

 29. december 1997 ændrede affattelse af skattestyrelseslovens § 31 var  

 tilsigtet en udvidelse af bestemmelsens anvendelsesområde til også at gælde  

 isolerede aktindsigtsafgørelser på Skatteministeriets område, og at den  

 opståede fortolkningstvivl vedrørende bestemmelsens anvendelsesområde skulle  

 afklares til fordel for borgerne.
Det fremgik endvidere af  

 Skatteministeriets brev af 24. maj 2002 og Told- og Skattestyrelsens brev af  

 18. april 2002 at det var styrelsens opfattelse at det som konsekvens af en  

 sådan ændret fortolkning af skattestyrelseslovens § 31 ligeledes burde  

 overvejes at ophæve prøvelsesbegrænsningerne for administrativ klage for  

 afgørelser om aktindsigt, hvilket ville være en genindførelse af den  

 retstilstand der var gældende før der ved bekendtgørelse nr. 303 af 2. maj  

 2000  

 om sagsudlægning blev indført en klagefrist på 3 måneder for administrativ  

 klage over afgørelser om aktindsigt.
Skatteministeriet oplyste at ministeriet  

 ville overveje dette spørgsmål i forbindelse med en revision af  

 bekendtgørelse  

 nr. 948 af 30. oktober 2001 om myndighedsinddeling og sagsudlægning.
 Dette tog jeg til  

 efterretning over for Skatteministeriet og Told- og Skattestyrelsen idet jeg  

 dog bad Skatteministeriet orientere mig om resultatet af ministeriets  

 overvejelser vedrørende en ophævelse af klagefristen for administrativ klage  

 over afgørelser om aktindsigt.
 Jeg bad endvidere Told- og  

 Skattestyrelsen orientere mig når revisionen af vejledningen  

 Processuelle  

 regler på Told-Skats område var tilendebragt.
 NOTE: (*)  

 FOB 1990, s. 86.
