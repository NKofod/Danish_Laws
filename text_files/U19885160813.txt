Chaufførerne ansat i et vognmandsfirmas Københavns afdeling fremsatte  

 efter et møde forskellige krav til ledelsen bl.a. om lønforhøjelse og  

 anciennitetstillæg.
Herefter blev samtlige chauffører afskediget.
Det var  

 oplyst, at firmaet gennem nogen tid forinden havde overvejet at nedlægge  

 Københavnsafdelingen.
Arbejdsretten lagde til grund, at afskedigelserne blev  

 foretaget på grund af de fremsatte krav, som der ikke var blevet forhandlet  

 om.
Herefter fandtes der at foreligge overenskomststridig lock-out.
Firmaet  

 idømtes en bod på 50.000 kr., men blev ikke pålagt at genansætte  

 chaufførerne.
 Firmaets arbejdsgiverforening idømtes en bod på 100.000 kr. for sin  

 adfærd under fællesmødet, hvor man havde bestridt, at der var tale om en  

 overenskomststridig lock-out.
Under denne sag har Landsorganisationen i Danmark for  

 Specialarbejderforbundet i Danmark indklaget DANSKE VOGNMÆND,  

 Hovedorganisationen af 1985, på egne vegne og for Preben H.
Winthers  

 Godstransport A/S, Randers for Arbejdsretten.
 Klagerne har nedlagt følgende påstande:
Preben H.
Winthers Godstransport A/S's afskedigelse af 9 chauffører den  

 22. februar 1988 er en overenskomststridig lockout.
Preben H.
Winthers  

 Godstransport A/S tilpligtes at normalisere arbejdet og til  

 Specialarbejderforbundet i Danmark at betale en efter rettens skøn fastsat  

 bod.
 DANSKE VOGNMÆND tilpligtes for delagtighed i det begåede overenskomstbrud  

 at betale en efter rettens skøn fastsat bod.
 De indklagede har påstået frifindelse.
 Sagens omstændigheder er efter det oplyste følgende:
Preben H.
Winthers Godstransport A/S er en større vognmandsvirksomhed, som  

 bl.a. driver fragtruter mellem Randers og København og mellem Århus og  

 København.
Virksomheden har afdelinger i Randers, Århus og København.
I  

 Københavns afdelingen var der i begyndelsen af februar 1988 ansat ialt 11  

 chauffører, hvoraf 2 var beskæftiget med fast kørsel for Ford Motorkompagni,  

 medens de 9 andre kørte almindelig forefaldende fragtkørsel.
Virksomheden har gennem længere tid ført forhandlinger med andre  

 vognmandsforretninger på Sjælland om at få udført virksomhedens fragtkørsel  

 på Sjælland af disse.
Den 22. december 1987 blev to af virksomhedens  

 chauffører i Københavns afdelingen afskediget.
 Den 22. februar 1988 afholdt de 11 chauffører i Københavns afdelingen et  

 møde fra kl. 6.30 til kl. 7.30. På mødet valgte de en tillidsmand, Flemming  

 Kristensen, og de drøftede en række problemer i relation til deres løn- og  

 ansættelsesvilkår og aftalte, at den nyvalgte tillidsmand skulle kontakte  

 vognmanden for at diskutere de forskellige spørgsmål.
Efter mødet underrettede chauffør Dan Rasmussen, der på mødet var valgt  

 til referent, lederen af Københavns afdelingen, Per Gylling, om mødets  

 resultat.
Per Gylling gav telefonisk meddelelsen videre til direktør Jens  

 Winther i Jylland.
Kl. 13 samme dag blev der afholdt et møde mellem Per  

 Gylling og de 11 chauffører, og da chaufførerne ikke ville frafalde de rejste  

 krav, blev de 9 fragtchauffører afskediget ved enslydende skrivelser med  

 følgende ordlyd:
 »Vi ser os desværre nødsaget til at opsige dig pr. d.d. til fratræden  

 22. februar 1988.
Årsagen til opsigelsen er manglende beskæftigelse.« De afskedigede chauffører har fået udbetalt løn i den overenskomstmæssige  

 opsigelsesperiode.
 Afdelingsleder Per Gylling udfærdigede den 24. februar 1988 følgende liste  

 over chaufførernes krav:
 »I henhold til telefonsamtale med chauffør Dan Rasmussen og  

 undertegnede, er følgende punkter om krav oplyst:
 1. Valg af tillidsmand (Flemming Kristensen).
 2. Lønkrav 1/3 1988 + 10%.
 3. Anciennitetstillæg til chauffører der har været ansat mere end 1 år.
 4. Der kræves udleveret (fra PHW) arbejdstøj, herunder sikkerhedssko samt  

 arbejdshandsker.
 5. Ved kørsel i week-end kræves løn for den fulde tid (ingen fradrag for  

 middagspause).
 6. For vask af lastbil hjemme er der sat krav om 200,00 kr.
 7. Når en chauffør har fejlmeldt en trailer, går der for længe før fejlen  

 er udbedret. (Lys, bremser, dæk).
8. Der er udbredt utilfredshed med bestemmelserne for aflæsning af  

 M?lnlycke-trailere (mange modtagere hjælper ikke til med aflæsningen).« På et fællesmøde den 24. februar 1988 fastholdt man fra arbejderside, at  

 der var begået brud på Hovedaftalens § 2, stk. 5, ved at bortvise de 9  

 chauffører.
Fra arbejdsgiverside bestred man, at der var tale om en  

 overenskomststridig lockout, men virksomheden havde af driftsmæssige grunde  

 besluttet at omlægge driften, således at dens fragtmandskørsel på Sjælland  

 fremover skulle udføres af fremmede vognmænd, hvorfor virksomheden ikke  

 længere havde behov for at have de 9 chauffører ansat.
 I 2 fremlagte bilag har virksomheden oplyst, at det har udbudt 7 lastvogne  

 til salg for et beløb på ialt 2.160.000 kr., og at det med virkning fra den  

 23. februar 1988 har udlejet 3 andre lastvogne til vognmandsfirmaet Carl  

 Hansen A/S i Horsens, som siden den 22. februar 1988 har haft 4 lastvogne  

 fast beskæftiget med kørsel for virksomheden.
Automobilfirmaet Topsted A/S i Viborg har i et brev af 2. marts 1988  

 oplyst, at virksomheden den 23. februar 1988 udbød 11 lastbiler, heraf et  

 fabriksnyt chassis, til salg gennem Topsted A/S, og at køretøjerne stadig var  

 udbudt til salg til realistiske priser.
I en skrivelse af 4. marts 1988 har  

 firmaet Valdemar Pedersen Automobiler, Solrød Strand, udtalt, at det vil  

 bestræbe sig på at sælge lastbiler for virksomheden så hurtigt som muligt og  

 opnå højst mulig pris.
 Virksomheden har endvidere fremlagt erklæringer fra tre vognmandsfirmaer  

 på Sjælland, hvori de oplyser, at de i 1987 har ført forhandlinger med  

 virksomheden om at udføre kørsel for dem.
Afdelingsleder Per Gylling har forklaret, at han på forhånd var blevet  

 orienteret om, at chaufførerne ville afholde et møde den 22. februar 1988 om  

 morgenen, men ikke om mødets emne.
Efter mødet blev han af Dan Rasmussen  

 orienteret om mødets resultat, og han opfattede det således, at de vigtigste  

 af chaufførernes krav var ultimative.
Han telefonerede til direktør Jens  

 Winther, der besluttede at nedlægge Københavns afdelingen og at afskedige de  

 9 fragtchauffører.
Han har i 1987 deltaget i forhandlinger om en omlægning af  

 driften, og i julen 1987 blev 2 chauffører afskediget som følge af en  

 påbegyndt omlægning.
Han har flere gange foreslået Flemming Kristensen, at  

 chaufførerne skulle vælge en tillidsmand.
Afskedigelserne skyldtes ikke, at  

 chaufførerne havde afholdt møde og valgt en tillidsmand.
Direktør Jens Winther har forklaret, at han allerede i 1987 havde  

 overvejet at lade andre vognmænd udføre virksomhedens kørsel på Sjælland.
Det  

 blev i december 1987 i princippet besluttet at foretage en sådan omlægning,  

 og to chauffører blev afskediget.
Da Per Gylling den 22. februar 1988  

 underrettede ham om chaufførernes krav, ringede han til  

 Specialarbejderforbundets afdeling i Randers, som oplyste, at der ikke var  

 noget problem i at afskedige chaufførerne i overensstemmelse med  

 overenskomstens opsigelsesregler.
Han besluttede derefter, at chaufførerne  

 skulle afskediges, og at lastvognene skulle sættes til salg.
Virksomheden har  

 opnået en betydelig besparelse ved omlægningen.
Omlægningen var nok ikke  

 foretaget så hurtigt, hvis der ikke var opstået uro på arbejdspladsen på  

 grund af arbejdernes ultimative krav, der gik udover  

 normalløns-overenskomstens regler.
 Vognmand Jens Erik Hansen har forklaret, at hans kørsel for virksomheden  

 er blevet mere end fordoblet efter den 22. februar 1988.
Klagerne har anført, at afskedigelserne ikke som anført i  

 afskedigelsesskrivelserne skyldtes manglende beskæftigelse, idet virksomheden  

 fortsat havde kørsel til dem.
Baggrunden har derimod været chaufførernes møde  

 den 22. februar 1988 om morgenen med valg af tillidsmand og drøftelser af  

 klager og krav vedrørende ansættelsesforholdene.
Afskedigelserne blev  

 foretaget uden nogen forhandling med chaufførerne om de rejste krav, som ikke  

 var ultimative.
Afskedigelserne har ikke været driftsmæssigt begrundet, men  

 er en åbenbart overenskomststridig lockout.
De afskedigede chauffører bør  

 derfor genansættes, og virksomheden bør pålægges en bod for det begåede  

 overenskomstbrud.
Organisationen DANSKE VOGNMÆND burde på fællesmødet have erkendt, at der  

 var tale om en overenskomststridig adfærd, og burde have pålagt sit medlem at  

 annullere afskedigelserne.
Ved at have forsømt dette har organisationen gjort  

 sig delagtig i overenskomstbruddet og bør pålægges en bod herfor.
De indklagede har bestridt, at virksomheden har iværksat en  

 overenskomststridig lockout.
For at der foreligger en lockout kræves, at der  

 er tale om et kampskridt, og at dispositionen ikke er driftsmæssigt  

 begrundet.
Ingen af disse betingelser er opfyldt.
Det fremgår af direktør  

 Jens Winthers forklaring, at virksomheden foretog en omlægning af driften,  

 der havde været overvejet gennem nogen tid og så småt var påbegyndt, og som  

 man havde forhandlet med andre vognmænd om.
Omlægningen har været  

 driftsmæssigt begrundet, men blev nok på grund af chaufførernes krav  

 gennemført lidt hurtigere, end den ellers ville være blevet.
Som følge af  

 omlægningen var der ikke længere beskæftigelse til de afskedigede chauffører,  

 og afskedigelserne har ikke på nogen måde været skridende mod overenskomsten.
 Arbejdsretten skal udtale:
Det må efter det fremkomne lægges til grund, at afskedigelserne blev  

 foretaget som følge af, at chaufførerne på morgenmødet den 22. februar 1988  

 havde vedtaget en række krav, som de ønskede en forhandling med virksomheden  

 om.
Afskedigelserne blev imidlertid foretaget, uden at deres ønske om en  

 sådan forhandling blev opfyldt.
Virksomheden findes ved afskedigelserne at  

 have iværksat en overenskomststridig lockout.
Det findes ikke at burde  

 pålægges dem at genansætte de afskedigede chauffører, men den bør for den  

 overenskomststridige adfærd betale en bod på 50.000 kr. til  

 Specialarbejderforbundet i Danmark.
 DANSKE VOGNMÆND findes ved sin adfærd på fællesmødet at have gjort sig  

 delagtig i det begåede overenskomstbrud og bør herfor til  

 Specialarbejderforbundet betale en bod på 100.000 kr.
 I sagsomkostningen til Arbejdsretten skal de indklagede betale 2.000 kr.
 T h i k e n d e s f o r r e t :
Preben H.
Winthers Godstransport A/S's afskedigelse af 9 chauffører den  

 22. februar 1988 er en overenskomststridig lockout.
Preben H.
Winthers Godstransport A/S skal betale en bod på 50.000 kr. til  

 Specialarbejderforbundet i Danmark.
 DANSKE VOGNMÆND, Hovedorganisationen af 1985, skal for delagtighed i det  

 begåede overenskomstbrud betale en bod på 100.000 kr. til  

 Specialarbejderforbundet i Danmark.
 De indklagede frifindes for påstanden om at normalisere arbejdet.
 I sagsomkostninger til Arbejdsretten skal de indklagede betale 2.000 kr.
 De nævnte beløb skal betales inden 14 dage efter denne doms afsigelse.
 (* 1) Henvisninger:Per Jacobsen s.321 ff, s.498 ff, Hasselbalch  

 Kollektivarbejdsretten s.263 f, K 87.003 (A1987 s.122), K 87.032 (A1987  

 s.125), K 10.054 (A1985 s.58), K. 9343 (A1981, s.108).
