 I medfør af §§ 11 og 12, § 19, stk. 1, § 26 og § 27, stk. 3, i lov nr. 343  

 af 14. maj 1992 om kød, § 1, stk. 2, og § 24 i lov om administration af Det  

 Europæiske Fællesskabs forordninger om markedsordninger for landbrugsvarer  

 m.v., jf. lovbekendtgørelse nr. 462 af 26. maj 1994, og tekstanmærkning nr.  

 59 ad § 24 på finansloven for 1994 og efter bemyndigelse fra  

 landbrugsministeren fastsættes følgende:
 § 1.  Bestemmelserne vedrørende vægtklassser i artikel  

 3, stk. 3, i Rådets forordning (EØF) nr. 1906/90 om handelsnormer for  

 fjerkrækød samt artikel 8 i Kommissionens forordning (EØF) nr. 1538/91 om  

 gennemførelsesbestemmelser til Rådets forordning (EØF) nr. 1906/90 som ændret  

 ved Kommissionens forordning (EØF) 1980/92 gælder tillige for færdigpakkede  

 hele ferske fjerkrækroppe samt for færdigpakkede ferske eller kølede  

 fjerkræparteringer.
 § 2.  Tilsynsmyndigheden fører tilsyn med, at  

 virksomhederne som led i den godkendte egenkontrol foretager kontrol af  

 vandoptagelsen under køling og vandindholdet i frosne og dybfrosne danske  

 kyllinger i henhold til Kommissionens forordning (EØF) nr. 2891/93 om ændring  

 af forordning (EØF) nr. 1538/91. Tilsynsmyndigheden kan foretage stikprøver  

 af vandindholdet i frosne og dybfrosne kyllinger med henblik på at  

 kontrollere og kalibrere virksomhedernes egenkontrol.
 § 3.  Udgifter ved kontrol med overholdelsen af  

 bestemmelserne i EF's forordninger om handelsnormer for fjerkrækød, herunder  

 udgifter til laboratorieundersøgelser, afholdes af virksomhederne.
 Stk. 2.  Udgifter til de i artikel 14a, stk. 6, i  

 Kommissionens forordning (EØF) nr. 2891/93 omhandlede modanalyser afholdes af  

 det slagteri, der giver anledning til udførelse af modanalyse.
 Stk. 3.  Slagterier, der er autoriseret i henhold til  

 artikel 11 i Kommissionens forordning (EØF) nr. 1538/91, afholder herudover  

 de udgifter, der er forbundet med den særlige kontrol, der er fastsat i  

 artikel 11.
 Stk. 4.  For erindringsskrivelser vedrørende ikke  

 rettidig betaling opkræves et gebyr på 40 kr.
 Stk. 5.  Ved for sen indbetaling opkræves 1,3 pct. af  

 det skyldige beløb pr. påbegyndt måned fra kravets forfaldsdag.
 § 4.  Tilsynsmyndigheden kan meddele de påbud eller  

 forbud, der er nødvendige for at sikre overholdelse af EF's forordninger om  

 handelsnormer for fjerkrækød.
§ 5.  Med bøde straffes den, der Stk. 2.  For overtrædelse, der begås af et aktieselskab,  

 andelsselskab, anpartsselskab eller lignende, kan der pålægges selskabet som  

 sådant bødeansvar.
Er overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
 § 6.  Bekendtgørelsen træder i kraft den 15. november  

 1994.
 Stk. 2.  Samtidig ophæves Veterinærdirektoratets  

 bekendtgørelse nr. 559 af 19. juli 1991 om handelsnormer for fjerkrækød og  

 Landbrugsministeriets bekendtgørelse nr. 799 af 14. december 1989 om  

 vandindhold i frosne eller dybfrosne haner, høner og kyllinger.
Veterinærdirektoratet, den 20. oktober  

 1994 Erik Stougaard / Sten Strømgren (* 1) Bekendtgørelsen indeholder bestemmelser, der supplerer visse  

 bestemmelser i EF's forordninger om handelsnormer for fjerkrækød.
