Skriftlig fremsættelse (10.  

 december 2003) Ministeren for  

 fødevarer, landbrug og fiskeri  

  

 (Mariann Fischer Boel) :
 Herved tillader jeg mig for  

 Folketinget at fremsætte:
Forslag til lov om drift af landbrugsjorder (Lovforslag nr.
L 112).
 Der er tale om et forslag  

 til en ny lov med et bredt formål om bevaring af produktionsgrundlaget,  

 naturen, miljøet og de landskabelige værdier.  

  

 Forslaget  

 er første led i en tilsigtet samlet lov om regulering af driften af  

 landbrugsjorderne.
Lovforslaget skal regulere driften af  

 landbrugsjorder men omfatter alle jorder, der  


  

 kan  


  

 dyrkes planter  

 på.
Dette er i visse tilfælde nødvendigt af hensyn til driften af  

 landbrugsjorderne, f.eks. ved bekæmpelse af flyvehavre.
Den gældende landbrugslovs regler om drift af  

 jorden videreføres i dette lovforslag, idet der dog lægges større vægt på  

 varetagelse af naturværdier end i de gældende bestemmelser for anvendelse af  

 landbrugsjorder.
Lovforslaget skal i øvrigt ses i sammenhæng med forslag til  

 lov om landbrugsejendomme, der skal afløse den gældende landbrugslov, og som  

 fremsættes samtidig med dette lovforslag.
Det foreslås som noget nyt, at alle arealer  

 skal holdes fri for opvækst af træer og buske, dels af naturhensyn og dels af  

 hensyn til, at arealer uden større besvær  


  

 kan  


  

 tages i dyrkning  

 igen.
Der bliver visse undtagelser fra denne rydningspligt, når rydningen vil  

 være for byrdefuld, ligesom bestående natur, der ikke er lysåben, skov og  

 anden  

 lovlig beplantning ikke underlægges rydningspligt.
Der foreslås som noget nyt en anmelderet ved  

 etablering af halvkultur eller henliggen som udyrket areal, der giver  

 mulighed  

 inden for 15 år for at genopdyrke arealet, uanset at arealet i mellemtiden  

 måtte have opnået en naturtilstand, der ellers ville betyde beskyttelse efter  

 §  

 3 i naturbeskyttelsesloven.
Herudover skal etablering af skov eller anden  

 beplantning  

 over 0,5 ha anmeldes, hvorved rydningspligten bortfalder.
Det foreslås også, at fødevareministeren  


  

 kan  


  

 fastsætte  

 regler om hensyntagen til de landskabelige værdier i forbindelse med drift af  

 landbrugsjorderne.
Det drejer sig om overførelse af gældende regler om  

 skovplantning  

 fra landbrugsloven og som noget nyt, at amtsrådet af landskabelige hensyn får  

 mulighed for at stille krav om skærmende beplantning ved bestående skæmmende  

 tekniske anlæg.
Det foreslås endvidere, at fødevareministeren  


  

 kan  


  

 fastsætte  

 regler om bekæmpelse og forebyggelse af udbredelse af uønskede plantearter,  

 der  


  

 kan  


  

 skade afgrøderne, naturen og landskabet.
Det svarer til den  

 gældende lov om flyvehavre, som samtidig ophæves.
Reglen vil som noget nyt  

 også  

 blive brugt til at give amtsråd og kommunalbestyrelser bedre muligheder for  

 at  

 bekæmpe kæmpebjørneklo.
Ministeren  


  

 kan  


  

 bestemme, at  

 andre plantearter er uønskede.
 De kommunale myndigheder gives således  

 mulighed for at benytte en række nye redskaber i deres naturforvaltning.
Endelig gives der med  

 lovforslaget mulighed for, at kommuner fortsat kan foretage bekæmpelse af  

 muldvarpe  

 og mosegrise, og kan tage betaling herfor.
Den gældende lov om bekæmpelse af  

 muldvarpe og mosegrise foreslås ophævet.
 Idet jeg i øvrigt henviser til lovforslagets  

 bemærkninger, anbefales det til Folketingets velvillige behandling.
