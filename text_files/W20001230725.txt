Klage over operativt indgreb og manglende  

 information ved udskrivelsen Patientklagenævnet fandt ikke grundlag for at kritisere den  

 behandling, som reservelægen havde foretaget.
Nævnet lagde  

 vægt på, at operationen var gennemført efter anerkendte  

 principper, og at de røntgenbillleder, der var taget efter indgrebet,  

 viste korrekt placerede skruer og et pænt sammensat brud.
Patientklagenævnet fandt imidlertid grundlag for at kritisere  

 overlægens information og lagde herved vægt på, at det ikke  

 fremgik af journalen, at informationen var ydet.
Nævnet lagde endvidere  

 vægt på overlægens udtalelse om, at det på  

 ortopædkirurgisk afdeling er den udskrivende læge, der informerer  

 patienten om, hvordan der skal forholdes i tilfælde af komplikationer,  

 og at det normalt er overlægen selv, der udskriver patienter fra  

 afdelingen.
