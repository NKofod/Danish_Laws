Bekendtgørelse om ændring af bekendtgørelse om betingelserne for og fremgangsmåden ved udbetaling af reintegrationsbistand § 1 I bekendtgørelse nr. 416 af 28. april 2014 om betingelserne for og fremgangsmåden ved udbetaling af reintegrationsbistand foretages følgende ændringer:
 1. Efter § 4 indsættes i kapitel 2:
»§ 4 a.
Udbetaling af reintegrationsbistand, jf. repatrieringslovens § 10, stk. 1-3, er betinget af, at personen efter anmodning fra Udbetaling Danmark erklærer ikke at være sigtet, tiltalt eller dømt for et strafbart forhold, der helt eller delvist har fundet sted eller er fortsat i perioden efter kommunalbestyrelsens afgørelse efter repatrieringslovens § 10, stk. 1, og indtil det tidspunkt, hvor reintegrationsbistanden ophører.« 2. I § 6, stk. 1, indsættes efter »jf. § 4«: », eller hvis der efter repatrieringslovens § 10 b, stk. 1, træffes afgørelse om bortfald af retten til reintegrationsbistand, jf. repatrieringslovens § 10 b, stk. 2, 2. pkt«.
 3. I § 10, stk. 1, ændres »jf. § 6,« til: »jf. §§ 4 a og 6,«.
 4. I § 12, 2. pkt., indsættes efter »samt om eventuel ægtefælles indtægt«: »og om en erklæring efter § 4 a«.
§ 2 Bekendtgørelsen træder i kraft den 15. november 2021.
