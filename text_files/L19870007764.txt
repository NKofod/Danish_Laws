 I tilslutning til Udenrigsministeriets bekendtgørelse nr. 5 af 30. januar  

 1985, Lovtidende C, meddeles det, at der ved noteveksling i Maputo den 22.  

 maj og den 10. juni 1987 er indgået en overenskomst mellem Danmark og  

 Southern Africa Transport and Communications Commission (SATCC), ifølge  

 hvilken den danske regering yder et beløb på indtil 2 millioner kroner til  

 fortsættelse af støtten til den under SATCC nedsatte arbejdsgruppe til  

 koordinering af jernbanedriften i det sydlige Afrika.
 I henhold til overenskomsten skal arbejdsgruppen fortrinsvis bidrage til  

 driftssikkerheden ved en koordinering af den administrative og den tekniske  

 drift af jernbanetransporterne, hvilket bl.a. vil resultere i øgede  

 interregionale godstransporter.
