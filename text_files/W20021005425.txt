 Landsskatteretskendelse af 27/2 2002. Forventningsprincip.
 A A/S klager for indkomstårene 1997 og 1998 over, at  

    

  

 Told- og Skattestyrelsen ikke har godkendt  

 det af selskabet selvangivne vedrørende egenprojektering.
 Det klagende selskab har for indkomståret 1997, 1998 og 1999  

 aktiveret 3  

    

  

 %  

    

  

 af summen af færdige projekter som udgifterne  

 til egenprojektering.
 Det fremgår af sagen, at selskabet i de pågældende indkomstår  

 har drevet virksomhed med fremstilling og markedsføring af finkemikalier,  

 herunder plantebeskyttelsesmidler i form af pesticider.
Selskabet har i de pågældende indkomstår haft en tegnestue og en  

 planlægningsafdeling, der blandt andet har udført opgaver i forbindelse med  

 selskabets egne investeringsprojekter.
For tegnestuens vedkommende har  

 selskabet fremlagt en opgørelse over forbruget af henholdsvis ingeniør-,  

 assistent-, elev- og planlægningstimer.
Opgørelserne for indkomstårene 1998  

 og  

 1999 er opdelt i timer medgået til driftsprojekter, investeringsprojekter,  

 øvrig assistance, andet og fravær.
For indkomståret 1997 er opgørelsen alene  

 opdelt i timer medgået til projekter og andet.
 Efter det klagende selskabs egne beregninger udgør timer medgået  

 til investeringsprojekter i indkomstårene 1998 og 1999 henholdsvis 79  

    

  

 % og 69 % af det samlede timeforbrug.  

 Tegnestuens samlede udgifter for indkomstårene 1998 og 1999 har været  

 henholdsvis 14.637.000 kr. og 14.494.000 kr., hvilket svarer til udgifter til  

 investeringsprojekter med henholdsvis 11.563.000 kr. og 10.000.000 kr.,  

 beregnet som henholdsvis 79 % af 14.637.000 kr. og 69 % af 14.494.000 kr.
For indkomståret 1997 har det klagende selskab ikke foretaget en  

 opdeling af timer medgået til driftsprojekter henholdsvis  

 investeringsprojekter, men 96  

    

  

 % af de  

 samlede projekter har været investeringsprojekter, svarende til niveauet for  

 indkomstårene 1998 og 1999. De samlede udgifter til tegnestuen er ligeledes  

 på  

 niveau med indkomstårene 1998 og 1999, idet de samlede omkostninger har været  

 14.521.000 kr.
Et gennemsnit af timer medgået til driftsprojekter i  

 indkomstårene 1998 og 1999 som antallet af timer medgået til driftsprojekter  

 i  

 indkomståret 1997 betyder en andel for investeringsprojekter på 76 % ,  

 svarende  

 til 11.035.000 kr.
Planlægningsafdelingen har for indkomstårene haft en samlet  

 udgift på henholdsvis 2.601.000 kr., 2.604.000 kr. og 2.598.000 kr.  

 Afdelingens  

 lønudgifter har for indkomstårene 1998 og 1999 udgjort henholdsvis 92  

    

  

 %  

    

  

 og  

 96  

    

  

 %  

    

  

 af de samlede udgifter.
Selskabet har beregnet, at en trediedel af  

 afdelingens samlede omkostninger er medgået til investeringsprojekter,  

 svarende  

 til henholdsvis 858.330 kr., 859.320 kr. og 857.340 kr. for indkomstårene  

 1997,  

 1998 og 1999.
 Da timeopgørelserne ikke har været direkte beregnet på  

 registrering af forholdet mellem investeringsprojekter og andet arbejde, har  

 selskabet ønsket de fremkomne beløb reduceret, hvilket Told- og  

 Skattestyrelsen  

 har accepteret, hvorfor beløbene er blevet nedsat med 10 % .
 Told- og Skattestyrelsen har for indkomstårene 1997, 1998 og  

 1999 forhøjet det klagende selskabs indkomstopgørelse med henholdsvis  

 4.925.000  

 kr., 3.852.000 kr. og 881.000 kr.
 Forhøjelserne er fremkommet ved følgende beregninger for de  

 respektive indkomstår:
 Indkomståret 1997:
 Beregnet aktivering af egenprojektering:
 11.894.000 kr.
 - Foretaget aktivering af egenprojektering:
 4.078.000 kr.
 Meraktivering:
 7.816.000 kr.
 - Reduktion med 10  

    

  

 % :
 781.000 kr.
 Ikke godkendt fradrag:
 7.035.000 kr.
 Yderligere afskrivning som følge af meraktivering i 1997:
 2.110.000 kr.
 Forhøjelse:
 4.925.000 kr.
 Indkomståret 1998:
 Beregnet aktivering af egenprojektering:
 12.422.000 kr.
 - Foretaget aktivering af egenprojektering:
 3.963.000 kr.
 Meraktivering:
 8.459.000 kr.
 - Reduktion med 10  

    

  

 % :
 846.000 kr.
 Ikke godkendt fradrag:
 7.613.000 kr.
 Yderligere afskrivning som følge af meraktivering i 1997 og  

 1998:
 3.761.000 kr.
 Forhøjelse:
 3.852.000 kr.
 Indkomståret 1999:
 Beregnet aktivering af egenprojektering:
 10.713.000 kr.
 - Foretaget aktivering af egenprojektering:
 5.135.000 kr.
 Meraktivering:
 5.578.000 kr.
 - Reduktion med 10  

    

  

 % :
 558.000 kr.
 Ikke godkendt fradrag:
 5.020.000 kr.
 Yderligere afskrivning som følge af meraktivering i 1997, 1998  

 og 1999:
 4.139.000 kr.
 Forhøjelse:
 881.000 kr.
 Til støtte herfor har Told- og Skattestyrelsen anført, at det  

 beløb, som selskabet skal medregne til afskrivningssaldoen, er de faktisk  

 afholdte udgifter til investeringsprojekterne.
Endvidere har Told- og Skattestyrelsen afvist, at der ved  

 amtsligningsrådets kendelse fra 1983 er etableret en retsbeskyttet  

 forventning  

 hos det klagende selskab, som udelukker en ændring af projekteringstillægget  

 på  

 3 %. Told- og Skattestyrelsen har herved henvist til, at amtsligningsrådets  

 kendelse har baseret sig på et skønsmæssigt grundlag vedrørende udgifterne  

 til  

 egenprojektering som følge af manglende mulighed for en præcis opgørelse af  

 de  

 medgåede omkostninger til investeringsprojekter.
Vedrørende et notat fra  

 januar  

 1982 har styrelsen bemærket, at det heraf netop fremgår, at man skønsmæssigt  

 har antaget, at en trediedel af anlægsafdelingens kapacitetsomkostninger i  

    

  

 % af projektomkostningerne skulle aktiveres.
Styrelsen har videre anført, at der for de omhandlede  

 indkomstår, i modsætning til det i 1983 foretagne skøn, foreligger et  

 dokumenteret grundlag for fastsættelsen af de omkostninger, der er medgået  

 til  

 frembringelse af anlægsaktiverne.
Således har styrelsen henvist til, at  

 forudsætningen for vurderingen i amtsligningsrådets kendelse er bristet,  

 hvilket det klagende selskab efter styrelsens opfattelse er fuldt vidende om,  

 og selskabet derfor ikke har en retsbeskyttet forventning om aktivering af  

 udgifter til investeringsprojekter.
 Selskabets repræsentant har over for Landsskatteretten nedlagt  

 påstand om, at selskabets indkomstopgørelse for indkomstårene 1997, 1998 og  

 1999 nedsættes i overensstemmelse med det selvangivne.
 Til støtte herfor har repræsentanterne anført, at selskabet er  

 bibragt en retsbeskyttet forventning ved amtsligningsrådets kendelse af 1983,  

 som efter repræsentantens opfattelse medfører, at en ændring af princippet  

 for  

 aktivering af udgifter til egenprojektering alene kan ske med fremtidig  

 virkning.
 Repræsentanten har således bemærket, at selskabet er enig i, at  

 aktivering af egenprojektering skal ske med de til investeringsprojekterne  

 faktisk medgåede omkostninger, og at den metode, som Told- og Skattestyrelsen  

 har anvist til opgørelse heraf, giver et retvisende billede af det beløb, som  

 skal aktiveres.
 Derimod har repræsentanten henvist til, at principskiftet fra  

 medregning af 3  

    

  

 %  

    

  

 til den anviste metode ikke kan ske med  

 tilbagevirkende kraft for indkomstårene 1997, 1998 og 1999, men tidligst med  

 virkning  

 for indkomståret 2000 grundet den retsbeskyttede forventning.
Vedrørende kendelsen fra amtsligningsrådet har repræsentanten  

 bemærket, at denne er resultatet af en gennemgribende revision af selskabets  

 selvangivelser for indkomstårene 1976-1980, og at amtsligningsrådet i den  

 forbindelse godkendte, at tillæg til anlægsinvesteringer for værdi af  

 egenprojekteringsarbejde kunne ske med 3  

    

  

 % . Disse 3  

    

  

 %  

    

  

 er fremkommet som et vægtet gennemsnit over  

 en årrække af en tredjedel af kapacitetsomkostningerne i anlægsafdelingen.
Om  

 denne beregning har repræsentanten anført, at den fremgår af et notat fra  

 januar 1982, der er indgået som dokument i den omtalte revision af selskabet,  

 og dette notat har dannet grundlag for godkendelsen af aktiveringsprincippet.
I relation til Told- og Skattestyrelsens bemærkninger vedrørende  

 forventningsprincippet, har repræsentanten anført, at styrelsen har antaget,  

 at  

 medregningsprocenten ikke har været genstand for drøftelse og vurdering i  

 forbindelse med den omtalte revision, og kendelsen ikke indeholder nogen  

 tilkendegivelse om den fremtidige behandling af problemstillingen.
Dette er  

 efter repræsentantens opfattelse ikke korrekt, og repræsentanten har herved  

 henvist til indholdet af notatet, ligesom repræsentanten har bemærket, at  

 styrelsen ikke har fremfundet dokumentation for, at amtsligningsrådets  

 kendelse  

 i denne relation har været begrænset til at angå alene de i denne omhandlede  

 indkomstår.
Repræsentanten har videre anført, at det forhold, at  

 skattemyndighederne ikke har kunnet fremfinde dokumentation vedrørende  

 kendelsen, ikke bør komme det klagende selskab til skade.
 Endelig har repræsentanten henvist til, at skattemyndighederne  

 ikke har anfægtet selskabets aktivering af udgifter til egenprojektering  

 indtil  

 revisionen i 2000.
Indledningsvis skal  

  

 Landsskatteretten  

 bemærke  

  

 , at der efter retspraksis er en række betingelser, der alle skal  

 være opfyldte, for at en skatteyder kan støtte ret på en tilkendegivelse  

 efter  

 det individuelle forventningsprincip.
Efter disse betingelser skal den  

 omhandlede tilkendegivelse blandt andet have været egnet til at have  

 indflydelse på skatteyderens dispositioner, der skal være tale om en direkte  

 og  

 positiv tilkendegivelse, og tilkendegivelsen skal være klar og uden  

 forbehold.
 Retten finder, at det klagende selskab som udgangspunkt har  

 opnået en retsbeskyttet forventning om fordelingen af udgifterne til  

 egenprojektering ved amtsligningsrådets kendelse af 2. marts 1983. Der er  

 herved særlig henset til, at tilkendegivelsen har været rettet direkte til  

 det  

 klagende selskab, at selskabet har disponeret i overensstemmelse hermed, og  

 tilkendegivelsen har angået et faktisk skøn vedrørende udgifterne til  

 egenprojektering.
Efterfølgende er selskabet blevet i stand til og har rent  

 faktisk foretaget en opgørelse af udgifterne til egenprojektering, der ikke  

 er  

 baseret på et skøn.
Herefter finder retten i overensstemmelse med Told- og  

 Skattestyrelsen, at forudsætningerne for amtsligningsrådets tilkendegivelse  

 er  

 bristet, hvilket må have stået det klagende selskab klart.
Da det er en  

 betingelse for at have en retsbeskyttet forventning, at forholdene på  

 tidspunktet for påberåbelsen af den retsbeskyttede forventning er identiske  

 med  

 forholdene på tidspunktet for tilkendegivelsen, finder retten ikke, at det  

 klagende selskab har en retsbeskyttet forventning vedrørende aktivering af  

 udgifter til egenprojektering for de omhandlede indkomstår, og de påklagede  

 skatteansættelser stadfæstes derfor.
