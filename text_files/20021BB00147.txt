Fremsat den 11. april 2003 af Torben Hansen (S),  

 Svend Auken (S), Inger Bierbaum (S),  

 Pernille Blach Hansen (S), Helge Mortensen (S),  

 Frode Sørensen (S), Jytte Wittrock (S),  

    

 Jørn Jespersen (SF) og Anne Grete  

 Holmsgaard (SF) Forslag til folketingsbeslutning om naturpleje og naturgenopretning, om mere natur til flere  

  

 en naturreform for Danmark Folketinget opfordrer regeringen til at fremlægge en  

 handlingsplan, som skaffer naturen  

 mere plads ved at skabe 100.000 ha nye vandløbsnære engarealer, overdrev og  

 strandenge de kommende år, som tager initiativ  

 til at sikre en forstærket pleje af naturen på såvel private som offentlige  

 arealer, og som tager initiativ  

 til at styrke statens, amternes, kommunernes og lodsejernes indsats for  

 naturgenopretning, der bl.a. sikrer etablering af 300 m bufferzoner omkring  

 særlig sårbar natur.
Bemærkninger til forslaget Naturen forarmes Socialdemokratiet ser dette beslutningsforslag som en del  

 af en større reform af den danske natur.
En reform, der desværre er nødvendig  

 for at imødegå den større og større forarmelse af dansk natur og danske  

 naturværdier, en forringelse, som bl.a.
Wilhjelmudvalget pegede på i  

 rapporten  

 »  

 en rig natur i et rigt samfund  

 «  

 fra november 2001. Beslutningsforslaget  

 skal også ses som en direkte forlængelse af Wilhjelmudvalgets anbefalinger om  

 bedre beskyttelse af eksisterende natur, bedre grundlag for en målrettet  

 naturforvaltning samt fortsat styrkelse og målretning af sektorernes indsats.
 Gennem århundreder har mennesker formet og udviklet Danmark  

 efter deres behov, og de sidste hundrede år er danskerne også blevet optaget  

 af  

 at beskytte deres natur og deres åbne landskab.
Men den industrielle udvikling og varetagelsen af de  

 økonomiske interesser har slidt på de danske naturværdier.
Det gælder ikke  

 mindst indvindingen af land, intensiveringen af landbrugets dyrknings- og  

 driftsformer, udviklingen af et moderne vejnet og den kraftige udbygning af  

 større og mindre bysamfund.
Ofte har det været en ond cirkel, hvor god  

 dyrkningsjord er blevet inddraget til byformål, mens marginale jorder er  

 inddraget til dyrkning af korn og andre intensive afgrøder.
Naturens kvalitet  

 er kraftigt på retur.
Danmark trænger til en naturreform.
Mulighederne for at  

 modvirke fortsatte tab og for at genskabe de allerede tabte naturværdier må  

 udnyttes fuldt ud gennem en samlet reform af naturpolitikken.
Ikke mindst  

 vore  

 børn og børnebørn skylder vi retten til at opleve en rig og dynamisk natur.
Naturens balance er truet Naturen har for lidt plads og for lidt vand, den tilføres  

 for mange næringsstoffer, og naturarealerne er for små, for isolerede og  

 under  

 tilgroning.
Naturen kan ikke klare den nuværende intensive anvendelse, hvor  

 græsning, høst af hø og høslæt bliver stadig mere sjældent.
Udnyttelsen af  

 naturen i Danmark er ikke bæredygtig.
Det ses f.eks. ved, at omkring 10 pct. af det formodede  

 antal arter i Danmark er truede.
Omkring 340 arter er uddøde siden 1850,  

 størstedelen som følge af menneskelig aktivitet.
Mange bestande af vilde  

 planter og dyrearter befinder sig på eller under grænsen for overlevelse.  

 Endvidere er arealet med klitter, heder, strandenge, overdrev, enge og moser  

 i  

 løbet af de sidste 150 år blevet reduceret fra i gennemsnit 60 pct. til 8-9  

 pct. af landets areal.
De enkelte arealer er samtidig blevet meget små, og de  

 plejes ikke tilstrækkeligt.
Omkring 80 pct. af landets areal er påvirket af dræning.  

 Mange søer og fjorde er afvandet, og mindst 140.000 ha er i dag pumpede  

 arealer, som tidligere var eng, kær, mose, sø eller fjord.
Kun ca. 2 pct. af  

 vandløbene er naturligt slyngede.
Naturpleje og naturgenopretning Beslutningsforslaget indeholder en styrkelse af  

 naturplejen.
Det gælder statens, amternes og kommunernes naturpleje og den  

 naturpleje, der udføres af landbrug og skovbrug.
Tilgroning som følge af ophørt ekstensiv landbrugsdrift og  

 tilførsel af især luftbårne næringsstoffer samt anvendelse af pesticider er  

 en  

 af de væsentligste trusler for mange naturområder og deres indhold af vilde  

 planter og dyr.
Derfor er styrkelse af naturplejen et vigtigt initiativ for  

 at  

 få tilvejebragt en gunstig bevaringsstatus i de internationale  

 naturbeskyttelsesområder (Natura 2000-områder) med tilhørende arter samt i de  

 naturtyper, der er beskyttet af naturbeskyttelseslovens § 3, og i de fredede  

 områder.
 Der er behov for en vifte af instrumenter for at fremme en  

 målrettet naturpleje hos lodsejere, erhverv og myndigheder, herunder  

 frivillige  

 aftaler som f.eks. de miljøvenlige jordbrugsforanstaltninger (MVJ-aftaler),  

 plejeplaner for fredede områder, etablering af fælles græsning, beskyttelse  

 af  

 eksisterende overdrev m.v.   initiativer, der er vigtige af hensyn til  

 naturen,  

 men som også er vigtige for, at Danmark kan leve op til internationale  

 aftaler  

 og EU-direktiver som f.eks. habitatdirektivet og fuglebeskyttelsesdirektivet.
Et andet væsentligt led i en kommende dansk  


  

 naturpolitik er en sikring af  

 naturskovene, som er de sidste rester af oprindelig dansk skov.
Desuden  

 udlægges 10 pct. af det til enhver tid værende biologisk mest værdifulde  

 skovareal til urørt skov og anden skov med særligt hensyn til den biologiske  

 mangfoldighed.
 Den systematiske registrering af de danske naturskove, som  

 blev aftalt i forbindelse med finansloven for 2001, er et væsentlig element i  

 beskyttelsen af de danske naturskove både nu og i fremtiden.
Skov med en lang, ubrudt historie indeholder en særlig  

 værdifuld biodiversitet, herunder den oprindelige genpulje af hjemmehørende  

 træer og buske.
Urørt skov og anden skov, som har biodiversitet som  

 hovedformål, har et stort potentiale for udvikling af rigere biologisk  

 mangfoldighed, som også kan spredes til de omgivende skove.
Disse skovtyper  

 kan  

 desuden give anderledes og spændende oplevelser for skovens gæster.
Der skal endvidere ske en øget målretning mod varetagelse  

 af naturhensyn gennem en ændret udpegning af særlig følsomme landbrugsområder  

 (SFL-områder), så de i højere grad dækker områder med væsentlige  

 naturinteresser.
MVJ-ordninger bør desuden ændres, så de i højere grad  

 understøtter pleje, beskyttelse og udvikling af naturen i områder med særlige  

 naturinteresser, og bør understøttes af udviklingen af andre frivillige  

 ordninger.
Dette for at skabe bedre mulighed for at få afgræsset  

 halvkulturarealer og eksisterende overdrev gennem forskellige  

 forvaltningsindsatser, herunder f.eks.
MVJ-tilskud og udlægning af randzoner  

 i  

 kraft af udtagningsordningen.
Dette er vigtigt for at få forbedret  

 naturkvaliteten af og sammenhængene mellem halvkulturarealer, herunder  

 forbedring af kvaliteten i Natura 2000-områderne og i ådalene.
Der skal gennemføres restriktioner for udledning af  

 ammoniak omkring særlig sårbare naturområder i forbindelse med udledning fra  

 punktkilder og udbringning af gødning.
Disse restriktioner knyttes til  

 bufferzoner på   som udgangspunkt   300 m, der fastlægges omkring de særlig  

 sårbare naturområder.
Inden for disse bufferzoner fastsættes der krav til  

 ammoniakemissionen fra stald- og gødningsanlæg samt krav til  

 udbringningsteknik  

 ud fra en konkret vurdering af den enkelte lokalitets sårbarhed og tilstand,  

 områdets terræn og vindforhold m.v.
Det forudsættes, at der samtidig sker en  

 gradvis reduktion af baggrundsudslippet af ammoniak.
Bufferzonerne har til formål at nedbringe den lokale  

 påvirkning fra ammoniakkvælstof i særlig sårbare naturområder.
Initiativet er  

 vigtigt for at sikre biodiversiteten i lyngheder, klitheder, højmoser,  

 overdrev  

 og lobeliasøer   områder som i disse år mister deres karakteristiske  

 bevoksning.
F.eks bliver lynghederne græsbevoksede, klithederne vokser til,  

 og  

 overdrevene, hvortil er knyttet 485 arter fra rødlisten, får en stadig mere  

 ordinær plantesammensætning.
 Pesticidtrykket skal generelt sænkes, og anvendelse af  

 gødskning og pesticider på § 3-arealer som overdrev, heder, strandenge, moser  

 m.m. skal helt ophøre.
Vandløb og de tilgrænsende engarealer har et stort  

 potentiale for at udvikle et rigt plante- og dyreliv og for at genskabe  

 økologiske sammenhænge, herunder spredningskorridorer.
Enge og slyngede  

 vandløb  

 har en naturlig tilbageholdelse af næringsstoffer og et mindre behov for  

 vandløbsvedligeholdelse.
Derfor bør der gennemføres en koncentreret indsats  

 for  

 at genskabe naturligt slyngede vandløb med tilhørende vandløbsnære  

 engarealer.  

 Samlet ønskes der genskabt i alt 100.000 ha vandløbsnære engarealer samt  

 overdrev og strandenge.
Forbindelserne mellem naturområderne forbedres Et væsentligt led i naturpleje og naturgenopretning er  

 etablering af en økologisk infrastruktur.
Mange af de nuværende naturområder er for små, for  

 isolerede og for opsplittede.
Planter og dyr på små levesteder er særlig  

 udsatte for at forsvinde.
Små naturområder, der ofte ligger adskilt af  

 agerjord, veje, jernbaner og bebyggelse, rummer alt andet lige relativt færre  

 levesteder end store naturområder.
Når naturområderne er små, påvirkes de i  

 højere grad af omgivelserne, og påvirkningerne rammer relativt store dele af  

 området.
Størrelsen af en bestand af en dyre- eller planteart  

 svinger ofte fra år til år, og en gang imellem medfører katastrofale  

 hændelser  

 som f.eks. forurening eller ekstreme vejrforhold drastiske ændringer i  

 bestanden.
Store bestande er som regel i stand til igen at vokse, når  

 forholdene bliver gunstige.
Små bestande har langt større risiko for helt at  

 forsvinde, og for de opsplittede naturtyper, hvor der ofte er langt til  

 nærmeste artsfæller, er sandsynligheden for genindvandring lille.
Endvidere  

 medfører den nedsatte udveksling af genetisk materiale mellem isolerede  

 bestande en øget risiko for tab af genetisk mangfoldighed og dermed mindre  

 tilpasningsdygtighed ved forandringer i miljøet.
I en forstærket naturpleje og naturgenopretning er en  

 supplerende udpegning af et nationalt grønt netværk af økologiske  

 forbindelser  

 mellem naturområderne altafgørende.
Arbejdet kunne eksempelvis tage  

 udgangspunkt i følgende typer af naturområder:
 Vandløbssystemer,  

 søer, fjorde og bredzoner.
 Våde naturtyper,  

 enge, moser og sumpe.
 Tørre naturtyper,  

 overdrev og heder.
 Træbevoksede  

 naturtyper, skovbryn, løvskove, skræntskove.
 Kyster, klitter,  

 klitheder, strandenge og kystskrænter.
Landskabsstrøg med  

 høj tæthed af levesteder for givne arter som f.eks. padder, sommerfugle og  

 sjældne blomster.
Det kan f.eks. være gamle, værdifulde hegn og stendiger.
 Rasteområder  

 hovedsagelig for trækfugle.
Eksisterende forbindelser bør bevares og forbedres og nye  

 etableres.
Den økologiske kvalitet af en korridor bør svare til kravene  

 stillet  

 af den biologiske mangfoldighed, som man ønsker at tilgodese.
Væsentlige  

 barrierer, der begrænser arternes spredning i de økologiske forbindelser,  

 kortlægges med henblik på opprioritering af faunapassagerne på de  

 eksisterende  

 vejnet og jernbanelinjer.
Finansiering Udgifterne skal dækkes af nye statslige midler, bedre  

 udnyttelse af EU-ordninger, medfinansiering fra jordbrugserhvervene og  

 udnyttelse af finansieringsmulighederne i forbindelse med sikring af  

 drikkevandsinteresser.
Forslagstillerne afsætter 200 mio. kr. årligt i statslige  

 merbevillinger til arealerhvervelser, naturgenopretning, plantning af skov  

 ikke mindst i nærheden af byerne   bedre pleje, naturnær skovdrift og  

 publikumsbetjening.
Derudover afsættes yderligere 200 mio. kr. årligt til en  

 målrettet naturindsats i landbruget.
Disse finansieres med 100 mio. kr. af  

 EUs  

 fælles landbrugspolitik, og de resterende 100 mio. kr. finansieres af  

 jordbrugserhvervene.
Alle beløbene fra erhvervene vil blive tilbageført til  

 erhvervene   ikke mindst via udbetalinger fra ordningen for miljøvenligt  

 jordbrug, MVJ.
Skriftlig fremsættelse Torben Hansen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om naturpleje og naturgenopretning, om mere natur til  

 flere   en naturreform for Danmark.
(Beslutningsforslag nr.
B 147).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
