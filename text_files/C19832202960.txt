 I bekendtgørelsen af 24. april 1974 angives formålet med undervisningen at  

 være todelt.
 Det er dels meningen, at de studerende får kendskab til kemiens  

 arbejdsmetoder, fænomener og love, og dels at de får et indtryk af kemiens  

 placering i samfundet.
 Gennemgangen af emnelistens punkter skal lægges eksperimentelt til rette,  

 og gennemgangen af punkterne 1 og 2 tilrettelægges, således at teoretiske  

 problemstillinger, demonstrationsforsøg og elevforsøg får en tidsmæssig  

 ligestilling.
Bemærkninger til emnelistens punkter 1. Almen kemi.
Ved omtale af atomernes opbygning og beskrivelse af elektronstrukturer kan  

 forskellige modeller anvendes.
Det periodiske system beskrives nøje for de 3  

 første perioders vedkommende, og den fortsatte opbygning antydes, så viden om  

 slægtskabet mellem stoffer, der står i samme gruppe, kan udnyttes til en  

 beskrivelse af den kemiske binding og i stofkemien.
Ionbinding, kovalent binding og den polære kovalente binding skal omtales.  

 Den rumlige struktur beskrives for enkle molekyler og krystalstrukturer,  

 f.eks. diamant, methan, vand og almindelige salte.
Denne beskrivelse kan  

 eksempelvis ske ved hjælp af molekyl~ og gittermodeller.
 Molbegrebet bør være grundlaget for støkiometriske beregninger.
 Reaktionshastighedens afhængighed af koncentration, temperatur og katalyse  

 omtales.
 Massevirkningsloven kan f.eks. baseres på ligevægten mellem hydrogen og  

 iod over for hydrogeniodid, men lovens mere generelle indhold præciseres.
 Behandlingen skal omfatte heterogene ligevægte.
 Under redox-reaktioner indføres begrebet oxidationstal, og spændingsrækken  

 omtales.
Syre-baseteorien kan f.eks. tage sit udgangspunkt i  

 protonoverførselsprocesser.
I den kvantitative del behandles pKs, pH og  

 stødpudeopløsninger.
 2. Uorganisk og organisk kemi.
Af ikke-metallerne medtages f.eks. hydrogen, oxygen, halogenerne, svovl og  

 nitrogen.
Ved behandlingen af disse stoffer skal deres placering i det  

 periodiske system anvendes.
Nogle få vigtige forbindelser som  

 hydrogenhalogeniderne, svovlsyre, salpetersyre og ammoniak omtales.
 Spændingsrækken kan danne udgangspunkt ved behandling af metallers kemi.
 Kun generelle metoder omtales under metalfremstilling.
 Organiske forbindelser omtales i det omfang, de har betydning ud fra et  

 systematisk, teknisk eller samfundsmæssigt synspunkt.
 Det er ønskeligt, at problemer vedrørende samfundets kemikalieforbrug,  

 arbejdsmiljøet mv. drøftes.
 3. Valgfrit stof.
Under det valgfrie stof kan et eller flere af de behandlede emner uddybes  

 nærmere, eller nye emner kan tages op.
Der er mulighed for at beskæftige sig  

 med dele af kemien, som har tilknytning til aktuelle emner, eller med temaer,  

 der har bredere samfundsmæssige aspekter eller direkte relation til  

 hverdagen.
Som eksempler på emner kan nævnes: Elektrokemi, chromatografi,  

 jordbundsanalyse, naturgas, gødningsstoffer, levnedsmidler, vandforurening,  

 enzymer og plast.
Undervisningens eksperimentelle indhold Det eksperimentelle arbejde spiller en stor rolle, når det drejer sig om  

 erhvervelse af viden om fagets arbejdsmetode og natur.
Teoretiske  

 overvejelser kan få et mere meningsfyldt og reelt indhold, hvis de suppleres  

 med velvalgte eksperimenter.
På den anden side kan en planlagt serie af  

 eksperimenter danne udgangspunkt for behandlingen af en teori.
 De eksperimentelle elementer bygger på kvantitative og kvalitative  

 iagttagelser og giver på baggrund heraf de studerende et kendskab til  

 stofferne og deres reaktioner samt til forståelse af generelle kemiske  

 lovmæssigheder.
 Eksperimentelt arbejde skal lægges således til rette, at der er mulighed  

 for at fremme de studerendes selvstændighed og øve dem i planlægning og  

 samarbejde.
Om et givet emne skal illustreres ved et demonstrationsforsøg eller et  

 elevforsøg må afhænge af omfanget af eksperimentet og af det apparatur, der  

 er til rådighed.
Oftest vil reagensglasforsøg eller forsøg, der kræver lang  

 tid til opstilling være bedst egnede til demonstrationsforsøg.
Det anbefales at tilrettelægge eleveksperimenter, så man starter med ret  

 enkle forsøg, hvor man især indøver visse generelle laboratoriefærdigheder  

 (vejning, omhu og renlighed, forsigtighed og behandling af apparatur). Når de  

 studerende har vænnet sig til laboratoriearbejde og har opnået en større  

 faglig indsigt, kan forsøg med et mere kompliceret indhold anbefales.  

 Omfanget af et forsøg bør da ikke være mindre end en time.
Læreren skal drage  

 omsorg for, at ethvert forsøg er grundigt gennemgået og forberedt, før det  

 udføres.
I denne forbindelse henvises til risikovejledningen.
Almindeligvis  

 skal eksperimenter udføres på baggrund af udførlige vejledninger.
 Under udførelsen af eksperimenter skal de studerende føre journal over  

 iagttagelser for senere at kunne nå til relevante slutninger og kommentarer.
 Hvor det er muligt, skal en kvantitativ behandling af kemien finde sted.  

 På den eksperimentelle side kan dette nås f.eks. ved udbytteberegning på  

 udførte synteser, måling af varmetoninger, pH-målinger og støkiometriske  

 beregninger i almindelighed.
Undervisningens teoretiske indhold Ordningen af emner under emnelistens punkter 1 og 2 angiver ikke den  

 tidsmæssige rækkefølge, i hvilken emnerne tages op i undervisningen.  

 Studerende og lærer træffer i fællesskab beslutning om den rækkefølge, der af  

 pædagogiske og systematiske grunde er mest hensigtsmæssig.
Undervisningen  

 skal tilrettelægges, så almene love og principper træder tydeligt frem og  

 bidrager til at øge de studerendes kendskab til stofferne og deres  

 reaktioner.
Enkle regneopgaver eller eksempler kan belyse kemiens kvantitative  

 indhold.
Det er da vigtigt, at disse eksempler indpasses i undervisningen på  

 en naturlig måde.
Lommeregneren er et naturligt hjælpemiddel i  

 undervisningen.
Det skal tilstræbes, at IUPAC-nomenklatur i dansk version og  

 SI-enheder anvendes.
I nogle tilfælde vil undervisningen naturligt få en mere beskrivende  

 karakter.
Dette gælder f.eks. vor opfattelse vedrørende atomernes opbygning  

 og beskrivelsen af den kemiske binding.
I disse tilfælde er modelbegrebet til  

 stor nytte.
Det er dog vigtigt at fremhæve, at den aktuelle model sjældent  

 giver en fuldstændig beskrivelse af emnet, men kun tjener til at  

 anskueliggøre et afgrænset problem.
Til støtte for den verbale fremstilling og til at bringe aktuelt stof ind  

 i undervisningen kan tabeller og grafer være til stor nytte.
Ved hjælp af  

 over-head projektoren og egne plancher kan man anskueliggøre grafer,  

 apparatopstillinger, opgaver og øvelsesbeskrivelser, ligesom en over-head  

 projektor kan anvendes til mindre forsøgsopstillinger som f.eks.  

 udkrystallisationer og forsøg med undersøgelse af reaktionshastighed.  

 Ligeledes kan film og video tjene det formål at beskrive forskellige  

 anvendelsesområder inden for kemien eller give en introduktion til en teori,  

 der skal behandles.
 Det er vigtigt, at de studerende har adgang til et håndbibliotek, der  

 indeholder forskellige lærebøger, monografier og tidsskrifter såvel  

 videnskabelige som mere populære fremstillinger.
Den større skriftlige opgave I 2. kursusår skal den studerende skrive en større skriftlig opgave.
Hvis  

 den studerende ønsker at skrive opgaven inden for faget kemi, må det stærkt  

 anbefales, at opgaven indeholder et væsentligt eksperimentelt islæt.  

 Fagområdet, inden for hvilket opgaven kan stilles, aftales i god tid mellem  

 studerende og lærer, ligesom litteratur anvises.
 I tiden før opgaven stilles, foretager den studerende forarbejder inden  

 for fagområdet, og det eksperimentelle arbejde kan evt. allerede tage sin  

 begyndelse her.
 Den skriftlige opgaveformulering skal indeholde veldefinerede krav,  

 således at den studerende ikke lades i tvivl om opgavens indhold og omfang.  

 Censor skal ved at sammenholde opgaveformuleringen med den studerendes  

 besvarelse kunne vurdere, om opgaven er løst.
Det vil ofte være hensigtsmæssigt, at læreren vedlægger enkelte  

 supplerende oplysninger til censor.
Sådanne oplysninger kan f.eks. angive,  

 hvorvidt det stofområde, hvorindenfor opgaven er stillet, er behandlet i det  

 undervisningsforløb, der er gået forud, eller om den studerende selv har sat  

 sig ind i stoffet.
 Den studerende må kun påbegynde eksperimentelt arbejde efter aftale med  

 læreren og under tilsyn af en af faglærerne.
 Som eksempel på opgaver, der tidligere har været stillet inden for faget  

 kemi, kan følgende angives:
 Område: Elektrokemi.
 Titel: Giv en redegørelse for teorien omkring elektrodepotentialers  

 opståen og bestem standardpotentialerne for nogle stoffer.
 Gør rede for indholdet af Nernst' lov og foretag ved hjælp af  

 koncentrationselementer en eksperimentel bestemmelse af konstanten i loven.
 Bestem endvidere opløselighedsproduktet for sølvchlorid.
 Område: Tilsætningsstoffer.
Titel: Giv en kort beskrivelse af tilsætningsstoffernes klassifikation og  

 funktion.
Lav specielt en eksperimentel undersøgelse af SO2-indholdet i en  

 række hvidvine og af nitritindholdet i nogle kødvarer.
Både teorien for  

 eksperimenterne og de eksperimentelle metoder ønskes gennemgået i detaljer.
 Område: Organisk syntese.
Titel: Udfør nogle organiske synteser, der illustrerer begreberne  

 oxidation og reduktion.
Gør tillige rede for de kemiske processer, der  

 foregår.
 Angiv udbytte og undersøg nogle af produkternes renhed.
Selvstuderende For den selvstuderende er det vigtigt at sætte sig i forbindelse med et  

 kursus så tidligt som muligt for der at få en personlig vejledning i  

 planlægningen af studiet.
Den nøje sammenhæng mellem teori og eksperiment, der tilsigtes i  

 kursusundervisningen kan vanskeligt opnås for den selvstuderende.
Det må  

 imidlertid stærkt anbefales, at det teoretiske stof er gennemarbejdet før den  

 selvstuderende søger optagelse på et af direktoratet godkendt  

 laboratoriekursus.
