Efter skattereformen har erhvervsdrivende mulighed for at vælge at anvende  

 virksomhedsordningen eller de almindelige regler i personskatteloven.
På  

 grund af den usikkerhed der kan være det førte år, bør skatteyderen ikke  

 fastholdes på en indkomstdisponering, der efterfølgende viser sig  

 uhensigtsmæssig.
 De lignende myndigheder bemyndiges derfor til at tillade ændring af  

 skatteansættelser for indkomståret 1987 på nedenstående punkter:
 Virksomhedsskatteloven.
 1. Skatteydere, der ved indgivelsen af selvangivelse  

 har valgt at anvende virksomhedsordningen, lov nr. 144 af 19. marts 1986 om  

 indkomstbeskatning af selvstændige erhvervsdrivende, kan begære  

 skatteberegningen foretaget uden anvendelse af virksomhedsordningen.
 2. Virksomhedsordningen kan anvendes efterfølgende,  

 såfremt skatteyderen kan opfylde de almindelige regnskabskrav.
3. Anvendes virksomhedsordningen kan årets  

 afslutningsdispositioner ændres, idet dog de faktiske hævninger og indskud  

 ikke kan berøres heraf.
Korrektion kan således ske ved forøgelse eller  

 minimering af beløb, der i ultimostatus er hensat til senere faktisk hævning.
 Kildeskatteloven.
 1. Reglen i kildeskattelovens § 25 A om overførsel til  

 medarbejdende ægtefælle kan efterfølgende begæres anvendt.
 Er kildeskattelovens § 25 A anvendt ved selvangivelsen, kan  

 skatteberegningen efterfølgende begæres foretaget uden overførsel til  

 medarbejdende ægtefælle, ligesom et overført beløb kan korrigeres.
 2. Fordeling af kapitalindkomst imellem ægtefæller,  

 kildeskattelovens § 24 A, kan efterfølgende berigtiges.
 Den almindelige praksis om efterfølgende af- og nedskrivning efter  

 SD-cirkulære 1982-22 vil også kunne anvendes til opretning af en  

 uhensigtsmæssig skatteberegning.
