 I medfør af § 49, stk. 2, i lov om folkeskolen, jf.
 lovbekendtgørelse nr. 534 af 18. juni 1996, fastsættes:
 § 1.  I henhold til folkeskolelovens § 49, stk. 2,  

 påhviler udgifterne til specialundervisning i henhold til folkeskolelovens §  

 20, stk. 2, amtskommunen, bortset fra et af undervisningsministeren fastsat  

 beløb pr. elev, der påhviler elevens hjemstedskommune.
 § 2.  Efter forhandling med Amtsrådsforeningen i  

 Danmark og Kommunernes Landsforeening fastsættes det omhandlede kommunale  

 takstbeløb for kalenderåret 1997 til 154 kr. pr. kalenderdag for elever i  

 grundskolen og i 10. klasse og til 35 kr. pr. kalenderdag for børn, der endnu  

 ikke har påbegyndt skolegangen, og for børn i børnehaveklasser.
 Stk. 2.  Takstbeløbene er beregnet eksklusiv moms, jf.  

 lov om udligning af visse kommunale og amtskommunale udgifter til  

 merværdiafgift og om det kommunale momsfond.
 § 3.  Bekendtgørelsen træder i kraft den 31. august  

 1996 og har virkning for kalenderåret 1997.
 Stk. 2.  Samtidig ophæves med virkning fra 1. januar  

 1997 cirkulære af 27. november 1979 om kommunalt takstbeløb i henhold til  

 folkeskolelovens § 40, stk. 2, og bekendtgørelse nr. 681 af 11. august 1995  

 om kommunalt takstbeløb i 1996.
Undervisningsministeriet, den 30. juli  

 1996 P.
M.
V.
