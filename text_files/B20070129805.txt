 Bekendtgørelse om ændring af bekendtgørelse om systemansvarlig virksomhed og anvendelse af eltransmissionsnettet m.v.
§ 1 I bekendtgørelse nr. 1463 af 19. december 2005 foretages følgende ændringer:
1. Indledningen affattes således: »I medfør af § 24, stk. 3, § 26, stk. 3, § 27 d, stk. 1, § 28, stk. 3, § 29, stk. 2, § 78, stk. 3, § 84, stk. 8, § 85 a, stk. 1 og 3-5, § 90 og § 92 i lov om elforsyning, jf. lovbekendtgørelse nr. 1115 af 8. november 2006, og i medfør af § 21 i lov nr. 1384 af 20. december 2004 om Energinet.dk, som ændret ved lov nr. 520 af 7. juni 2006, fastsættes:« 2. § 16, stk. 1, affattes således:
»Energinet.dk udarbejder en plan for udmøntning af indsatsområderne nævnt i § 15. Planen skal indeholde en samlet vurdering af de indkomne ansøgninger i forhold til indsatsområderne og en begrundet prioritering, der vil blive lagt til grund for udmøntningen.« 3. § 16, stk. 2, affattes således:
»Stk. 2. Planen skal koordineres med Energiteknologisk Udviklings- og Demonstrationsprogram (EUDP) og godkendes af Energistyrelsen.« § 2 Bekendtgørelsen træder i kraft den 1. december 2007.
