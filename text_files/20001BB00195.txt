Fremsat den 27. april 2001 af  

 Søren Kolstrup (EL) og Keld Albrechtsen&nbsp  

 ;(EL) Forslag til folketingsbeslutning om et byggestop for alle konventionelle slagterier og  

 mejerier og indførelse af en maksimal transporttid for  

 råvarer For at styrke den generelle fødevaresikkerhed og  

 bane vejen for en lokalt forankret økologisk  

 fødevareforarbejdningsindustri pålægger Folketinget  

 regeringen at fremsætte de nødvendige lovforslag og foretage de  

 nødvendige ændringer i administrative forskrifter for snarest at  

 indføre et byggestop for alle konventionelle slagterier og mejerier i  

 byerne og at tilstræbe indførelse af en maksimal transporttid  

 fra råvareleverandør til alle slagterier og mejerier.
Bemærkninger til forslaget Centraliseringen af den danske  

 landbrugsproduktion på færre og færre produktionsenheder  

 står ikke til diskussion.
I 1980 var det samlede antal mejerier  

 på 226, i 1990 var det faldet til 98 og i 1998 helt nede på 46.  

 MD Foods (Arla Foods) har i dag en altdominerende stilling på markedet  

 med en markedsandel på over 90 pct. (Scandinavian Dairy Information).  

 Nedgangen inden for andre fødevareforarbejdningsindustrier kan ses af  

 tabel 1:
Tabel 1 Strukturudvikling på fødevareområdet 1970  

 1998 (udvalgte brancher) 1970 1980 1990 1998 Landbrugsbedrifter 140.200 114.200 76.977 57.645 Gennemsnitsbrug, hektar 21 24 35 45 Fiskere, antal fartøjer på 5-199,9  

 tonnage - - 2.732 1.733 Fiskere, antal fartøjer på 200+  

 tonnage - - 100 147 Grovvarevirksomheder 502 322 137 79 Mejerivirksomheder - 226 98 46 Svineslagterier 54 20 6 3 Fjerkræslagterier 42 21 13 13 Supermarkeder, kolonialhandel og lign.
12.527 6.813 5.973 4.4971 Specialforretninger med fødevarer 20.992 8.683 6.559 6.1631 Note: 1. 1996-tal.
 Kilder: Landøkonomisk Oversigt, 1999 (De Danske  

 Landboforeninger), Tal om landbruget, 1999 (Landbrugsraadet),  

 Fiskeristatistisk Årbog, 1998 (Fiskeridirektoratet), Statistisk  

 10-års oversigt, 1990 og 1998 (Danmarks Statistik), Statistiske  

 Efterretninger 1973:50, 1983:1, 1992:5 og 1998:5 (Danmarks Statistik).
På slagteriområdet kan man registrere en  

 tilsvarende centralisering ejendomsmæssigt og fysisk.
Danish Crown  

 bestående af Vestjyske Slagterier og de fleste oprindelige  

 andelssvineslagterier   slagter i dag 75-80 pct. af hele den danske  

 svineproduktion, jf. tabel 2.
Tabel 2 Antallet af svineslagterier  

 (DS-medlemsvirksomheder) Ultimo året:
1970 1980 1990 1998 1999 Andelsselskaber Privatslagterier 50 4 18 2 5 1 4 0 3 0 Selskaber i alt 54 20 6 4 3 Ikke DS-medlemsvirksomheder:
Privatslagterier 1) 7 8 9 1)	Omfatter slagterier med slagtning over 10.000 svin pr.  

 år.
Der findes ingen statistik over antallet i 1970 og 1980.
Mens der har været diskuteret forskellige indgreb  

 over for strukturudviklingen inden for landbrugsbedrifterne, så har det  

 politiske system tilsyneladende på forhånd resigneret over for  

 den endnu voldsommere strukturudvikling inden for  

 fødevareforarbejdningsindustrien.
Vi står derfor over for det  

 grundlæggende spørgsmål: Vil vi acceptere en  

 samfundsudvikling, hvor produktionen koncentreres på endnu færre  

 produktionsenheder med deraf følgende sårbarhed, eller vil vi  

 sikre en spredning af  slagterierne med deraf følgende  

 risikospredning? Centraliseringen inden for dansk landbrugsproduktion  

 indebærer alvorlige miljømæssige problemer, underminering  

 af lokalsamfundenes produktionsgrundlag og en uacceptabel risiko for  

 spredning af sygdomme til hele branchen.
Nutidens megaslagterier er  

 uhyggeligt sårbare over for smitsom virus og bakterier.
På denne baggrund finder forslagsstillerne det  

 nødvendigt at indføre et stop for udbygning af alle  

 konventionelle slagterier og mejerier kombineret med krav om en reduktion af  

 transporttiden for slagteriernes og mejeriernes råvarer.
Målet  

 kan være en maksimumtransporttid på 3½ time indført over  

 en længere årrække på f.eks. 5 år.
 Det skal i øvrigt indskærpes, at kravet ikke  

 gælder for forarbejdning af det slagtede kød, f.eks.  

 pålægsfabrikker, men det er forslagsstillernes vurdering og  

 håb, at nærværende krav indebærer en tendens til  

 spredning af også denne produktion.
Efter forslagsstillernes bedømmelse haster det med  

 vedtagelse af sådanne spilleregler, da vi gennem de sidste årtier  

 har oplevet en uhørt koncentration af den eksisterende  

 landbrugsindustri.
Danish Crown agter således gennem etablering af  

 slagteriet Horsens Nord at modtage slagtesvin fra hele Jylland (75.000  

 slagtninger om ugen) med deraf følgende risiko for nedlæggelse  

 af en stribe slagterier i øvrigt.
Målsætningen, der ligger  

 bag superslagteriet i Gedved, er en total produktion på 30-35 mio. svin  

 årligt.
 Gennemførelse af beslutningsforslaget indebærer fem  

 positive virkninger.
For det første styrkes fødevaresikkerheden.  

 Det bliver mere overskueligt at indkredse sygdomme og fjerne disse.  

 Myndighederne kan indskrænke sig til at beordre produktionen på  

 en mindre produktionsenhed standset, såfremt sygdommen udelukkende  

 konstateres på denne enhed.
Alene af denne grund er det vigtigt at  

 gennemføre en spredning af fødevareproduktionen, men  

 forslagsstillerne konstaterer, at lokal forankret fødevareproduktion  

 indebærer endnu en række fordele.
For det andet begrænses transportarbejdet.
Afstanden  

 mellem råvareproducent og forarbejdningsenhed er siden  

 højkonjunkturen i 1960´erne vokset dramatisk.
Der anvendes stadig mere  

 diesel på at transportere råvarer og færdige produkter.
Den  

 øgede geografiske specialisering inden for landbrugsproduktionen har  

 yderligere bidraget til denne proces.
Med udsigt til en accelererende  

 økologisk omstilling og et langt mere alsidigt jordbrug   herunder  

 større spredning af husdyr   vil det være naturligt at skabe  

 større nærhed mellem råvareleverandør og  

 landbrugsindustri.
For det tredje bidrager beslutningsforslaget til at styrke  

 dyrevelfærden.
I dag er det ikke usædvanligt, at dyr   især  

 grise   bliver samlet tidligt op om morgenen, hvorefter de kører rundt  

 i flere timer, inden vognen er fuld.
Især søer kan opleve lange  

 transporttider, da der kun er få at hente pr. leveringssted.  

 Forslagsstillerne er imidlertid fuldt ud bekendt med, at omstilling tager  

 tid.
Der er således behov for en række supplerende og umiddelbare  

 initiativer: Såvel vognmænd som slagteriarbejdere bør  

 gennemgå kursus i dyrevelfærd, og der skal sikres mulighed for  

 ventilation og overbrusning af dyrene under transporten, ligesom  

 akkordarbejde ikke bør være tilladt, når man transporterer  

 levende dyr.
For det fjerde indebærer en lokal forankret  

 fødevareproduktion, at man sikrer sig en mere ensartet  

 samfundsudvikling overalt i landet.
Der skabes mulighed for at puste liv i  

 mindre provinsbyer.
Det skæve Danmark bliver mindre skævt, jf.  

 Enhedslistens beslutningsforslag om styrkelse af en økologisk og  

 demokratisk fødevareproduktion tæt på  

 råvareproducenterne.
For det femte vil beslutningsforslaget bidrage til at  

 svække den nuværende tendens til centralisering og deraf  

 følgende standardisering og ensartethed til fordel for en ægte  

 mangfoldighed i vareudbud.
De store produktionsenheder er teknisk set  

 indstillet til store ensartede serier og kan sjældent håndtere  

 »små portioner«.
Dette går ud over mangfoldigheden.
Det bliver  

 for dyrt at eksperimentere med specialprodukter.
Endvidere mener forslagsstillerne, at det bl.a. af  

 dyrevelfærdsmæssige grunde er nødvendigt at fremme brugen  

 af slagtebusser, som af indlysende grunde mindsker transporten af dyrene.
Der  

 bør endvidere arbejdes hurtigt på under varetagelse af en  

 række forudsætninger at gøre det lovligt at skyde  

 slagtedyrene direkte i folden, hvilket i dag kun er tilladt ved hold af  

 vildt.
Nedskydning i folden vil kunne føre til en minimering af stress  

 omkring slagtning.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om et byggestop for  

 alle konventionelle slagterier og mejerier og indførelse af en  

 maksimal transporttid for råvarer.
(Beslutningsforslag nr.
B 195).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
