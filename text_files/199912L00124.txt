Fremsat den 3. december 1999 af by- og boligministeren  

 (Jytte Andersen) Forslag til Lov om ændring af lov om almene boliger  

 samt støttede private andelsboliger m.v., lov om boligbyggeri og lov  

 om byfornyelse (Rentetilpasningslån, konvertering, betaling af  

 realkreditbidrag, alternative boliger til unge, styrket indsats i socialt  

 svage byområder) § 1 I lov om almene boliger samt støttede private andelsboliger m.v.,  

 jf. lovbekendtgørelse nr. 102 af 17. februar 1999, foretages  

 følgende ændringer:
 1. I § 20, stk. 1, indsættes som nr.  

 8:
 »8)	Likvide midler, der fremkommer i forbindelse med låntagers  

 betaling på realkreditlån som nævnt i § 91,  

 stk. 2, samt på lån efter § 91, stk. 2, der efter  

 en konvertering reguleres efter § 179, stk. 5.«.
 2. I § 29, stk. 1, nr. 4, ændres: », hvortil  

 der ydes rentesikring i medfør af tidligere love om boligbyggeri,«  

 til: »som nævnt i § 179, stk. 1,«.
 3. I § 73, stk. 3, 2. pkt., ændres »4 pct.«  

 til: »3,74 pct.«.
 4. Efter § 80 d indsættes som:
»§ 80 e.
Almene boligorganisationer indbetaler de midler, der  

 indgår i dispositionsfonden efter § 20, stk. 1, nr. 8, til  

 Landsbyggefonden.«.
 5. I § 89 a indsættes som stk. 4:
 »Stk. 4. Beløb, der efter § 80 e indbetales til  

 Landsbyggefonden, overføres til den fælles  

 moderniseringsfond.«.
 6. I § 91, stk. 3, indsættes efter 2.  

 pkt.:
 »Ved finansiering med realkreditlån med  

 rentetilpasning reguleres låntagers betaling, indtil den svarer til den  

 ydelse, der på tidspunktet for låneoptagelsen kan beregnes  

 på et tilsvarende fastforrentet realkreditlån.«.
 7. I § 93 ændres »§§ 79-80 d« til:  

 »§§ 79-80 e«.
 8. I § 100, stk. 2, 2. pkt., ændres »2,4  

 pct.« til: »2,15 pct.«.
 9. I § 100, stk. 2, indsættes efter 3.  

 pkt.:
»Ved finansiering med realkreditlån med  

 rentetilpasning reguleres låntagers betaling, indtil den svarer til den  

 ydelse, der på tidspunktet for låneoptagelsen kan beregnes  

 på et tilsvarende fastforrentet realkreditlån.
Likvide midler,  

 der fremkommer i forbindelse med låntagers betaling på lån  

 med rentetilpasning, indbetales til Finansstyrelsen.«.
 10. I § 129, 1. pkt., ændres »3,6 pct.« til: »3,4  

 pct.«.
 11. I § 129 indsættes som stk. 2:
 »Stk. 2. Udover betaling efter stk. 1 betaler  

 låntager tillige løbende bidrag på realkreditlån  

 eller lån som nævnt i § 119.«.
 12. Efter kapitel 10 indsættes som nyt kapitel:
»Kapitel 10 a Alternative boliger til unge § 149 a.
By- og boligministeren kan efter indstilling fra  

 kommunalbestyrelsen i den kommune, hvor boligerne skal etableres, i  

 finansårene 2000-2002 yde tilsagn om tilskud til forsøg med  

 etablering af alternative boliger til unge inden for en samlet ramme på  

 15 mio. kr.
Boligerne anses ikke som almene boliger.
 Stk. 2. Tilskud kan gives til en selvejende institution, hvis  

 eneste formål er at etablere og drive boliger omfattet af dette  

 kapitel.
 Stk. 3. Almene boligorganisationer kan ikke være byg-  

 eller driftsherre for boliger, der tilvejebringes efter dette kapitel.
§ 149 b.
De i lov om leje af almene boliger indeholdte  

 bestemmelser, der gælder for almene ungdomsboliger, finder tilsvarende  

 anvendelse for boliger, der er omfattet af bestemmelserne i dette  

 kapitel.
§ 149 c.
Bestemmelserne i §§ 164, stk. 1, 165-168,  

 169, stk. 2, 185, stk. 1, nr. 1, og stk. 2, i denne lov finder  

 tilsvarende anvendelse på boliger, der er omfattet af bestemmelserne i  

 dette kapitel.
§ 149 d.
By- og boligministeren kan fastsætte  

 nærmere regler om de i dette kapitel nævnte forhold.
 Stk. 2. By- og boligministeren kan i særlige  

 tilfælde tillade, at de i dette kapitel fastsatte bestemmelser  

 fraviges.«.
 13. I § 160 c, stk. 3, 1. pkt., ændres »4,48  

 pct.« til: »4,29 pct.«.
 14. § 160 c, stk. 3, 2. pkt., affattes  

 således:
 »Låntagers betaling reguleres, indtil den svarer til  

 de samlede ydelser på lånet og følger herefter ydelsen  

 på lånet.«.
 15. § 179 affattes således:
»§ 179. By- og boligministeren kan påbyde, at ejere af  

 almene boliger, selvejende ungdomsboliger, selvejende ældreboliger og  

 lette kollektivboliger indenfor en nærmere fastsat frist foretager  

 konvertering af nominallån, hvortil der ydes støtte i form af  

 rentesikring, ydelsessikring eller ydelsesstøtte i henhold til  

 nærværende lov, tidligere boligbyggerilove, lov om visse  

 almennyttige boligafdelingers omprioritering m.v., tidligere  

 byggestøttelove, tidligere kollegiestøttelove eller den  

 tidligere ældreboliglov.
Ved konvertering optages realkreditlån  

 med eller uden rentetilpasning efter by- og boligministerens nærmere  

 bestemmelse.
 Stk. 2. Konvertering af nominallån med støtte  

 efter § 91, stk. 2, foretages efter forhandling med  

 Landsbyggefonden.
Stk. 3. Ved en konvertering må låntager ikke  

 opnå et kontantprovenu.
Ved en konvertering kan låntager ikke  

 optage lån med en løbetid, som overstiger restløbetiden  

 på det indfriede lån.
Stk. 4. Efter en konvertering videreføres reguleringen  

 af beboerbetalingen efter de hidtil gældende regler, jf. dog  

 stk. 5. Låntagers betaling på lån, hvortil der ydes  

 rentesikring, beregnes på grundlag af den basisrente, som er fastsat  

 ved den senest foretagne aftrapning af rentesikringen til det indfriede  

 lån.
Basisrenten forhøjes efter reglerne i kap.
VII i  

 lovbekendtgørelse nr. 432 af 13. juli 1982 af lov om boligbyggeri.
 Stk. 5. For fastforrentede lån, hvortil der ydes  

 rentesikring eller ydelsessikring, samt for nominallån efter § 91,  

 stk. 2, og § 100, stk. 2, hvortil der ydes  

 ydelsesstøtte, der konverteres til nominallån med  

 rentetilpasning, reguleres låntagers betaling, indtil den svarer til  

 den laveste af enten ydelsen på det indfriede lån eller den  

 ydelse, der på konverteringstidspunktet kan beregnes på et  

 tilsvarende fastforrentet realkreditlån.
 Stk. 6. Efter en konvertering videreføres den  

 løbende støtte efter de gældende regler, således at  

 støtten udgør et beløb, der svarer til forskellen mellem  

 låntagers betaling og ydelsen på det lån, der optages, jf.  

 dog stk. 5. Likvide midler, der indtil lånets udamortisering  

 fremkommer i forbindelse med låntagers betaling på lån som  

 nævnt i stk. 5, indbetales til Finansstyrelsen med undtagelse af  

 lån efter § 91, stk. 2, jf. § 20, stk. 1, nr.  

 8.
Stk. 7. Efter en konvertering overføres statsgarantien,  

 den kommunale og amtskommunale garanti samt alle regarantier til det  

 lån, der optages.
For det lån, der optages, ydes samme  

 procentvise garanti som for det indfriede lån.
Den del af lånets  

 restgæld, der ikke omfattes af garantien, har panteret forud for den  

 garanterede del af restgælden.
Optages lån med en højere  

 restgæld, yder staten samme procentvise garanti for denne del af  

 lånet.
Stk. 8. På låntagers initiativ kan konvertering af  

 lån i de i stk. 1 nævnte boliger omfatte fastforrentede  

 lån, hvor støtten er ophørt, lån, hvortil der ydes  

 garanti, og ustøttede lån.
By- og boligministeren  

 fastsætter nærmere regler om hvilke realkreditlån, der kan  

 optages.
Stk. 3, 4 og 7, 1.-3. pkt., finder tilsvarende anvendelse.
 Stk. 9. By- og boligministeren kan i helt særlige  

 tilfælde efter ansøgning fra den enkelte låntager tillade,  

 at regulering af låntagers betaling på lån som nævnt  

 i stk. 5 nedsættes, herunder ved tilladelse til konvertering af  

 indestående lån.
 Stk. 10. By- og boligministeren kan påbyde ejere, som  

 nævnt i stk. 1, at foretage konvertering af andre lån inden  

 for en nærmere fastsat frist.
 Stk. 11. By- og boligministeren kan fastsætte  

 nærmere regler om de forhold, der er nævnt i stk. 1-9,  

 herunder om bemyndigelse til Finansstyrelsen til at forestå  

 konvertering.«.
 16. Efter § 179 indsættes:
»§ 179 a.
By- og boligministeren kan påbyde, at ejere af  

 støttede private andelsboliger indenfor en nærmere fastsat frist  

 foretager konvertering af nominallån, hvortil der ydes støtte i  

 form af rentesikring eller ydelsesstøtte i henhold til  

 nærværende lov eller tidligere boligbyggerilove.
Ved konvertering  

 optages fastforrentede realkreditlån. § 179, stk. 3, 7 og 10,  

 finder tilsvarende anvendelse.
 Stk. 2. Efter en konvertering videreføres den  

 løbende støtte efter de gældende regler, således at  

 støtten udgør et beløb, der svarer til forskellen mellem  

 låntagers betaling og ydelsen på det lån, der optages.  

 Låntagers betaling reguleres, indtil den svarer til de samlede ydelser  

 på det lån, der optages, og følger herefter ydelsen  

 på lånet. § 179, stk. 4, 2. pkt., finder tilsvarende  

 anvendelse.
Stk. 3. Ved konvertering af støttede lån og  

 lån, hvortil der ydes garanti, og som ikke påbydes af by- og  

 boligministeren, finder stk. 2 og § 179, stk. 3 og 7, 1.-3.  

 pkt., tilsvarende anvendelse.
By- og boligministeren fastsætter  

 nærmere regler om hvilke realkreditlån, der kan optages.
 Stk. 4. By- og boligministeren kan fastsætte  

 nærmere regler om de forhold, der er nævnt i stk. 1-3,  

 herunder om bemyndigelse til Finansstyrelsen til at forestå  

 konvertering.«.
§ 2 I lov om boligbyggeri, jf. lovbekendtgørelse nr. 144 af 26. februar  

 1998, foretages følgende ændring:
 1. § 56 a ophæves.
§ 3 I lov om byfornyelse, jf. lovbekendtgørelse nr. 664 af 17. august  

 1999, foretages følgende ændringer:
 1. I § 6, stk. 1, ændres: »og 150 mio. kr. i  

 år 2000« til: », 285 mio. kr. i år 2000 og 150 mio. kr. i  

 år 2001«.
 2. I § 8 indsættes som stk. 4:
 »Stk. 4. By- og boligministeren kan anvende 135 mio. kr. af  

 investeringsrammen i år 2000 til tilsagn om refusion til beslutninger  

 om helhedsorienteret byfornyelse efter følgende regler:
1)	De i § 8, stk. 1, nr. 1 og 2, fastsatte refusionsprocenter  

 kan forhøjes.
Den samlede refusion kan højst udgøre 65  

 pct. af investeringsrammen på 135 mio. kr.
Der kan ydes refusion til  

 kommunens udgifter til foranstaltninger efter § 7 og andre  

 foranstaltninger, der skønnes at være fremmende for den  

 generelle positive udvikling af området.
 2)	Den i § 8, stk. 1, nr. 3, fastsatte investeringsramme  

 på 10 mio. kr. kan forhøjes.«.
 3. Kapitel 11 Midlertidige boliger til unge ophæves.
§ 4 Stk. 1. Loven træder i kraft den 1. januar 2000.
 Stk. 2. Kapitel 11 i lov om byfornyelse, jf.  

 lovbekendtgørelse nr. 664 af 17. august 1999, har fortsat virkning for  

 aftaler indgået før denne lovs ikrafttræden.
 Stk. 3. Likvidationsprovenuet, der fremkommer ved likvidation  

 af den i § 3, nr. 3, omhandlede fond, kan af by- og boligministeren  

 anvendes til forsøg med etablering af alternative boliger til unge i  

 henhold til § 1, nr. 12.
Bemærkninger til lovforslaget Almindelige bemærkninger Lovforslaget indeholder følgende elementer 1.	Ændringer som følge af finansiering af nybyggeriet med  

 rentetilpasningslån.
 2.	Konvertering af eksisterende lån til  

 rentetilpasningslån.
 3.	Ændret betaling af bidrag m.v. på  

 realkreditlån.
 4.	Etablering af alternative boliger til unge.
 5.	Styrket indsats i socialt svage byområder.
 1. Ændringer som følge af finansiering af nybyggeriet med  

 rentetilpasningslån.
Pr. 1. januar 1999 er finansieringsreglerne for det almene  

 nybyggeri ændret, således at beboerbetalingen er fastsat  

 uafhængigt af de realkreditlån, der optages til finansiering af  

 byggeriet som en andel af anskaffelsessummen.
Samtidig blev det overladt til  

 by- og boligministeren at fastsætte nærmere regler for hvilke  

 realkreditlån, der skal anvendes ved finansieringen.
Princippet i den  

 ændrede finansiering er, at nybyggede boliger skal finansieres med de  

 realkreditlån, der sikrer så lave langsigtede  

 finansieringsomkostninger som muligt.
På den baggrund har by- og boligministeren i  

 samråd med finans- og økonomiministeren besluttet, at der skal  

 anvendes realkreditlån med étårig rentetilpasning i  

 forbindelse med finansiering af nybyggede almene boliger.
Beslutningen er  

 offentliggjort i Statstidende den 30. november 1999 og har virkning for  

 lån, der hjemtages efter den 31. december 1999. Beslutningen omfatter  

 boligtyper, hvor det er staten, der alene bærer risikoen for udgifter  

 ved eventuelle senere rentestigninger, dvs. i boligtyper, hvor beboernes  

 betaling er fastsat uafhængigt af belåningen og hvor staten alene  

 betaler ydelsesstøtten.
Støttede private andelsboliger,  

 byggeskadelån efter lovens § 91 og renovering af ungdomsboliger  

 efter lovens § 100 er således ikke i første omgang omfattet  

 af muligheden for at finansiere med rentetilpasningslån.
Med henblik på at gøre det muligt også  

 at introducere rentetilpasningslån i forbindelse med finansiering af  

 lån efter lovens § 91 og § 100, er det fundet  

 nødvendigt at ændre bestemmelserne herom, idet beboerbetalingen  

 efter de gældende regler reguleres, indtil den svarer til ydelsen  

 på det optagne lån.
For rentetilpasningslån er der ingen  

 sikkerhed for den langsigtede udvikling i ydelsen.
Den vil normalt være  

 lavere end ydelsen på et fastforentet lån, men der er også  

 risiko for en højere ydelse.
Med henblik på ikke at  

 påføre beboerne en risiko, foreslås det, at  

 beboerbetalingen frigøres fra den bagvedliggende belåning og  

 reguleres, som om der er optaget et tilsvarende fastforrentet lån  

 på samme tidspunkt som rentetilpasningslånet.
På denne  

 måde stilles beboerne neutralt i forhold til gældende regler,  

 samtidig med at Landsbyggefonden og det offentlige, som i disse  

 tilfælde betaler ydelsesstøtten, opnår den fulde  

 mindreudgift ved den lavere rente, men også påtager sig den fulde  

 risiko ved fremtidige rentestigninger.
Også for de støttede private andelsboliger er  

 den langsigtede beboerbetaling afhængig af låneydelsen.
På  

 dette område foreslås der en præcisering af bestemmelsen om  

 beboernes betaling, således at der kan skabes mulighed for at etablere  

 en frivillig ordning, hvorefter andelsboligforeningen kan vælge  

 realkreditbelåning med eller uden rentetilpasning.
I en situation med  

 finansiering med rentetilpasningslån kan andelsboligforeningen få  

 del i fordelen ved den lave ydelse, men påtager sig også på  

 langt sigt risikoen i forbindelse med eventuelle rentestigninger, idet  

 støtten ophører første gang, beboernes betaling svarer  

 til låneydelsen og idet beboernes betaling herefter følger  

 ydelsen på rentetilpasningslånet.
 Eventuel beslutning om finansiering med  

 rentetilpasningslån i forbindelse med støttede private  

 andelsboliger træffes uændret af by- og boligministeren i  

 samråd med finans- og økonomiministeren efter indstilling fra  

 den permanente finansieringsgruppe med deltagelse af de tre ministerier.  

 Andelsboligforeningernes Fællesrepræsentation og de kommunale  

 parter vil blive inddraget, forinden beslutning træffes.
 2. Konvertering af eksisterende lån til  

 rentetilpasningslån.
I forlængelse af beslutningen om at finansiere det  

 fremtidige almene nybyggeri med rentetilpasningslån foreslås det,  

 at der etableres hjemmel for by- og boligministeren til at påbyde ejere  

 af støttet byggeri at konvertere eksisterende fastforrentede  

 nominallån, hvortil der ydes løbende støtte, til  

 rentetilpasningslån.
Som det fremgår af de økonomiske  

 bemærkninger, skønnes der at være grundlag for betydelige  

 statslige mindreudgifter til løbende støtte ved en sådan  

 konvertering.
Hjemlen foreslås udformet som en generel hjemmel for  

 ministeren omfattende alt støttet byggeri, dvs. også byggeri  

 omfattet af de tidligere boligbyggerilove, ældreboligloven m.v.
Hjemlen  

 omfatter således også støttede private andelsboliger.
Hovedelementet i forslaget er, at ministeren kan  

 påbyde ejere af støttede ejendomme inden for en nærmere  

 frist at konvertere eksisterende nominallån, hvortil der ydes  

 løbende støtte enten i form af rentesikring, ydelsessikring  

 eller ydelsesstøtte.
Det bemærkes, at adgangen ikke omfatter  

 indekslån, der er anvendt ved finansiering af støttet byggeri i  

 perioden 1982-98, idet indekslån er inkonvertible.
Det er samtidig op  

 til ministeren at tage bestemmelse, om der skal optages realkreditlån  

 med eller uden rentetilpasning.
 Følgende lån vil kunne omfattes af et  

 påbud:
 1.	Lån med rentesikring (lån ydet i perioden fra ca.  

 1975-1982).
 2.	Lån med ydelsessikring (omprioriteringslån ydet i  

 1995-1997 samt tidligere rentesikringsbærende lån, hvortil der i  

 1995-1997 blev ydet ydelsessikring).
 3.	Lån med ydelsesstøtte (nominallån ydet i  

 1999).
I første omgang er det hensigten at anvende hjemlen  

 til konvertering af lån i almene boliger samt i selvejende ungdoms- og  

 ældreboliger samt lette kollektivboliger.
I forbindelse med lån  

 med rentesikring og ydelsessikring samt lån efter lovens § 91 og  

 § 100, hvortil Landsbyggefonden og staten yder ydelsesstøtte,  

 gør særlige forhold sig gældende, idet beboerens betaling  

 er knyttet til belåningen.
Beboernes egenbetaling på lån med rentesikring  

 og ydelsessikring er knyttet til det støttebærende låns  

 hovedstol - og dermed indirekte til ydelsen på lånet.
Dette  

 betyder, at rentesikringen og ydelsessikringen automatisk bortfalder,  

 når beboerbetalingen er reguleret op til låneydelsen.
Derefter  

 vil beboerbetalingen være konstant svarende til låneydelsen.  

 Når lånet er tilbagebetalt, og der derfor ikke længere skal  

 betales terminsydelser, indbetales det samme beløb i stedet med  

 halvdelen til boligorganisationens dispositionsfond og halvdelen til  

 Landsbyggefonden.
Når der benyttes lån med en konstant ydelse,  

 er lovgivningen relativ enkel.
Når støtten er aftrappet, betales  

 hele ydelsen fremover af beboerne, og da ydelsen ikke stiger, opstår  

 der ikke senere behov for støtte.
 I forbindelse med konvertering efter gældende regler  

 er der ikke mulighed for, at der kan blive tale om stigninger i  

 beboerbetalingerne udover de, der allerede er forventede pga.  

 støtteaftrapningen.
 De gældende regler betyder:
at beboernes betalinger ikke stiger pga. konverteringer, at konverteringsgevinsten tilfalder støttebetaler, så  

 længe der ydes støtte, og at beboerne på langt sigt, dvs. når støtten er  

 ophørt, får fordel af den lavere ydelse på  

 konverteringslånet.
Ved konvertering til rentetilpasningslån skal  

 principperne i de gældende regler fortsat anvendes.
Da et  

 rentetilpasningslån sandsynligvis ikke vil have en konstant  

 ydelse, er det nødvendigt at tage højde for den risiko, der  

 knytter sig til udsvingene i rentetilpasningslånenes ydelse.
 For det første er der ingen sikkerhed for, at  

 ydelsen på rentetilpasningslånet ikke på et senere  

 tidspunkt vil kunne overstige ydelsen på det oprindelige lån.  

 Såfremt beboerbetalingen fortsat skulle være låst fast til  

 låneydelsen, ville det betyde, at beboerbetalingen ville kunne  

 overstige beboerbetalingen/ydelsen på det oprindelige lån.
For det andet vil der med rentetilpasningslån kunne  

 blive tale om, at staten i nogle år får en stor besparelse, i  

 nogle år en lille besparelse og måske i nogle år en  

 merudgift i forhold til støtten til det oprindelige lån.
Dette  

 beror alene på den fremtidige rente.
Staten påtager sig  

 altså en risiko i forbindelse med fremtidige rentestigninger.
På denne baggrund foreslås en ordning, hvor  

 udgangspunktet er, at der foretages en  skygge konvertering til et  

 fastforrentet lån på samme tidspunkt, som konverteringen til  

 rentetilpasningslån gennemføres.
Beboerbetalingen reguleres  

 herefter, til den svarer til den laveste af enten ydelsen på det  

 lån, der indfries eller ydelsen på det  skygge konverterede  

 lån.
Beboerbetalingen er således enten fuldstændig  

 upåvirket af konverteringen til rentetilpasningslån, eller den  

 fastsættes til det lavere maximale niveau, som eventuelt ville  

 følge af en konvertering efter de gældende regler herfor.  

 Beboerne får således på langt sigt fordel af  

 konverteringen, således som det er indeholdt i de gældende  

 regler.
Det ligger implicit i den foreslåede  

 beboerbetalingskonstruktion, at beboerbetalingen kan overstige ydelsen  

 på lånet, hvorved der fremkommer et overskud.
Det foreslås,  

 at dette overskud medgår til afdækning af statens renterisiko,  

 således at det indbetales til staten indtil lånet udamortiseres,  

 dvs. indtil statens risiko ophører.
Herefter indbetales hele  

 beboerbetalingen til boligorganisationens dispositionsfond efter de  

 gældende regler, herunder viderebetaling til Landsbyggefonden.
Med hensyn til støttede private andelsboliger  

 videreføres muligheden for, at ministeren kan påbyde  

 konvertering af eksisterende nominallån med rentesikring og  

 ydelsesstøtte til fastforentede lån.
Herudover åbnes der  

 mulighed for, at andelsboligforeningen selv kan vælge at konvertere til  

 realkreditlån med rentetilpasning, idet foreningen samtidig  

 påtager sig den fulde renterisiko, svarende til den ordning, der er  

 skitseret ovenfor.
 Herudover videreføres mulighederne for frivillig  

 konvertering af ustøttede lån, og lån, hvortil der ydes  

 garanti i det støttede byggeri.
 3. Ændret betaling af bidrag m.v. på  

 realkreditlån.
 Med henblik på at styrke konkurrencen i forbindelse  

 med finansieringen af det støttede byggeri og derved reducere de  

 offentlige udgifter hertil foreslås omlægninger af betalingen af  

 stiftelsesprovision og løbende bidrag i forbindelse med de optagne  

 realkreditlån eller KommuneKreditlån.
Efter de gældende regler lægges betalingen af  

 stiftelsesprovisionen til ydelsen på de lån, der finansierer  

 offentligt støttet byggeri.
Da låntagers betaling er fastsat som  

 en andel af anskaffelsessummen, bliver det reelt staten, der betaler  

 stiftelsesprovisionen gennem den offentlige ydelsesstøtte.  

 Låntager har derfor ikke et incitament til at søge  

 stiftelsesprovisionen nedbragt.
Stiftelsesprovisionen påtænkes  

 derfor fremover medtaget i anskaffelsessummen.
Herved får  

 låntager incitamentet til at nedbringe den.
Omlægningen  

 gennemføres administrativt som en ændring af  

 bekendtgørelse om støtte til almene boliger samt  

 støttede private andelsboliger m.v.
For så vidt angår de løbende bidrag til  

 realkreditinstituttet eller KommuneKredit lægges disse efter de  

 gældende regler ligeledes til ydelsen på lånet, hvilket  

 også forhindrer en konkurrence på området.
Det  

 foreslås, at bidraget i stedet indgår som en direkte del af  

 beboerbetalingen, så låntager  

 (boligorganisationen/boligafdelingen) har et incitament til at opnå den  

 lavest mulige bidragsbetaling.
Begge de nævnte omlægninger medfører,  

 at den initiale beboerbetaling vil stige med ca. 6 pct. ved uændret  

 beboerbetalingsprocent og forudsat fuld udnyttelse af de gældende  

 maksimale bidragssatser.
Det foreslås derfor, at beboerne kompenseres  

 ved en samtidig nedsættelse af beboerbetalingen.
Kompensationen  

 fastsættes konkret til godt ¾ af den maksimale stigning, idet det  

 forventes, at den øgede konkurrence vil sikre et niveau for  

 realkreditbidrag under de maksimale satser, således at beboerbetalingen  

 i praksis forbliver uændret.
 4. Alternative boliger til unge.
 Forslaget om tilskud til forsøg med udvikling af  

 nye boligtyper til unge indebærer, at by- og boligministeren i  

 finansårene 2000-2002 indenfor en samlet ramme på 15 mio. kr. kan  

 yde tilsagn om tilskud til forsøg med etablering af alternative  

 boliger til unge.
Forsøgsordningen har til formål at medvirke  

 til at afhjælpe behovet for boliger til unge   især i  

 universitetsbyerne og de større købstadskommuner.  

 Målgruppen vil være unge i bred forstand, forstået som unge  

 uddannelsessøgende og andre unge med særlige behov.
Ordningen  

 skal ses som et alternativ til det mere traditionelle almene  

 ungdomsboligbyggeri.
Som følge heraf vil almene boligorganisationer  

 ikke kunne være byg- eller driftsherre for de her omhandlede  

 boliger.
Der er tale om en decentral forsøgsordning, hvor  

 initiativet til oprettelse af boliger kommer fra lokale unge, frivillige  

 organisationer eller lignende.
Det vil være en forudsætning for  

 tilsagn om tilskud efter forsøgsordningen, at der oprettes en  

 selvejende institution, hvis eneste formål er at eje og drive  

 boligerne.
Projektansøgningen skal anbefales af kommunalbestyrelsen,  

 hvilket bl.a. sikrer sammenhæng med kommunens øvrige  

 ungdomsboligpolitik, ligesom det foreslås, at kommunalbestyrelsen  

 fører tilsyn med byggeriet på tilsvarende måde som ved  

 almene ungdomsboliger.
De alternative boliger til unge anses ikke som almene  

 boliger.
Som følge heraf vil boligerne ikke kunne etableres efter de i  

 kapitel 9 i lov om almene boliger samt støttede private andelsboliger  

 m.v. gældende regler.
For at sikre at lejerne har samme retsstilling  

 som i de almene ungdomsboliger, foreslås det, at bestemmelserne i den  

 almene lejelov vedrørende almene ungdomsboliger finder anvendelse.
Som  

 følge af boligernes særlige karakter af alternative boliger til  

 unge, foreslås det dog, at by- og boligministeren i særlige  

 tilfælde kan tillade, at de fastsatte bestemmelser for  

 forsøgsordningens boliger fraviges.
Her tænkes bl.a. på  

 reglerne i kap. 6 om vedligeholdelse og istandsættelse, i kap. 8 om  

 lejerens råderet og i kap. 12 om fremleje og bytte i lov om leje af  

 almene boliger.
De nærmere retningslinier for den midlertidige  

 forsøgsordning foreslås i øvrigt fastsat i en  

 bekendtgørelse.
Det er hensigten, at de almene regler om bl.a.  

 lejefastsættelse, beboerdemokrati, habilitet, udlejning, erhvervelse,  

 forandring og afhændelse samt forskellige bestemmelser  

 vedrørende støtteproceduren skal finde tilsvarende  

 anvendelse.
Det findes ikke hensigtsmæssigt på  

 forhånd at afgrænse projekterne, idet der lægges vægt  

 på en fleksibel forsøgsordning, der udspringer af lokale forhold  

 og af de unges ønsker og behov.
Boligerne forudsættes etableret  

 ved nybyggeri, leje eller køb af ikke støttet byggeri, forudsat  

 at der sker en tilvækst af boliger.
 Der er ikke med forslaget tilsigtet ændringer i  

 anden lovgivning.
5. Styrket indsats i socialt svage byområder For yderligere at styrke den boligsociale indsats i  

 dårligt fungerende byområder er der ved finanslovsaftalen afsat  

 midler til igangsætning af nye beslutninger om helhedsorienteret  

 byfornyelse som kvarterløftprojekter.
På baggrund heraf  

 foreslås byfornyelseslovens kapitel 2 om helhedsorienteret byfornyelse  

 ændret.
Som følge af aftalen forhøjes den samlede  

 investeringsramme til byfornyelse for år 2000 fra 2000 mio. kr. til  

 2250 mio. kr.
Det er aftalt, at der indenfor rammen afsættes indtil 585  

 mio. kr. til nye kvarterløftprojekter, der som udgangspunkt fordeles  

 med 135 mio. kr. til refusionsberettigede udgifter til helhedsorienteret  

 byfornyelse og 450 mio. kr. til bygningsfornyelse i  

 kvarterløftområderne.
Efter den nu ophævede lov om  

 byfornyelse og boligforbedring er der ydet støtte i form af refusion  

 til kommunens udgifter til de særlige forsøgselementer til 7  

 kvarterløftprojekter via forsøgsbestemmelsen.
Ved  

 kvarterløft forstås en helhedsorienteret indsats baseret  

 på inddragelse af borgere og andre lokale kræfter med det sigte  

 at vende igangværende negative udviklingsspiraler.
Der er endvidere  

 givet ekstraordinær investeringsramme til bygningsfornyelse til  

 kommunerne til forbedring af boliger og friarealer i de berørte  

 områder.
Den nye byfornyelseslov indeholder bestemmelser om  

 helhedsorienteret byfornyelse, der bygger på erfaringerne med de  

 igangværende kvarterløftprojekter.
Mulighederne for at  

 støtte lignende kvarterløftprojekter er begrænset af dels  

 den samlede investeringsramme på 150 mio. kr. årligt fra år  

 2000 og dels den maksimale ramme for den enkelte beslutning på 10 mio.  

 kr.
Formålet med de foreslåede ændringer i bestemmelserne  

 om helhedsorienteret byfornyelse er at give grundlag for at godkende et antal  

 nye beslutninger om helhedsorienteret byfornyelse som nye  

 kvarterløftprojekter.
Antallet af nye kvarterløftprojekter, der  

 kan gives støtte til, vil afhænge dels af områdernes  

 størrelse, dels af hvor massive problemerne er.
Såfremt de nye  

 projekter er i samme størrelsesorden som de igangværende  

 københavnske kvarterløftprojekter, kan der gives tilsagn til 3  

 nye projekter.
Det foreslås derfor, at investeringsrammen til  

 helhedsorienteret byfornyelse i år 2000 forhøjes med 135 mio.  

 kr. til i alt 285 mio. kr.
Det er endvidere hensigten, at der kan tildeles de  

 kommuner, der træffer beslutning om helhedsorienteret byfornyelse  

 indenfor rammeforhøjelsen, en ekstraordinær ramme til  

 beslutninger om bygningsfornyelse indenfor en samlet investeringsramme  

 på indtil 450 mio. kr.
Behovet for tilsagnsramme til henholdsvis  

 helhedsorienteret byfornyelse og bygningsfornyelse vil imidlertid  

 afhænge af hvilke problemer, der er i de enkelte områder, og  

 hvordan bygningernes tilstand er.
Det er derfor på  

 tekstanmærkningen til § 14, nr.1, i finanslovsforslaget for  

 år 2000 foreslået, at der kan ske en overførsel af  

 uforbrugte midler på delrammen til bygningsfornyelse til delrammen til  

 helhedsorienteret byfornyelse efter de særlige regler i dette  

 lovforslags § 3, nr. 2. Den ekstraordinære ramme til  

 bygningsfornyelse vil blive tildelt kommunerne og trukket på  

 investeringsrammen i det finansår, hvor pågældende kommune  

 vedtager bygningsfornyelsesbeslutningen.
Det forventes, at  

 rammetrækkene vil finde sted henholdsvis i år 2000 og år  

 2001.
Økonomiske konsekvenser Forslaget om etablering af mulighed for konvertering af  

 fastforrentede nominallån i det almene byggeri til  

 rentetilpasningslån vurderes at indebære mulighed for en  

 betydelig reduktion af de statslige udgifter til løbende støtte  

 i form af rentesikring, ydelsessikring og ydelsesstøtte.
Ved det  

 aktuelle renteniveau skønnes det således, at lån til en  

 samlet kursværdi på omkring 17 mia. kr. med fordel kan  

 omlægges til rentetilpasningslån.
Den deraf følgende  

 årlige statslige besparelse skønnes med betydelig usikkerhed til  

 omkring 200 mio. kr.
Forudsat at konverteringen besluttes gennemført  

 primo år 2000, vil der kunne opnås ½ effekt i år 2000,  

 svarende til en statslig besparelse på i størrelsesordenen 100  

 mio. kr.
Konverteringen har ikke økonomiske konsekvenser for  

 kommunerne.
Med den foreslåede model for beboerbetalingen, jf. ovenfor,  

 vil forslaget ikke medføre huslejestigninger.
Forslaget om omlægning af betaling af  

 stiftelsesprovision og løbende bidrag til realkreditinstitutterne  

 indebærer med virkning for tilsagn til almene boliger og andelsboliger  

 efter 1. januar 2000, at stiftelsesprovisionen indregnes i  

 anskaffelsessummen, og at de løbende bidrag tillægges  

 beboerbetalingen.
Dette skønnes ikke at påvirke de statslige  

 udgifter i år 2000, men vil for årene 2001-2003 indebære  

 mindreudgifter til ydelsesstøtte på henholdsvis 2,0 mio. kr.,  

 5,5 mio. kr. og 9,0 mio. kr.
For kommunerne indebærer indregningen af  

 stiftelsesprovisionen isoleret set en forhøjelse af den kommunale  

 grundkapital med 3,4 mio. kr. årligt, idet der forudsættes et  

 årligt lånevolumen på knap 4 mia. kr.
Heri er ikke  

 medregnet kommunale ældreboliger, der forudsættes finansieret i  

 KommuneKredit, som ikke i dag opkræver stiftelsesprovision.
Samtidig  

 indebærer omlægningen samlet set kommunale mindreudgifter til  

 ydelsesstøtte til andelsboliger.
For årene 2000-2003 er disse  

 mindreudgifter opgjort til henholdsvis 0,0 mio. kr., 0,3 mio. kr., 0,9 mio.  

 kr. og 1,5 mio. kr.
Med den foreslåede nedsættelse af  

 beboerbetalingsprocenten til henholdsvis 3,4 pct. i almene boliger og 4,29  

 pct. i andelsboliger skønnes forslaget ikke at medføre  

 ændret husleje/boligafgift og dermed heller ikke ændrede  

 offentlige udgifter til individuel boligstøtte.
Til fremme af udviklingen af boligtyper for unge kan by-  

 og boligministeren i finansårene 2000-2002 inden for en samlet ramme  

 på 15 mio. kr. yde tilsagn om tilskud til forsøg med etablering  

 af alternative boliger til unge.
Der er tale om en decentral  

 forsøgsordning, hvor initiativet til oprettelse af boliger kommer fra  

 lokale unge og frivillige organisationer m.v.
Projektansøgningen skal  

 anbefales af kommunalbestyrelsen.
Der er tale om en midlertidig  

 forsøgsordning, hvor op til 3 pct. af den samlede bevilling kan  

 anvendes til administration, heraf 2/3 til lønsum.
I den samlede ramme  

 på 15 mio. kr. indgår det likvidationsprovenu, der måtte  

 fremkomme ved en afvikling af Ungdomsboligfonden pr. 31. december 1999.
Forslaget om en styrket indsats i socialt svage  

 byområder betyder, at den samlede investeringsramme for offentlig  

 byfornyelse for finansåret 2000 øges fra 2.000 mio. kr. til  

 2.250 mio. kr.
Ved udvidelsen af rammen forudsættes der givet  

 øgede tilsagn til refusionsudgifter samt øgede tilsagn til  

 værdiforøgende og tabsgivende lån til ombygningsarbejder  

 mv. med deraf følgende offentlige merudgifter.
Forslaget  

 indebærer, at der inden for den samlede investeringsramme prioriteres  

 en særlig indsats på indtil 585 mio. kr. vedrørende nye  

 kvarterløftprojekter. 135 mio. kr. heraf forudsættes anvendt til  

 tilsagn om refusionsberettigede udgifter til helhedsorienteret byfornyelse.  

 Den statslige refusion kan udgøre op til 65 pct. af kommunens  

 refusionsberettige udgifter til den særlige kvarterløftindsats.  

 Af refusionstilsagnet på 135 mio. kr. kan op til 3 pct. anvendes til  

 administration af ordningen, heraf 2/3 til lønsum.
De resterende 450  

 mio. kr. forudsættes givet som finansieringsstøtte til de  

 lån, som finansierer den bygningsmæssige renovering  

 (bygningsfornyelsen) i kvarterløftprojekterne.
Støtten gives  

 som støtte til værdiforøgende lån og tabslån  

 efter de hidtil gældende regler for støtte og  

 lejefastsættelse.
Prioriteringen af nye kvarterløftprojekter  

 inden for den samlede investeringsramme indebærer en ændring af  

 den forudsatte fordeling af investeringsrammen i 2000 på  

 tilsagnstyperne refusion, værdiforøgende lån og  

 tabslån.
Det vil indebære en vis stigning i de offentlige  

 udgifter som følge af, at refusionsudgifterne fuldt ud afholdes af det  

 offentlige, samt at disse udgifter betales kontant i modsætning til  

 løbende støtte til værdiforøgende lån og  

 tabslån.
 Lovforslagets samlede økonomiske konsekvenser for  

 det offentlige er angivet i nedenstående tabel 1:
Tabel 1: Lovforslagets samlede økonomiske  

 konsekvenser (2000-priser, mio. kr.) 2000 2001 2002 2003 I. Ændret bidragsbetaling 0,0 -2,0 -5,5 -9,0 - Kommunal ydelsesstøtte 0,0 -0,3 -0,9 -1,5 - Kommunal grundkapital 3,4 3,4 3,4 3,4 II.
Konvertering - Statslige udgifter til rentesikring, ydelsessikring og  

 ydelsesstøtte -100,0 -200,0 -200,0 -200,0 III.
Boliger for unge - Statslig udgift 5,0 5,0 5,0 0,0 IV.
Nye kvarterløftprojekter - Statslig udgift 2,0 8,0 18,0 21,0 - Kommunal udgift 0,0 2,0 7,0 8,0 Nettovirkning for det offentlige - heraf staten  

 - heraf kommunerne -89,6 -93,0  

 3,4 -183,9 -189,0  

 5,1 -173,0 -182,5  

 9,5 -178,1 -188,0  

 9,9 Anm:  -  angiver mindreudgift.
 De kommunaløkonomiske konsekvenser  

 skal forhandles med de kommunale parter.
Administrative konsekvenser Administrationen af støttebetaling mv. i  

 forbindelse med konverteringen af nominallån optaget før 1992  

 foretages som hidtil foretaget af Finansstyrelsen.
For lån hjemtaget  

 efter 1992 gennemføres støtteberegning og opkrævning  

 elektronisk mellem realkreditinstitutterne og Finansstyrelsen via det  

 elektroniske styringssystem BOSSINF.
Konverteringen vurderes i en  

 overgangsfase at indebære meradministration i Finansstyrelsen og By- og  

 Boligministeriet, der afholdes indenfor de eksisterende rammer.
Såvel  

 konverteringen som bidragsomlægningen indebærer behov for mindre  

 tilpasninger af BOSSINF-systemet.
Udgifterne hertil afholdes indenfor By- og  

 Boligministeriets eksisterende rammer.
Forslaget om styrket indsats i socialt svage  

 byområder indebærer igangsætning af et mindre antal nye  

 kvarterløftprojekter i et tilsvarende begrænset antal kommuner.  

 For de enkelte kommuner vil det betyde en vis administrativ merbelastning at  

 igangsætte og følge de nye projekter.
Det skal dog  

 bemærkes, at der i de gældende bestemmelser om helhedsorienteret  

 byfornyelse er mulighed for give refusion til kommunens udgifter til private  

 rådgivere navnlig i forbindelse med borgerinddragelse.
Der vil  

 endvidere blive tale om en vis administrativ merbelastning for staten.
 Lovforslaget vurderes samlet set ikke at have  

 nævneværdige administrative konsekvenser for kommunerne.
Erhvervsmæssige konsekvenser Forslaget om omlægning af bidragsbetaling til  

 realkreditinstitutterne forventes at styrke priskonkurrencen mellem  

 institutterne.
Forslaget om styrket indsats i socialt svage byområder  

 vurderes at have en positiv effekt på udviklingen i området, som  

 også kan komme erhvervslivet tilgode.
Herudover vurderes lovforslaget  

 ikke at have nævneværdige erhvervsmæssige konsekvenser.
Miljømæssige konsekvenser For så vidt angår forslaget om styrket indsats  

 i socialt svage byområder bemærkes, at erfaringerne for de  

 igangværende kvarterløftprojekter og beslutninger om  

 helhedsorienteret byfornyelse er, at der inddrages miljømæssige  

 overvejelser ved planlægningen af projekterne, eksempelvis ved  

 inddragelse af lokal Agenda 21 og ved ansættelse af grønne  

 guides.
Den helhedsorienterede indsats inddrager aspekter som trafiksanering,  

 skabelse af gode opholdsarealer og forbedrer derved byområdernes  

 funktion og miljø. Der vil herved kunne ske en reduktion af  

 byområdernes støjbelastning og en forbedring af  

 luftkvaliteten.
 Forslaget vurderes i øvrigt ikke at have  

 konsekvenser for miljøet.
Administrative konsekvenser for borgerne Forslaget har ikke administrative konsekvenser for  

 borgerne.
Forholdet til EU-retten Forslaget indeholder ingen EU-retlige aspekter.
Samlet vurdering af  

 lovforslaget Positive konsekvenser/   

 mindreudgifter Negative konsekvenser/  

 merudgifter Økonomiske konsekvenser for stat, kommuner og  

 amtskommuner Statslig mindreudgift til løbende støtte i  

 årene 2000-2003 på henholdsvis 93,0, 189,0, 182,5 og 188,0 mio.  

 kr.
 Kommunal merudgift i årene 2000-2003 på  

 henholdsvis 3,4, 5,1, 9,5 og 9,9 mio. kr.
Administrative konsekvenser for stat, kommuner og  

 amtskommuner Ingen Mindre merbelastning i de udvalgte  

 (kvarterløft)-kommuner og i staten Økonomiske konsekvenser for  

 erhvervslivet Øget konkurrence mellem  

 realkreditinstitutterne Ingen Administrative konsekvenser for  

 erhvervslivet Ingen nævneværdige  

 konsekvenser Ingen Miljømæssige konsekvenser Nogle positive konsekvenser i de udvalgte  

 kvarterløftområder Ingen Administrative konsekvenser for borgerne Ingen Ingen Forholdet til EU-retten Ingen Bemærkninger til lovforslagets  

 enkelte bestemmelser Til § 1 Til nr. 1, 4, 5 og 7 I forlængelse af at der indføres mulighed for  

 at finansiere lån med støtte fra Landsbyggefonden efter  

 § 91, stk. 2, med rentetilpasningslån, er der med den  

 foreslåede beboerbetalingskonstruktion åbnet op for, at  

 beboerbetalingen kan overstige ydelsen på det optagne  

 rentetilpasningslån.
Det samme gør sig gældende i  

 forbindelse med konvertering af lån efter § 91, stk. 2, der  

 er optaget efter den 1. januar 1999. Det foreslås derfor i nr. 1, at  

 likvide midler, der fremkommer som følge heraf, indbetales til  

 boligorganisationens dispositionsfond.
Videre foreslås det i nr. 4 og 5, at disse midler  

 overføres til Landsbyggefondens moderniseringsfond til dækning  

 af fondens aktiviteter.
Baggrunden herfor er, at fonden, som betaler  

 ydelsesstøtten til disse byggeskadelån, med  

 rentetilpasningslånene påtager sig risikoen for at skulle udrede  

 udgifterne ved fremtidige rentestigninger.
 For så vidt angår nr. 7 er der tale om en  

 konsekvensændring.
Til nr. 2 Det foreslås, at pantebreve, der udstedes i  

 forbindelse med konverteringer af lån, hvortil der ydes løbende  

 støtte, og som kræver by- og boligministerens godkendelse, ikke  

 også skal godkendes af kommunalbestyrelsen.
Til nr. 3, 8, 10 og 13 I forbindelse med omlægningen af  

 stiftelsesprovisionen og de løbende bidrag på de optagne  

 realkreditlån eller kommunekreditlån, jf. omtalen heraf under de  

 almindelige bemærkninger punkt 3, foreslås det, at beboerne  

 kompenseres herfor ved en samtidig nedsættelse af beboerbetalingen.
Det  

 foreslås derfor, at beboerbetalingen nedsættes som  

 følger:
indskud i tidligere lette kollektivboliger, jf. § 73,  

 stk. 2,: fra 4,0 pct. til 3,74 pct. af hovedstolen renovering af ungdomsboliger, jf. § 100, stk. 2,: fra 2,4  

 pct. til 2,15 pct. af hovedstolen alment nybyggeri, jf. § 129, stk. 1,: fra 3,6 pct. til 3,4  

 pct. af anskaffelsessummen støttede private andelsboliger, jf. § 160 c,  

 stk. 3,: fra 4,48 pct. til 4,29 pct. af anskaffelsessummen.
 Som en følge af ændringen af beboerbetalingen  

 for alment nybyggeri ændres også betalingen i forbindelse med  

 udbedring af byggeskader m.v. efter § 91, stk. 2: fra 3,6 pct. til  

 3,4 pct. af hovedstolen.
Til nr. 6 og 9 Ved finansiering med rentetilpasningslån er der ikke  

 på langt sigt sikkerhed for, hvorledes ydelsen på lånet vil  

 udvikle sig, idet ydelsen tilpasses renteudviklingen i forbindelse med de  

 årlige refinansieringer.
Da beboernes betaling på lån  

 optaget til finansiering af lån efter § 91 og renovering af  

 ungdomsboliger efter § 100 reguleres, indtil den svarer til ydelsen  

 på de bagvedliggende lån, løber beboerne en risiko for  

 stigende betalinger på disse lån.
Det foreslås derfor, at  

 beboerbetalingen maksimeres til den ydelse, der kan beregnes på et  

 tilsvarende fastforrentet lån, der ville kunne optages på samme  

 tidspunkt som rentetilpasningslånet.
Det foreslås endvidere i nr. 9, at de likvide  

 midler, der fremkommer i forbindelse med låntagers betaling på  

 rentetilpasningslån, der optages i henhold til § 100, indbetales  

 til Finansstyrelsen.
Med hensyn til § 91 henvises til  

 bemærkningerne til nr. 1.
Til nr. 11 Det foreslås, at de løbende bidrag på  

 realkreditlån og kommunekreditlån betales direkte som en del af  

 låntagers betaling.
Det bemærkes, at den foreslåede  

 bestemmelse ligeledes får virkning for låntagers betaling  

 på lån efter § 73, stk. 2, § 91, stk. 2,  

 § 100, stk. 2, og § 160 c, stk. 1, idet bestemmelser  

 herom alle henviser til § 129.
Til nr. 12 Forsøgsordningen skal ses som et alternativ til det  

 mere traditionelle almene ungdomsboligbyggeri, dels medvirke til at  

 afhjælpe behovet for boliger til unge   især i universitetsbyerne  

 og de større købstadskommuner.
Typisk kan der være tale  

 om at yde tilskud til anderledes projekter, f.eks. indretning/ombygning af en  

 tom erhvervsejendom til bofællesskab til unge.
 Etableringen af forsøgsordningen med alternative  

 boliger til unge indebærer ikke en udvidelse af de kommunale  

 forpligtelser i henhold til lov om almene boliger samt støttede  

 private andelsboliger m.v. for så vidt angår de traditionelle  

 offentligt støttede ungdomsboliger og betyder heller ikke, at By- og  

 Boligministeriet   udover forsøgsordningens muligheder   påtager  

 sig en generel forpligtelse til at medfinansiere etableringen af alternative  

 boliger til unge.
 Der henvises i øvrigt til de almindelige  

 bemærkninger.
Til nr. 14 Det præciseres, at beboerbetalingen i  

 støttede private andelsboliger reguleres, indtil den første  

 gang svarer til ydelsen på lånet og herefter følger denne.  

 I forhold til en eventuel beslutning om frivillig mulighed for at finansiere  

 med rentetilpasningslån præciseres det således, at  

 beboerbetalingen i støttede private andelsboliger, når  

 støtten er ophørt, følger ydelsen, både når  

 denne stiger og når den falder, samt at støtten ikke senere kan  

 genoptages.
Til nr. 15 Med forslaget samles og udvides hjemlen til at konvertere  

 eksisterende lån i det støttede byggeri, således at den  

 dækker alle lån.
I forhold til de eksisterende regler udvides  

 hjemlen til at omfatte konvertering af nominallån med  

 ydelsesstøtte, dvs. lån der er optaget efter den 1. januar  

 1999.
 Bestemmelserne er delt i to, nemlig en ny affattelse af  

 § 179 omfattende almene boliger, selvejende ungdoms- og  

 ældreboliger samt lette kollektivboliger og en ny § 179 a  

 omfattende støttede private andelsboliger, jf. nr. 16.
 For så vidt angår boliger omfattet af den  

 foreslåede § 179 sker der følgende ændringer i  

 forhold til gældende retstilstand:
muligheden for frivillig konvertering af lån, hvortil der ydes  

 løbende støtte, ophæves.
Sådanne lån kan  

 herefter alene konverteres efter påbud, jf. dog neden for, der åbnes op for, at der efter by- og boligministerens  

 nærmere bestemmelse kan konverteres til lån med rentetilpasning.  

 Det foreslås at gælde for alle lån, herunder  

 ustøttede lån, for lån, hvortil der fortsat ydes løbende støtte  

 og hvor beboernes betaling på sigt er knyttet til låneydelsen, og  

 som konverteres til rentetilpasningslån, indføres særlige  

 reguleringsbestemmelser, jf. bemærkninger hertil under de almindelige  

 bemærkninger.
Det foreslås således, at beboerbetalingen  

 på disse rentetilpasningslån reguleres, indtil den svarer til det  

 laveste beløb af enten ydelsen på det indfriede lån eller  

 den ydelse, der på konverteringstidspunktet kan beregnes på et  

 tilsvarende fastforrentet realkreditlån.
Det foreslås samtidig,  

 at de likvide midler, der kan fremkomme i de situationer, hvor den fastsatte  

 beboerbetaling overstiger låneydelsen, indbetales til Finansstyrelsen.  

 Dette gælder dog ikke likvide midler i forbindelse med betaling  

 på lån efter § 91, idet disse indbetales til  

 Landsbyggefonden, jf. bemærkningerne til nr. 1.
I stk. 9 er indsat en mulighed for i helt  

 særlige tilfælde at tillade, at den fastsatte beboerbetaling  

 på de optagne rentetilpasningslån nedsættes eller  

 konverteres på låntagers initiativ.
Baggrunden herfor er det  

 forhold, at de almene boligafdelinger fremover afskæres fra at kunne  

 konvertere støttede lån, herunder rentetilpasningslån,  

 på eget initiativ.
Adgangen til at tillade nedsættelse af  

 låntagers betaling tænkes kun anvendt i de helt særlige  

 tilfælde, hvor en almen boligafdeling påføres et tab, der  

 uanset det almene boligområdes intensivt regulerede karakter  

 måtte blive anset for at være et indgreb af ekspropriativ  

 karakter.
By- og boligministeren bestemmer efter konkret vurdering, om den  

 pågældende afdeling tilgodeses gennem tilladelse til faktisk  

 konvertering af det indestående lån eller ved nedsættelse  

 af det beregnede maksimum for beboerbetalingen.
Herudover videreføres de grundlæggende  

 principper i de gældende konverteringsbestemmelser.
Det betyder,  

at der ikke kan opnås et kontantprovenu, at  

 løbetiden på det lån, der optages, ikke må overstige  

 restløbetiden på det indfriede lån, at ydede  

 garantier og regarantier m.v. overføres til konverteringslånet,  

at den offentlige støtte reduceres med de sparede ydelser, samt  

at der fortsat under forudsætning af, at visse betingelser er  

 opfyldt, kan gennemføres konverteringer på låntagers  

 initiativ for så vidt angår lån, hvor støtte er  

 ophørt, lån, hvor der alene ydes garanti, eller lån uden  

 støtte.
Til nr. 16 Med forslaget udvides hjemlen til at konvertere  

 eksisterende lån i støttede private andelsboliger til at omfatte  

 konvertering af lån i disse boliger med tilsagn efter lov om almene  

 boliger samt støttede private andelsboliger m.v.
Herudover sker der i princippet ingen ændringer,  

 idet der dog åbnes mulighed for konvertering til lån med  

 rentetilpasning.
Der er således fortsat kun mulighed for at  

 påbyde konvertering til fastforrentede lån, idet der ikke herved  

 påføres beboerne en risiko.
Der åbnes mulighed for, at by- og boligministeren  

 kan fastsætte nærmere regler om de lån, der kan optages i  

 forbindelse med frivillige konverteringer af støttede lån eller  

 lån, hvortil der ydes garanti.
By- og boligministeren kan herunder  

 træffe beslsutning om at tillade konvertering til  

 rentetilpasningslån som en frivillig mulighed, hvor  

 andelsboligforeningen påtager sig den fulde renterisiko.
De  

 gældende bestemmelser vedr. regulering af beboerbetaling og  

 støtte videreføres således uændret.
 Det bemærkes, at ustøttede lån samt  

 lån, hvor støtten er ophørt, frit kan omprioriteres,  

 herunder løbetidsforlænges m.v.
Til § 2 Til nr. 1 Som konsekvens af den foreslåede samling af  

 konverteringsbestemmelser for det støttede byggeri, jf. § 1, nr.  

 15 og 16, foreslås § 56 a i boligbyggeriloven ophævet.
Til § 3 Til nr. 1 For at styrke den boligsociale indsats i byområder,  

 der på den ene side har betydelige problemer, og hvor der på den  

 anden side er ressourcer, der kan bruges i indsatsen, foreslås afsat  

 yderligere 135 mio. kr. i år 2000 til beslutninger om helhedsorienteret  

 byfornyelse i udvalgte områder.
Vedrørende bemyndigelse til by-  

 og boligministeren til forhøjelse af denne ramme henvises til punkt 5  

 i de almindelige bemærkninger.
Til nr. 2 Det foreslås, at den samlede refusion højst  

 kan udgøre op til 65 pct. af investeringsrammen på 135 mio. kr.  

 Såfremt der sker forhøjelse af denne særlige  

 investeringsramme, gælder tilsvarende begrænsning for  

 refusionsprocenten.
Det vil sige, at der indenfor den enkelte beslutning kan  

 fastsættes forskellige refusionsprocenter til de enkelte  

 foranstaltninger.
Formålet med forhøjelsen af refusionsprocenten  

 er at øge kommunernes incitament til at yde en særlig indsats i  

 særligt socialt belastede områder.
Det foreslås endvidere,  

 at der også kan ydes støtte til andre foranstaltninger end de,  

 der er nævnt i § 7. For eksempel kan der være tale om  

 støtte til beskæftigelsesmæssige foranstaltninger og til  

 foranstaltninger målrettet det lokale erhverv, eksempelvis ved  

 konsulentbistand og planlægningsmæssige tiltag.
Da der er tale om  

 boligområder med behov for omfattende investeringer, foreslås, at  

 den gældende maksimale investeringsramme på 10 mio. kr. pr.  

 beslutning kan forhøjes.
Antallet af nye projekter vil bl.a.  

 afhænge af karakteren af de enkelte områders problemer og  

 investeringsbehov.
Såfremt de nye projekter er i samme  

 størrelsesorden som de igangværende københavnske  

 kvarterløftprojekter, kan der gives tilsagn til 3 nye projekter.
Det bemærkes, at beslutninger, der tildeles  

 investeringsramme efter den foreslåede § 8, stk. 4, ikke er  

 omfattet af cirkulære nr. 138 af 7. september 1999 om  

 udvælgelseskriterier for reservation af støtte til  

 helhedsorienteret byfornyelse.
Ansøgningerne til støtte til de  

 nye helhedsorienterede kvarterløftprojekter behandles særskilt,  

 og der kan anvendes andre kriterier for udvælgelse af disse.
By- og boligministeren agter at bemyndige det af  

 ministeren oprettede Sekretariat for Kvarterløft til at udvikle,  

 formidle, koordinere og administrere de konkrete beslutninger.
Baggrunden  

 herfor er, at sekretariatet allerede varetager tilsvarende opgaver i  

 forbindelse med de igangværende kvarterløftprojekter, og det  

 skønnes derfor formålstjenligt, at der sker en koordination med  

 de nye projekter.
Til nr. 3 Ophævelsen af reglerne om midlertidige boliger for  

 unge skal ses i sammenhæng med indførelse af regler om  

 etablering af alternative boliger til unge, jf. § 1, nr. 12. Da disse  

 boliger kan etableres i ejendomme, der ikke er omfattet af byfornyelsesloven,  

 er det fundet hensigtsmæssigt at lade bestemmelserne herom indgå  

 i lov om almene boliger samt støttede private andelsboliger m.v.
Til § 4 Det foreslås, at lovforslaget træder i kraft  

 den 1. januar 2000.
 Likviditationsprovenuet, der måtte fremkomme ved en  

 afvikling af Ungdomsboligfonden pr. 31. december 1999, indgår i den  

 samlede ramme på 15 mio. kr., hvorefter by- og boligministeren kan yde  

 tilsagn om tilskud til forsøg med etablering af alternative boliger  

 til unge.
 Fonden har pr. 1. december 1999 indgået aftaler med  

 ca. 90 beboere, der opsiges af fonden i henhold til byfornyelseslovens  

 kapitel 11 og Bygge- og Boligstyrelsens bekendtgørelse nr. 809 af 6.  

 september 1996. Indtil fraflytning har fundet sted, er beboernes retsstilling  

 uændret.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om almene boliger samt støttede private andelsboliger m.v.,  

 jf. lovbekendtgørelse nr. 102 af 17. februar 1999, foretages  

 følgende ændringer:
 1. I § 20, stk. 1, indsættes som nr. 8:
 »8)	Likvide midler, der fremkommer i forbindelse med låntagers  

 betaling på realkreditlån som nævnt i § 91,  

 stk. 2, samt på lån efter § 91, stk. 2, der efter  

 en konvertering reguleres efter § 179, stk. 5.«.
§ 29. Udstedelse af pantebreve, herunder i forbindelse med  

 konvertering, i en ejendom, der tilhører en almen boligorganisation,  

 kan kun ske med kommunalbestyrelsens godkendelse.
Undtaget herfra er dog  

 pantebreve til Landsbyggefonden samt pantebreve, der udstedes i forbindelse  

 med:
 2. I § 29, stk. 1, nr. 4, ændres: », hvortil  

 der ydes rentesikring i medfør af tidligere love om boligbyggeri,«  

 til: »som nævnt i § 179, stk. 1,«.
 1)	Ejendomserhvervelse.
 2)	Optagelse af byggelån.
 3)	Endelig prioritering af nyopførte ejendomme.
 4)	Konvertering af realkreditlån, hvortil der ydes rentesikring i  

 medfør af tidligere love om boligbyggeri, hvor udstedelse af  

 pantebreve kun kan ske med by- og boligministerens godkendelse.
Stk. 3. Kommunalbestyrelsen kan på statens vegne give  

 tilsagn om ydelsesstøtte til det i stk. 2 nævnte  

 realkreditlån efter tilsvarende regler, som gælder for  

 finansiering af opførelse af nybyggeri, jf. reglerne i kapitel 9.  

 Låntagers betaling efter § 129 udgør dog helårligt 4  

 pct. af den bogførte hovedstol.
Det er en forudsætning, at  

 kommunalbestyrelsen yder garanti for hele realkreditlånet.
 3. I § 73, stk. 3, 2. pkt., ændres »4 pct.«  

 til: »3,74 pct.«.
 4. Efter § 80 d indsættes:
»§ 80 e.
Almene boligorganisationer indbetaler de midler, der  

 indgår i dispositionsfonden efter § 20, stk. 1, nr. 8, til  

 Landsbyggefonden.«.
 5. I § 89 a indsættes som stk. 4:
 »Stk. 4. Beløb, der efter § 80 e indbetales til  

 Landsbyggefonden, overføres til den fælles  

 moderniseringsfond.«.
Stk. 3. Ydelsesstøtte efter stk. 2 ydes på  

 de vilkår, der er fastsat i § 129 og § 130, stk. 1 og 2.  

 Dog sker der en regulering af låntagers betaling, indtil den svarer til  

 de samlede ydelser på lånet.
Ved finansiering som led i  

 forhandlet finansiering efter § 57 i lov om byfornyelse kan  

 ydelsesstøtte ydes svarende til den fulde ydelse på  

 realkreditlånet.
Landsbyggefonden kan på de vilkår, der er  

 nævnt i § 134, helt eller delvis bringe betaling af  

 ydelsesstøtte til ophør.
 6. I § 91, stk. 3, indsættes efter 2.  

 pkt.:
 »Ved finansiering med realkreditlån med  

 rentetilpasning reguleres låntagers betaling, indtil den svarer til den  

 ydelse, der på tidspunktet for låneoptagelsen kan beregnes  

 på et tilsvarende fastforrentet realkreditlån.«.
 § 93. Såfremt der måtte være behov derfor,  

 skal Landsbyggefonden anvende mindst 2/3 af den del af fondens  

 indtægter, der ikke hidrører fra bidrag efter §§ 79-80 d,  

 til de formål, der er nævnt i § 92.
 7. I § 93 ændres »§§ 79-80 d« til:  

 »§§ 79-80 e«.
Stk. 2. Udgifter til arbejder efter stk. 1 finansieres  

 ved optagelse af realkreditlån, jf. § 118, stk. 3.  

 Låntagers betaling af ydelser på lånet reguleres i  

 overensstemmelse med § 129, dog udgør låntagers betaling  

 2,4 pct. af byggeudgiften.
Regulering sker, indtil låntagers betaling  

 svarer til de samlede ydelser på lånet.
 8. I § 100, stk. 2, 2. pkt., ændres »2,4  

 pct.« til: »2,15 pct.«.
 9. I § 100, stk. 2, indsættes efter 3.  

 pkt.:
»Ved finansiering med realkreditlån med  

 rentetilpasning reguleres låntagers betaling, indtil den svarer til den  

 ydelse, der på tidspunktet for låneoptagelsen kan beregnes  

 på et tilsvarende fastforrentet realkreditlån.
Likvide midler,  

 der fremkommer i forbindelse med låntagers betaling på lån  

 med rentetilpasning, indbetales til Finansstyrelsen.«.
§ 129. Låntagers betaling på realkreditlån,  

 jf. § 118, og lån, jf. § 119, beregnes første gang 3  

 måneder efter låneoptagelsen som 3,6 pct. p.a. af byggeriets  

 anskaffelsessum.
Beløbet reguleres en gang årligt med 75 pct. af  

 stigningen i nettoprisindekset eller det summariske brancheopdelte  

 lønindeks for den private sektor, såfremt dette er steget  

 mindre.
Regulering foretages første gang i den første termin i  

 lånets andet år og sidste gang i den første termin i det  

 35. år efter låneoptagelsen.
Ved reguleringen med  

 nettoprisindekset benyttes en 12-måneders-periode sluttende i juni  

 måned året før det finansår, reguleringen  

 vedrører.
Ved regulering med det summariske brancheopdelte  

 lønindeks benyttes en 12-måneders-periode sluttende i februar  

 måned året før det finansår, reguleringen  

 vedrører.
Falder ovennævnte lønindeks, nedsættes  

 beløbet med hele det helårlige procentvise fald.
Er  

 nettoprisindekset uændret eller faldende, samtidig med at  

 lønindekset er uændret eller stigende, reguleres låntagers  

 betaling ikke.
 10. I § 129, 1. pkt., ændres »3,6 pct.« til: »3,4  

 pct.«.
 11. I § 129 indsættes som stk. 2:
 »Stk. 2. Udover betaling efter stk. 1 betaler  

 låntager tillige løbende bidrag på realkreditlån  

 eller lån som nævnt i § 119.«.
 12. Efter kapitel 10 indsættes som nyt kapitel:
»Kapitel 10 a Alternative boliger til unge § 149 a.
By- og boligministeren kan efter indstilling fra  

 kommunalbestyrelsen i den kommune, hvor boligerne skal etableres, i  

 finansårene 2000-2002 yde tilsagn om tilskud til forsøg med  

 etablering af alternative boliger til unge inden for en samlet ramme på  

 15 mio. kr.
Boligerne anses ikke som almene boliger.
 Stk. 2. Tilskud kan gives til en selvejende institution, hvis  

 eneste formål er at etablere og drive boliger omfattet af dette  

 kapitel.
 Stk. 3. Almene boligorganisationer kan ikke være byg-  

 eller driftsherre for boliger, der tilvejebringes efter dette kapitel.
§ 149 b.
De i lov om leje af almene boliger indeholdte  

 bestemmelser, der gælder for almene ungdomsboliger, finder tilsvarende  

 anvendelse for boliger, der er omfattet af bestemmelserne i dette  

 kapitel.
§ 149 c.
Bestemmelserne i §§ 164, stk. 1, 165-168,  

 169, stk. 2, 185, stk. 1, nr. 1, og stk. 2, i denne lov finder  

 tilsvarende anvendelse på boliger, der er omfattet af bestemmelserne i  

 dette kapitel.
§ 149 d.
By- og boligministeren kan fastsætte  

 nærmere regler om de i dette kapitel nævnte forhold.
 Stk. 2. By- og boligministeren kan i særlige  

 tilfælde tillade, at de i dette kapitel fastsatte bestemmelser  

 fraviges.«.
Stk. 3. Låntagers betaling af ydelser på  

 realkreditlån som nævnt i stk. 1 reguleres i  

 overensstemmelse med § 129, dog udgør låntagers betaling  

 4,48 pct. p.a. af anskaffelsessummen.
Regulering sker, indtil låntagers  

 betaling svarer til de samlede ydelser på lånet.
 13. I § 160 c, stk. 3, 1. pkt., ændres »4,48  

 pct.« til: »4,29 pct.«.
 14. § 160 c, stk. 3, 2. pkt., affattes  

 således:
 »Låntagers betaling reguleres, indtil den svarer til  

 de samlede ydelser på lånet og følger herefter ydelsen  

 på lånet.«.
 15. § 179 affattes således:
 § 179. By- og boligministeren kan give almene  

 boligorganisationer påbud om inden en fastsat frist at foretage  

 omprioritering af realkreditlån, hvortil ydes rentesikring i henhold  

 til tidligere love om boligbyggeri.
»§ 179. By- og boligministeren kan påbyde, at ejere af  

 almene boliger, selvejende ungdomsboliger, selvejende ældreboliger og  

 lette kollektivboliger indenfor en nærmere fastsat frist foretager  

 konvertering af nominallån, hvortil der ydes støtte i form af  

 rentesikring, ydelsessikring eller ydelsesstøtte i henhold til  

 nærværende lov, tidligere boligbyggerilove, lov om visse  

 almennyttige boligafdelingers omprioritering m.v., tidligere  

 byggestøttelove, tidligere kollegiestøttelove eller den  

 tidligere ældreboliglov.
Ved konvertering optages realkreditlån  

 med eller uden rentetilpasning efter by- og boligministerens nærmere  

 bestemmelse.
Stk. 2. Ved en omprioritering må låntageren ikke  

 opnå et kontantprovenu.
Låntageren kan ikke optage  

 omprioriteringslån med en restløbetid, som overstiger  

 restløbetiden på det indfriede lån.
 Stk. 2. Konvertering af nominallån med støtte  

 efter § 91, stk. 2, foretages efter forhandling med  

 Landsbyggefonden.
Stk. 3. Efter en omprioritering videreføres  

 rentesikringen efter de hidtil gældende regler, således at  

 rentesikringen til omprioriteringslånene beregnes på grundlag af  

 den basisrente, som er fastsat ved den senest foretagne aftrapning af  

 rentesikringen til de indfriede lån.
Basisrenten forhøjes efter  

 reglerne i kapitel VII i lovbekendtgørelse nr. 432 af 13. juli 1982 af  

 lov om boligbyggeri.
Stk. 3. Ved en konvertering må låntager ikke  

 opnå et kontantprovenu.
Ved en konvertering kan låntager ikke  

 optage lån med en løbetid, som overstiger restløbetiden  

 på det indfriede lån.
Stk. 4. Efter en omprioritering overføres  

 statsgarantien, den kommunale garanti eller regaranti til  

 omprioriteringslånet.
For omprioriteringslånet ydes samme  

 procentvise statsgaranti, kommunal garanti eller regaranti som for det  

 indfriede lån.
Optages omprioriteringslån med en højere  

 restgæld, yder staten samme procentvise garanti for denne del af  

 lånet.
Stk. 4. Efter en konvertering videreføres reguleringen  

 af beboerbetalingen efter de hidtil gældende regler, jf. dog  

 stk. 5. Låntagers betaling på lån, hvortil der ydes  

 rentesikring, beregnes på grundlag af den basisrente, som er fastsat  

 ved den senest foretagne aftrapning af rentesikringen til det indfriede  

 lån.
Basisrenten forhøjes efter reglerne i kap.
VII i  

 lovbekendtgørelse nr. 432 af 13. juli 1982 af lov om  

 boligbyggeri.
 Stk. 5. Ved omprioritering, der ikke pålægges af  

 by- og boligministeren, finder bestemmelserne i stk. 2-4 tilsvarende  

 anvendelse.
 Stk. 5. For fastforrentede lån, hvortil der ydes  

 rentesikring eller ydelsessikring, samt for nominallån efter § 91,  

 stk. 2, og § 100, stk. 2, hvortil der ydes  

 ydelsesstøtte, der konverteres til nominallån med  

 rentetilpasning, reguleres låntagers betaling, indtil den svarer til  

 den laveste af enten ydelsen på det indfriede lån eller den  

 ydelse, der på konverteringstidspunktet kan beregnes på et  

 tilsvarende fastforrentet realkreditlån.
 Stk. 6. Stk. 2 og stk. 4, 1. og 2. pkt., finder  

 tilsvarende anvendelse på konvertering af lån ydet i henhold til  

 tidligere love om boligbyggeri, hvor rentesikringen er aftrappet, eller hvor  

 der alene er ydet garanti.
 Stk. 6. Efter en konvertering videreføres den  

 løbende støtte efter de gældende regler, således at  

 støtten udgør et beløb, der svarer til forskellen mellem  

 låntagers betaling og ydelsen på det lån, der optages, jf.  

 dog stk. 5. Likvide midler, der indtil lånets udamortisering  

 fremkommer i forbindelse med låntagers betaling på lån som  

 nævnt i stk. 5, indbetales til Finansstyrelsen med undtagelse af  

 lån efter § 91, stk. 2, jf. § 20, stk. 1, nr.  

 8.
 Stk. 7. By- og boligministeren kan endvidere give almene  

 boligorganisationer påbud om inden en fastsat frist at foretage en  

 omprioritering af andre lån.
Stk. 7. Efter en konvertering overføres statsgarantien,  

 den kommunale og amtskommunale garanti samt alle regarantier til det  

 lån, der optages.
For det lån, der optages, ydes samme  

 procentvise garanti som for det indfriede lån.
Den del af lånets  

 restgæld, der ikke omfattes af garantien, har panteret forud for den  

 garanterede del af restgælden.
Optages lån med en højere  

 restgæld, yder staten samme procentvise garanti for denne del af  

 lånet.
 Stk. 8. By- og boligministeren kan fastsætte  

 nærmere regler om de forhold, der er nævnt i stk. 1-7,  

 herunder om bemyndigelse til Finansstyrelsen til at forestå en  

 påbudt omprioritering.
Stk. 8. På låntagers initiativ kan konvertering af  

 lån i de i stk. 1 nævnte boliger omfatte fastforrentede  

 lån, hvor støtten er ophørt, lån, hvortil der ydes  

 garanti, og ustøttede lån.
By- og boligministeren  

 fastsætter nærmere regler om hvilke realkreditlån, der kan  

 optages.
Stk. 3, 4 og 7, 1.-3. pkt., finder tilsvarende anvendelse.
 Stk. 9. By- og boligministeren kan i helt særlige  

 tilfælde efter ansøgning fra den enkelte låntager tillade,  

 at regulering af låntagers betaling på lån som nævnt  

 i stk. 5 nedsættes, herunder ved tilladelse til konvertering af  

 indestående lån.
 Stk. 10. By- og boligministeren kan påbyde ejere, som  

 nævnt i stk. 1, at foretage konvertering af andre lån inden  

 for en nærmere fastsat frist.
 Stk. 11. By- og boligministeren kan fastsætte  

 nærmere regler om de forhold, der er nævnt i stk. 1-9,  

 herunder om bemyndigelse til Finansstyrelsen til at forestå  

 konvertering.«.
 16. Efter § 179 indsættes:
»§ 179 a.
By- og boligministeren kan påbyde, at ejere af  

 støttede private andelsboliger indenfor en nærmere fastsat frist  

 foretager konvertering af nominallån, hvortil der ydes støtte i  

 form af rentesikring eller ydelsesstøtte i henhold til  

 nærværende lov eller tidligere boligbyggerilove.
Ved konvertering  

 optages fastforrentede realkreditlån. § 179, stk. 3, 7 og 10,  

 finder tilsvarende anvendelse.
 Stk. 2. Efter en konvertering videreføres den  

 løbende støtte efter de gældende regler, således at  

 støtten udgør et beløb, der svarer til forskellen mellem  

 låntagers betaling og ydelsen på det lån, der optages.  

 Låntagers betaling reguleres, indtil den svarer til de samlede ydelser  

 på det lån, der optages, og følger herefter ydelsen  

 på lånet. § 179, stk. 4, 2. pkt., finder tilsvarende  

 anvendelse.
Stk. 3. Ved konvertering af støttede lån og  

 lån, hvortil der ydes garanti, og som ikke påbydes af by- og  

 boligministeren, finder stk. 2 og § 179, stk. 3 og 7, 1.-3.  

 pkt., tilsvarende anvendelse.
By- og boligministeren fastsætter  

 nærmere regler om hvilke realkreditlån, der kan optages.
 Stk. 4. By- og boligministeren kan fastsætte  

 nærmere regler om de forhold, der er nævnt i stk. 1-3,  

 herunder om bemyndigelse til Finansstyrelsen til at forestå  

 konvertering.«.
§ 2 I lov om boligbyggeri, jf. lovbekendtgørelse nr. 144 af 26. februar  

 1998, foretages følgende ændring:
§ 56 a.
Boligministeren kan påbyde, at  

 realkreditlån, hvortil ydes rentesikring i henhold til tidligere love  

 om boligbyggeri, skal omprioriteres inden for en nærmere fastsat frist.  

 Påbud kan meddeles til ejere af 1. § 56 a ophæves.
1)	almennyttige afdelinger, 2)	ungdomsboliger, 3)	lette kollektivboliger og 4)	private andelsboliger.
Stk. 2. Ved en omprioritering må låntageren ikke  

 opnå et kontantprovenu.
Låntageren kan ikke optage  

 omprioriteringslån med en restløbetid, som overstiger  

 retsløbetiden på det indfriede lån.
Stk. 3. Efter en omprioritering videreføres  

 rentesikringen efter de hidtil gældende regler, således at  

 rentesikringen til omprioriteringslånene beregnes på grundlag af  

 den basisrente, som er fastsat ved den senest foretagne aftrapning af  

 rentesikringen til de indfriede lån.
Basisrenten forhøjes efter  

 reglerne i kapitel VII i de tidligere love om boligbyggeri, jf.  

 lovbekendtgørelse nr. 432 af 13. juli 1982 af lov om boligbyggeri.
Stk. 4. Efter en omprioritering overføres  

 statsgarantien, den kommunale garanti eller regaranti til  

 omprioriteringslånet.
For omprioriteringslånet ydes samme  

 procentvise statsgaranti, kommunal garanti eller regaranti som for det  

 indfriede lån.
Optages omprioriteringslån med en højere  

 restgæld, yder staten samme procentvise garanti for denne del af  

 lånet.
 Stk. 5. Ved omprioritering, der ikke pålægges af  

 boligministeren, finder bestemmelserne i stk. 2-4 tilsvarende  

 anvendelse.
 Stk. 6. Stk. 2 og 4, 1. og 2. pkt., finder tilsvarende  

 anvendelse på konvertering af lån ydet i henhold til tidligere  

 love om boligbyggeri, og hvor rentesikringen er aftrappet, eller hvor der  

 alene er ydet garanti.
 Stk. 7. Boligministeren kan fastsætte nærmere  

 regler om de forhold, der er nævnt i stk. 1-6, herunder om  

 bemyndigelse til Kongeriget Danmarks Hypotekbank og Finansforvaltning til at  

 forestå en påbudt omprioritering.
§ 3 I lov om byfornyelse, jf. lovbekendtgørelse nr. 664 af 17. august  

 1999, foretages følgende ændringer:
 § 6. By- og boligministeren kan inden for en investeringsramme  

 på 100 mio. kr. i 1998, 125 mio. kr. i 1999 og 150 mio. kr. i år  

 2000 og i hvert af de følgende år bevilge kommunalbestyrelsen  

 refusion af udgifter til gennemførelse af en beslutning om  

 helhedsorienteret byfornyelse.
 1. I § 6, stk. 1, ændres »og 150 mio. kr. i  

 år 2000« til: », 285 mio. kr. i år 2000 og 150 mio. kr. i  

 år 2001«.
 2. I § 8 indsættes som stk. 4:
 »Stk. 4. By- og boligministeren kan anvende 135 mio. kr. af  

 investeringsrammen i år 2000 til tilsagn om refusion til beslutninger  

 om helhedsorienteret byfornyelse efter følgende regler:
1)	De i § 8, stk. 1, nr. 1 og 2, fastsatte refusionsprocenter  

 kan forhøjes.
Den samlede refusion kan højst udgøre 65  

 pct. af investeringsrammen på 135 mio. kr.
Der kan ydes refusion til  

 kommunens udgifter til foranstaltninger efter § 7 og andre  

 foranstaltninger, der skønnes at være fremmende for den  

 generelle positive udvikling af området.
 2)	Den i § 8, stk. 1, nr. 3, fastsatte investeringsramme  

 på 10 mio. kr. kan forhøjes.«.
Kapitel 11 Midlertidige boliger til unge 3. Kapitel 11 Midlertidige boliger til unge ophæves.
 § 180. By- og boligministeren bemyndiges til at oprette en  

 fond med det formål at iværksætte forsøg med at  

 tilvejebringe og formidle midlertidige boliger for unge inden for de  

 økonomiske rammer, der stilles til rådighed for fonden.
Stk. 2. Fonden ledes af en bestyrelse, der udpeges af by- og  

 boligministeren.
Bestyrelsen kan antage bistand til at forestå den  

 daglige ledelse.
 Stk. 3. Fondens vedtægter godkendes af by- og  

 boligministeren.
 Stk. 4. Fonden er underlagt revision efter lov om revision af  

 statens regnskaber.
 § 181. Bestyrelsen for fonden skal søge at  

 tilvejebringe økonomiske bidrag til fonden.
 § 182. Fonden kan tilvejebringe midlertidige boliger til unge  

 i egnede ejendomme, som fonden lejer, låner eller køber.
Stk. 2. Såfremt de i stk. 1 nævnte ejendomme  

 er kondemnerede efter § 167 og ubeboede, kan fonden fremsætte et  

 forbedringsforslag over for kommunalbestyrelsen.
Har fonden lejet eller  

 lånt en sådan ejendom, kan forbedringsforslag kun  

 fremsættes efter ejernes forudgående tiltræden.
Stk. 3. Kommunalbestyrelsen kan godkende forslaget,  

 såfremt den skønner, at sundheds- og brandfare herved  

 afhjælpes i et sådant omfang, at midlertidig benyttelse som  

 boliger for unge er forsvarlig.
Bestemmelsen i § 170, stk. 2, om,  

 at kommunalbestyrelsen kan nægte at godkende et forbedringsforslag,  

 hvis ejendommen eller en del af denne også efter forslagets  

 gennemførelse ville vedblive at være væsentlig ringere end  

 ejendomme med boliger og opholdsrum, som opfylder bestemmelserne i  

 byggelovgivningen, finder ikke anvendelse.
 § 183. Bestemmelserne i §§ 4, 5 , 7, 46 a, 47-53 e,  

 58-68, 70, 73, 74, 87, 100-105, 113 a og 113 b i lov om leje og  

 bestemmelserne i lov om midlertidig regulering af boligforholdene finder ikke  

 anvendelse på boliger, der er omfattet af bestemmelserne i dette  

 kapitel.
 Stk. 2. Såfremt en beboer har indgået tidsbestemt  

 aftale med fonden om benyttelse af en beboelseslejlighed eller et enkelt  

 værelse, kan tidsbegrænsningen ikke tilsidesættes.
 Stk. 3. Beboere af midlertidige boliger for unge har ikke ret  

 til en erstatningsbolig efter bestemmelserne i denne lovs kapitel 7.
 § 184. By- og boligministeren fastsætter nærmere  

 regler om gennemførelse af forsøg efter bestemmelserne i dette  

 kapitel.
§ 4 Stk. 1. Loven træder i kraft den 1. januar 2000.
 Stk. 2. Kapitel 11 i lov om byfornyelse, jf.  

 lovbekendtgørelse nr. 664 af 17. august 1999, har fortsat virkning for  

 aftaler indgået før denne lovs ikrafttræden.
 Stk. 3. Likvidationsprovenuet, der fremkommer ved likvidation  

 af den i § 3, nr. 3, omhandlede fond, kan af by- og boligministeren  

 anvendes til forsøg med etablering af alternative boliger til unge i  

 henhold til § 1, nr. 12.
