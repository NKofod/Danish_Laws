Cirkulæreskrivelse om  

 Finansstyrelsen (Til alle ministerier og styrelser) § 1. Den 1. januar 1999 oprettes Finansstyrelsen  

 som en styrelse i Finansministeriet.
Samtidig ophæves lov om Kongeriget  

 Danmarks Hypotekbank og Finansforvaltning og afløses af lov om  

 afvikling af Kongeriget Danmarks Hypotekbank og Finansforvaltning.
 Stk. 2. Finansstyrelsen varetager de finansforvaltningsopgaver  

 og andre opgaver, som tidligere er varetaget af Kongeriget Danmarks  

 Hypotekbank og Finansforvaltning, og visse opgaver, som tidligere er  

 varetaget af andre dele af Finansministeriet, herunder  

 Økonomistyrelsen.
Stk. 3. Udover de opgaver, der er nævnt i stk. 2,  

 varetager Finansstyrelsen de administrative opgaver af finansiel karakter,  

 som måtte blive henlagt til den efter § 9 i lov om afvikling af  

 Kongeriget Danmarks Hypotekbank og Finansforvaltning.
Retningslinierne for  

 administrationen af sådanne opgaver fastlægges i hvert enkelt  

 tilfælde i en aftale mellem Finansstyrelsen og det  

 pågældende ressortministerium.
Sådanne aftaler kan  

 indeholde bestemmelser om betaling for Finansstyrelsens administration.
 § 2. Den 1. januar 1999 varetager Finansstyrelsen  

 de opgaver, der er nævnt i bilaget til denne  

 cirkulæreskrivelse.
 Stk. 2. Udover de i stk. 1 omtalte opgaver er  

 Finansstyrelsen forretningsfører for Kongeriget Danmarks Fiskeribank  

 og Kongeriget Danmarks Hypotekbank og Finansforvaltning under afvikling.
Stk. 3. Alle statsinstitutioner er ifølge  

 regeringsbeslutning af 16. april 1991, jf.
Finansministeriets skrivelse af  

 28. juni 1991 til samtlige ministerier og styrelser, forpligtet til at  

 overgive administrationen af de i bilaget under nr. 1 nævnte  

 låne- og garantiforhold til Finansstyrelsen, når lånet  

 eller garantien er bevilget, og der alene resterer kontrol med den  

 finansielle afvikling af lånet eller garantien.
Ifølge samme  

 regeringsbeslutning skal alle statsinstitutioner overgive udestående  

 fordringer (restancer) til inddrivelse af Finansstyrelsen, når rettidig  

 betaling ikke finder sted, jf. bilaget under nr. 4. Det gælder dog ikke  

 for fordringer, der inddrives af told- og skattemyndighederne, domstolene og  

 politiet.
 § 3. Finansstyrelsens afgørelser i sager om  

 tjenestemandspensioner mv., jf. bilaget under nr. 12 og 14, er endelige og  

 kan ikke gøres til genstand for administrativ rekurs.
 § 4. Finansstyrelsen ledes af en direktion  

 bestående af en administrerende direktør og en direktør.  

 Den administrerende direktør har det samlede ansvar for  

 Finansstyrelsens virksomhed, medens direktøren refererer til den  

 administrerende direktør og bistår denne i den daglige ledelse  

 samt fungerer som stedfortræder under den administrerende  

 direktørs fravær.
 Stk. 2. Som særligt ansvarsområde har  

 direktøren Finansstyrelsens virksomhed som forretningsfører for  

 Kongeriget Danmarks Fiskeribank og Kongeriget Danmarks Hypotekbank og  

 Finansforvaltning under afvikling.
 § 5. Praktiske oplysninger om  

 Finansstyrelsen:
 1)	Adresse: Landgreven 4, 1301 København K.
2)	Tlf.: 33 92 80 00 3)	Fax: 33 92 82 61 4)	E-mail: Finansstyrelsen@fin.dk.
 5)	Hjemmeside: www.finansstyrelsen.dk.
 § 6. Cirkulæreskrivelsen træder i  

 kraft den 1. januar 1999.
Bilag Finansstyrelsens opgaver pr. 1. januar 1999 1)	Bevilling og administration af statslån, statsgarantier for  

 lån i kreditinstitutioner og statslige tilskudsordninger, 2)	administration af studielån under tilbagebetaling og af  

 statsgaranterede studielån samt tilskud hertil, 3)	inddrivelse og eftergivelse af studiegæld, 4)	inddrivelse af restancer til det offentlige og  

 koordineringsfunktioner vedrørende det offentliges  

 inddrivelsesarbejde, 5)	administration af indekskontrakter, uddannelses- og  

 boligsparekontrakter, 6)	administration af statens præmieobligationer, 7)	forvaltning af Finansministeriets tips- og lottopuljer samt visse  

 koordineringsfunktioner vedrørende tips- og lottopuljer, 8)	drift og administration af Det Fælles  

 Lønindeholdelsessystem, 9)	indskrivning, køb og salg af statsobligationer og  

 statsgældsbeviser, 10)	forvaltning af værdipapirer tilhørende staten, 11)	opgaver vedrørende fonde med offentlige interesser, herunder  

 opbygning og drift af et register, og udarbejdelse af generel politik og  

 konkrete initiativer samt formueforvaltning, 12)	administration af tjenestemandspensioner mv., 13)	sekretariatsfunktioner for Nævnet for  

 Helbredsbedømmelser i Tjenestemandssager, 14)	udtalelser vedrørende tjenestemænds krav på  

 pension, jf. tjenestemandslovens § 31, stk. 2, 15)	bevillings- og regnskabsansvar for finanslovens § 36.  

 Pensionsvæsenet, 16)	ombytning af inkonverterbare lån og ombytning af  

 realkreditlån i forbindelse med landbrugsrefinansiering og  

 støttet byggeri, 17)	varetagelse af statens relationer til Den Europæiske  

 Investeringsbank, 18)	varetagelse af Finansministeriets opgaver vedrørende Den  

 Nordiske Investeringsbank og Den Europæiske Bank for Genopbygning og  

 Udvikling (EBRD), 19)	varetagelse af kammeradvokatordningen, 20)	andre finansforvaltningsopgaver af mindre omfang.
