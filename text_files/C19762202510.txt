(Til børneforsorgsseminarier,  

 Personalehøjskolen samt dag- og døgninstitutioner under  

 socialstyrelsen) Med virkning fra d. 1. september 1975 og indtil d. 1. april 1977 ydes  

 vederlag for praktikundervisning i forbindelse med den 3-årige uddannelse  

 efter socialministeriets bekendtgørelse af 1. juni 1974 om uddannelse til  

 børneforsorgspædagog og omsorgspædagog efter følgende regler:
1. Øvelsespraktik.
Honoraret for hver praktikant for hver af de 3  

 praktikperioder i uddannelsen udgør 200 kr. med tillæg som for statens  

 honorarer.
Der beregnes ikke feriegodtgørelse af honoraret.
Honoraret udregnes således, at når en praktikants praktikperiode strækker  

 sig over et tidsrum, hvor to satser gælder, beregnes honoraret  

 forholdsmæssigt efter varigheden af de to perioder.
Er en praktikant ophørt  

 med praktik, betales for den periode. hvor der er givet praktikundervisning.
 2. Udbetaling af honorar sker til praktiklærerne på den institution, hvor  

 praktikundervisningen har fundet sted.
Honorarerne betales bagud, efter at praktikperioden for de enkelte  

 praktikanter er afsluttet.
Det er forudsat, at udtalelserne efter pkt. 17 i  

 socialstyrelsens cirkulæreskrivelse nr. 270 om retningslinjer for  

 tilrettelæggelsen af praktikundervisning ved uddannelse af  

 børneforsorgs/omsorgspædagoger er afgivet af den ansvarlige praktiklærer, før  

 honorar for praktik udbetales.
 Om fradrag for kildeskat se under 5.
3. Honoraret udbetales som hovedregel til den for det enkelte praktikforhold ansvarlige praktiklærer.
Efter medarbejdernes  

 beslutning ved de enkelte praktikinstitutioner kan honoraret dog  

 undtagelsesvis, f.eks. i tilfælde af sygdom, fordeles blandt det uddannede  

 pædagogiske personale - herunder institutionens leder - som har deltaget i  

 praktikundervisningen af praktikanterne.
Det er dog en betingelse, at mindst  

 35 pct. af praktikhonoraret forlods betales til praktiklæreren, og ingen af  

 de medarbejdere, som i øvrigt har medvirket ved undervisningen, kan få et  

 større beløb end praktiklæreren.
Bestemmelsen om, at praktiklæreren skal have  

 et mindste beløb - 35 pct. - forlods, hindrer således ikke en vedtagelse,  

 hvorefter praktiklæreren får en større andel af honoraret, eventuelt det  

 hele.
4. Det forudsættes, at praktiklæreren er den, som har  

 forestået praktikundervisningen i praktikperioden, herunder har koordineret  

 denne uddannelse på institutionen og deltaget i samtaler med  

 uddannelsesstedets praktikleder.
Det forudsættes, at praktikæreren som  

 hovedregel har afholdt konferencetimer med de studerende og deltager i de  

 praktiklærermøder og -kurser, som uddannelsesstedet eller andre afholder,  

 samt at praktiklæreren i øvrigt har den for uddannelsen relevante uddannelse.  

 Praktikinstitutionens leder må ved arbejdstilrettelæggelsen sørge for, at  

 konferencetimer m.v. afholdes på tidspunkter, hvor de belaster det direkte  

 klientarbejde mindst muligt.
Man skal i denne forbindelse henvise til  

 grundreglerne i socialministeriets vejledning af 12. juni 1975 i  

 arbejdstilrettelæggelse i daginstitutioner.
5. Ved udbetaling af honorarerne bedes følgende  

 fremgangsmåde anvendt: a.
For hver praktikant og for hver praktikants  

 praktikperiode bruges de blanketter, som udsendes samtidig med denne  

 cirkulæreskrivelse om bilag.
Blanketterne udfyldes af uddannelsesstedet med dettes navn, praktikstedets  

 navn, praktikantens navn og praktikperioden.
Uddannelsesstedet beregner  

 honorarets (samlede) størrelse for hver praktikperiode efter anvisningen i  

 cirkulærets pkt.2. Hver blanket udfyldes i to eksemplarer.
b.
To blanketter udfyldt i overensstemmelse med foranstående sendes  

 herefter til de ansvarlige praktiklærere . Disse anmodes om at udfylde den  

 øvrige del af blanketten (begge eksemplarer).
Såfremt praktikhonoraret efter vedtagelse herom blandt institutionens  

 medarbejdere deles mellem flere medarbejdere, jfr. pkt. 3, bedes  

 praktiklæreren beregne størrelsen af de beløb, som de pågældende medarbejdere  

 på grundlag af vedtagelsen om fordeling er berettiget til at modtage.  

 Endvidere bedes angivet de pågældendes trækprocent for det pågældende år (på  

 udbetalingstidspunktet); oplysning herom bedes kontrolleret ved henvendelse  

 til institutionen.
Kildeskatten beregnes i hele kronebeløb uden ører.  

 Restbeløbet af honoraret udgør herefter vedkommendes nettoandel af honoraret.
 I rubrikken »udført undervisning« angives kort vedkommendes  

 virksomhed i forbindelse med praktikantens praktikundervisning.
 Det ene af blankettens to eksemplarer tilbagesendes til uddannelsesstedet,  

 dateret og forsynet med underskrift af institutionens leder.
c.
Uddannelsesstedet bedes - efter fornøden kontrol af de tilbagesendte  

 eksemplarer af blanketterne - udbetale praktikvederlag for alle praktikanters  

 praktikperioder snarest efter hver praktikperiodes afslutning til de  

 ansvarlige praktiklærere og øvrige medarbejder, som er berettigede til andel  

 i vederlaget.
d.
Det påhviler uddannelsesstedet at afregne det indeholdte  

 kildeskattebeløb med kildeskattedirektoratet samt udfærdige lønsedler for  

 praktikhonorarer i januar måned det efterfølgende kalenderår.
6. Dokumenterede udgifter til vikar, som ikke i forvej en dækkes, kan, såfremt varetagelsen af konferencetimer med de studerende  

 og praktikledermøder på uddannelsesstederne m.v. nødvendiggør antagelse af  

 vikar, afholdes indenfor institutionens godkendte driftsbudget, dog højst for  

 3 timer ugentlig pr. studerende i praktik.
Det bemærkes i øvrigt, at der mellem uddannelsesstedet og  

 praktikinstitutionerne kun bør træffes sådanne aftaler om  

 praktikundervisning, som belaster arbejdet i institutionerne mindst muligt,  

 f.eks. således at der i givet fald kun udsendes 1 praktikant ad gangen til  

 praktikinstitutionen.
Ved afdelingsopdelte institutioner kan der dog udsendes  

 1 praktikant til hver afdeling.
 Ekstra bilag kan rekvireres i socialstyrelsen.
