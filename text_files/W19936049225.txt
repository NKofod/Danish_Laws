Ansøgning om patent på en fremgangsmåde til fremstilling af et  

 aminoalkylfuranderivat afslået af Patentdirektoratet, bl.a. fordi krav 1  

 betragtedes som ubestemt og ønskeagtigt og derfor ikke karakteriserede en  

 bestemt opfindelse.
Patentankenævnet tilbagesendte ansøgningen til  

 Direktoratet til fortsat behandling på grundlag af senere indsendte  

 subsidiære patentkrav År 1993, den 17. september afsagde Patentankenævnet (Grønning-Nielsen, Hans Chr.
Thomsen, Franck, Herborg, Holm) følgende  

KENDELSE i sagen j.nr.
P 24/88: Klage fra Glaxo Group Ltd., Storbritannien,  

 v/Patentbureau Plougmann & Vingtoft A/S over Patentdirektoratets  

 afgørelse af 26. juli 1988 af patent- ansøgning nr. 4362/81.
 SAGENS OMSTÆNDIGHEDER:
 Glaxo Group, Storbritannien, v/Patentbureau Plougmann & Vingtoft A/S,  

 indleverede den 1. oktober 1981 en ansøgning om patent på en  

 »fremgangsmåde til fremstilling af et aminoalkylfuranderivat«.
 Patentdirektoratet afslog ved skrivelse af 26. juli 1986 ansøgningen på  

 baggrund af beskrivelse og krav af 15. juli 1988, der var ændret i forhold  

 til tidligere indleveret beskrivelse og krav:
 »1. Fremgangsmåde til fremstilling en krystalform (kaldet form 2) af  

 ranitidinhydrochlorid, ved hvilken ranitidinhydrochlorid krystalliseres fra  

 en opløsning deraf i et opløsningsmiddel, hvilket ranitidinhydrochlorid  

 eventuelt er dannet i opløsningsmidlet ud fra ranitidin som fri base og  

 saltsyre, kendetegnet ved, at der som opløsningsmiddel anvendes et  

 sådant, som danner ranitidinhydrochlorid i krystalform 2, hvilken krystalform  

 2 som et pulver i mineralolie viser nedenstående hovedtoppe i det infrarøde  

 spektrum:
3260 1075 3190 1045 3100 1021 2560 1006 2510 0991 2470 0972 1620 0958 1590 0810 1570 0800 1263 0760 1230 0700 1220 0660 1195 0640 1163 0620 cm-1 1130 2. Fremgangsmåde ifølge krav 1, kendetegnet ved, at  

 ranitidinhydrochloridet i opløsningen fremstilles ud fra ranitidin som fri  

 base ved omsætning med saltsyre.
 3. Fremgangsmåde ifølge krav 2, kendetegnet ved, at  

 opløsningsmidlet er et hydroxylisk opløsningsmiddel.
 4.Fremgangsmåde ifølge krav 3, kendetegnet ved, at en opløsning af  

 ranitidin i propan-2-ol, der eventuelt indeholder vand, behandles med  

 saltsyre ved en temperatur på op til 7053C efterfulgt af krystallisation af  

 ranitidinhydrochlorid i form 2 ved tilsætning af yderligere propan-2-ol.
 5.Fremgangsmåde ifølge krav 3, kendetegnet ved, at en opløsning af  

 ranitidin i 2-methyl-propan-2-ol, butan-2-ol eller ethanol, som eventuelt  

 indeholder vand, behandles med saltsyre ved en temperatur på op til 7053C  

 efterfulgt af krystallisation af ranitidinhydrochlorid i form 2.
 6. Fremgangsmåde ifølge krav 4 eller 5, kendetegnet ved, at  

 udgangsopløsningen indeholder op til 7 volumenprocent vand.
 7. Fremgangsmåde ifølge krav 1, kendetegnet ved, at opløsningen af  

 ranitidinhydrochlorid fremstilles ved, at ranitidinhydrochlorid opløses i  

 krystallisationsopløsningsmidlet, idet krystallisationsopløsningsmidlet  

 eventuelt indeholder vand.
 8. Fremgangsmåde ifølge krav 7, kendetegnet ved, at om  

 krystallisationen sker fra et hydroxylisk opløsningsmiddel.
 9. Fremgangsmåde ifølge krav 7, kendetegnet ved, at  

 opløsningsmidlet er propan-2-ol, methanol eller ethanol.
 10. Fremgangsmåde ifølge et hvilket som helst af kravene 7-9,  

kendetegnet ved, at krystallisationsopløsningsmidlet indeholder op til  

 7 volumenprocent vand.
11. Fremgangsmåde ifølge et hvilket som helst af kravene 8-10,  

kendetegnet ved, at et opløsningsmiddel, i hvilket  

 ranitidinhydrochlorid er i det væsentlige uopløseligt, og som er blandbart  

 med krystallisationsopløsningsmidlet, sættes til opløsningen for at fuldføre  

 krystallisationen.« Opfindelsens betegnelse var nu ændret til »fremgangsmåde til  

 fremstilling af krystalform af ranitidinhydrochlorid«.
 Direktoratets begrundelse for afslaget var følgende:
 »1.Formålet med opfindelsen er at fremstille en ny krystalform af  

 ranitidinhydrochlorid ved krystallisation fra en opløsning af  

 ranitidinhydrochloridet.
 2. Fremgangsmåden karakteriseres i krav 1 alene ved, at der som  

 opløsningsmiddel anvendes et sådant, som danner ranitidinhydrochlorid i den  

 nye krystalform, hvilken krystalform som et pulver i mineralolie udviser  

 nærmere angivne hovedtoppe i det infrarøde spektrum.
3. Det må fastholdes, at krav 1 er ubestemt og ønskeagtigt.
Krav 1  

 karakteriserer derfor ikke en bestemt opfindelse.
Kravet er ikke som forlangt præciseret, så det fremgår, hvilke tekniske  

 ejendommeligheder der kan bevirke fremstillingen af den nye krystalform.
Uden  

 en sådan præcisering angår krav 1 ikke en bestemt opfindelse, idet det nye og  

 ejendommelige ved den omhandlede fremgangsmåde må søges i de konkrete  

 opløsningsmidler og de konkrete betingelser for krystallisationen - og ikke i  

 de mere abstrakte angivelser af, at sådanne opløsningsmidler og  

 krystallisationsbetingelser eksisterer, jf. også patentankenævnets afgørelse  

 af 28. maj 1975 i dansk patentansøgning nr. 4568/68.
 4. Selv om vi kan give Dem medhold i, at der ikke er noget til hinder for,  

 at et patentkrav indeholder funktionelle angivelser, er betingelserne herfor  

 dog, at disse angivelser indeholder en sådan vejledning til fagmanden, at det  

 er umiddelbart indlysende for ham, ved hvilke foranstaltninger de angivne  

 ønsker kan opfyldes.
 Disse betingelser er ikke opfyldt med angivelsen »at der som  

 opløsningsmiddel anvendes et sådant, som danner ranitidinhydrochlorid i  

 krystalform 2«.
5. De funktionelle angivelser, som vi har godkendt i patentansøgning nr.  

 4682/79, og de funktionelle angivelser, som der er taget stilling til ved den  

 europæiske appelinstans i afgørelse T 68/85, jf.
Deres brev af 15. juli 1988,  

 vedrører mængdeangivelser.
Bestemmelsen af et korrekt mængdeforhold mellem  

 komponenterne i en ellers veldefineret blanding kan let foretages af en  

 fagmand uden unødigt besvær og uden, at det nødvendiggør en opfinderisk  

 indsats.
 Derimod kan en fagmand ikke uden unødigt besvær og ikke uden en urimelig  

 grad af eksperimentering afgøre, om et bestemt opløsningsmiddel under en  

 eller anden betingelse udkrystalliserer ranitidin i den nye krystalform.
 Den ønskeagtige affattelse af nærværende ansøgningskrav 1 kan altså ikke  

 sidestilles med de funktionelle angivelser, som er godkendt i ovennævnte  

 patentansøgning nr. 4682/79, og de funktionelle angivelser som der er taget  

 stilling til i ovennævnte afgørelse T 68/85.
6. Deres ansøgning har derfor ikke kunnet imødekommes i det begærede  

 omfang.' PÅSTANDE:
 Klageren har den 26. september 1988 indbragt ovennævnte afgørelse for  

 Patentankenævnet og ved skrivelse af 24. januar 1989 nedlagt påstand om, at  

 ansøgningen optages til fortsat behandling i Patentdirektoratet, principalt  

 på grundlag af kravene af 15. juli 1988, subsidiært på grundlag af følgende  

 nye krav:
 »1.Fremgangsmåde til fremstilling af en krystalform (betegnet form 2)  

 af ranitidinhydrochlorid, hvilken krystalform som et pulver i mineralolie  

 viser nedenstående hovedtoppe i det infrarøde spektrum:
3260 1075 3190 1045 3100 1021 2560 1006 2510 0991 2470 0972 1620 0958 1590 0810 1570 0800 1263 0760 1230 0700 1220 0660 1195 0640 1163 0620 cm-1 1130 kendetegnet ved, at ranitidinhydrochlorid, der eventuelt er dannet  

 in situ ud fra ranitidin som fri base og saltsyre, krystalliseres fra en  

 opløsning deraf i et opløsningsmiddel, der er i stand til at danne  

 ranitidinhydrochlorid i form 2, såsom et hydroxylisk opløsningsmiddel.
Krav 2-11 forbliver uændrede.« Sammenfattende anførte klageren endvidere, at ........'ansøgerne har  

 beskrevet eksistensen af en værdifuld hidtil ukendt krystalform, de har  

 beskrevet en fremgangsmåde til opnåelse af denne krystalform, og de har  

 illustreret fremgangsmåden ved et antal detaillerede eksempler.
Når først den  

 nye krystalform og den fremgangsmåde, ved hvilken formen opnås, er blevet  

 beskrevet, kan fagmanden uden unødige anstrengelser finde nye  

 udførelsesformer af fremgangsmåden baseret på den generiske og specifikke  

 beskrivelse, som ansøgerne har givet.
Hvis kravet ikke indeholdt den  

 funktionelle definition ville det være et spørgsmål om ren og simpel  

 rutinemæssig eksperimentering at nyde fordelene ved ansøgernes opfindelse  

 uden at komme i konflikt med kravet.
Dette er klart en urimelig og  

 utilfredsstillende situation.
Kravet er den del af et patentskrift, som  

 definerer beskyttelsens omfang.
Et krav er ikke en opskrift, jf. den direkte  

 udtalelse i denne henseende i den ovenfor citerede instruks nr. 22. Kravet må  

 resultere i en rimelig beskyttelse for at belønne ansøgeren for hans bidrag  

 til teknikken.' Patentdirektoratets udtalelse:
 Patentdirektoratet har ved skrivelse af 15. juni 1990 udtalt som følger:
 »Både i det principale krav 1 (af 15. juli 1988) og i det subsidiære  

 krav 1 (af 24. januar 1989) karakteriseres fremgangsmåden alene ved, at man  

 udkrystalliserer under sådanne betingelser, at man opnår det man ønsker,  

 nemlig - ranitidin-hydrochlorid i en bestemt krystalform (form 2).
 De funktionelle angivelser i både det principale og det subsidiære krav 1  

 giver efter vores vurdering ikke - som påstået af klageren - tilstrækkelig  

 vejledning til fagmanden om, hvordan han opnår det ønskede produkt, jf.  

 afslagsskrivelsen, især punkt 4.
Yderligere er der i begge krav 1 i realiteten tale om et produktkrav på et  

 lægemiddel.
Det er således meget svært at forestille sig, at det omhandlede  

 ranitidin-hydrochlorid i form 2 kan fremstilles på anden måde end ved den i  

 kravet - funktionelt - angivne fremgangsmåde.
Dette antydes da også af klageren, som mener sig berettiget til et bredere  

 beskyttelsesomfang, netop fordi produktet er nyt, se klagebegrundelsen,  

 f.eks. side 8 m.f. - side 9 f.n., især på side 8. Der er således i realiteten  

 tale om opfindelsen af et nyt lægemiddel.
Opfindelser af lægemidler kan ikke  

 patenteres på grundlag af ansøgninger, som er indleveret 1. december 1983  

 eller tidligere.
Til sidst skal det påpeges, at det ikke - som påstået af klageren - er  

 Direktoratets praksis at godkende analogifremgangsmåder i meget generelle  

 vendinger.
Når analogifremgangsmåder til fremstilling af lægemidler  

 overhovedet kunne godtages samtidig med, at man havde undtagelsesbestemmelsen  

 for lægemidler, var det netop fordi de har en sådan form, at de ikke  

 indebærer en monopolisering af lægemidlet.« Klageren anførte hertil i skrivelse af 4. marts 1992:
».... I første afsnit siges det, at både i det principale og det  

 subsidiære krav karakteriseres fremgangsmåden alene ved, at man  

 udkrystalliserer under sådanne betingelser, at man opnår det man ønsker.  

 Dette er ikke rigtigt.
Fremgangsmådekravet angiver den specifikke  

 foranstaltning, at der foretages udkrystallisation fra en opløsning i et  

 opløsningsmiddel.
Hvis kravet havde angivet det, der påstås i udtalelsens  

 første afsnit, ville kravet have været generelt og have omfattet alle  

 teoretiske muligheder for at opnå den pågældende krystalform, således også  

 f.eks. udkrystallisation fra en smelte, omdannelse af en krystalform til en  

 anden uden mellemliggende faseovergange, etc.
Med hensyn til andet afsnit bemærker vi, at det, som vi fremhævede i vort  

 indlæg var, at et patentkravs opgave ikke er at være en nøjagtig og i alle  

 henseender detaljeret forskrift/opskrift til fagmanden: kravets opgave er på  

 en klar og utvetydig måde at definere beskyttelsesomfanget ved hjælp af de  

 tekniske foranstaltninger, der skal foretages.
Det er patentansøgningen som  

helhed, der skal give den nødvendige vejledning....
....Med hensyn til tredje afsnit i Patentdirektoratets skrivelse må vi  

 modsætte os det synspunkt, at fremgangsmådekravet i realiteten skulle være et  

 produktkrav på et lægemiddel.
For det første er et fremgangsmådekrav, der  

 angiver en handling, ifølge sagens natur netop ikke et produktkrav.
Det ved  

 fremgangsmåden ifølge opfindelsen fremstillede produkt er en bestemt teknisk  

 fordelagtig krystalform (kaldet form 2) af et bestemt salt (nemlig  

 hydrochloridet) ud af mange mulige salte af den kendte H2-antagonist  

 ranitidin, som var kendt på nærværende ansøgnings prioritetsdato.  

 Forbindelsen ranitidin, nemlig  

 N-(2-(((-5-((dimethylamino)methyl)-2-furanyl)methyl)~  

 thio)ethyl)-N«-methyl-2-nitro-1,1-ethendiamin, er beskyttet ved dansk  

 patent nr. 148.258, der harprioritetsdato 4. august 1976 og er rettet på en  

 analogifremgangsmåde til fremstilling af ranitidin og farmaceutisk acceptable  

 syreadditionssalte deraf.
Direktoratets anbringende om, at der i realiteten  

 er tale om opfindelse af et nyt lægemiddel, er således ikke i  

 overensstemmelse med de faktiske forhold.
Den ovennævnte uoverensstemmelse mellem Patentdirektoratets udtalelse og  

 de faktiske forhold gør sig gældende på flere niveauer.
Det første niveau er,  

 at fremgangsmåden ifølge opfindelsen ikke er en fremgangsmåde til  

 fremstilling af selve den aktive lægemiddelforbindelse (ranitidin), men er en  

 fremgangsmåde til fremstilling af en bestemt ny og teknisk fordelagtig  

 krystalform af et bestemt kendt salt af en kendt forbindelse.
Der er således  

 rig adgang til lægemidlet uden krænkelse af det patent, til hvilket den  

 foreliggende ansøgning måtte føre, f.eks. i form af den kendte krystalform af  

 hydrochloridet, i form af den frie base eller i form af andre farmaceutisk  

 acceptable syreadditionssalte end hydrochloridet.
Endvidere er  

 Patentdirektoratets antagelse om, at krystallisation af ranitidinhydrochlorid  

 fra en opløsning skulle være den eneste mulighed for at fremstille form 2  

 polymorf, helt uden begrundelse.
Det er således kendt indenfor teknikken, at  

 polymorfe former af andre forbindelser kan fremstilles på andre måder end ved  

 krystallisation fra en opløsning, f.eks. ved krystallisation fra en smelte  

 eller ved, at en krystalform af en forbindelse kan konverteres til en anden  

 uden faseovergange ved fx varmebehandling.' Ankenævnet har behandlet sagen på sit møde den 13. marts 1992.
For klageren mødte civilingeniør Ole Plougmann og civilingeniør H.
Rastrup  

 Andersen med dr.
Michael Atkinson.
 Patentdirektoratet var repræsenteret af konsulent Hans Jørgen Petersen.
Klageren henviste til de skriftlige indlæg i sagen og anførte herved  

 navnlig, at der er tale om et kendt lægemiddel, som er opfundet og ikke  

 ønskes patenteret.
Det der søges patent på, er en fremgangsmåde til  

 fremstilling af en ny krystalform, der har samme kemiske/biologiske  

 egenskaber som den kendte form i henseende til virkning, men har bedre  

 tekniske egenskaber.
Der søges patent, således at der opnås en for ansøgeren  

 rimelig patentbeskyttelse, og beskrivelsen indeholder en komplet instruktion  

 til fagmanden.
Endelig anførtes, at der ikke er tale om  

 monopoliseringsforsøg.
 PRÆMISSER OG KONKLUSION:
 Da krystalform 2 af ranitidinhydrochlorid på grund af sine industrielt  

 udnyttelige egenskaber og hensigtsmæssige administration som lægemiddel  

 adskiller sig væsentligt fra krystalform 1 og dermed må anses som et nyt og  

 fordelagtigt middel med i øvrigt kendt terapeutisk virkning, findes  

 ansøgningen om patent på en fremgangsmåde til fremstilling heraf at udgøre en  

 patenterbar opfindelse.
Tre medlemmer (Franck, Herborg og Holm) finder, at resultatet af  

 IR-spektroskopien på troværdig måde dokumenterer, at den er anvendelig som  

 kontrol af, at ranitidin 2 er dannet ved benyttelse af den ansøgte  

 fremgangsmåde.
Disse medlemmer stemmer derfor at tilbagesende sagen til  

 Direktoratet til fortsat behandling på grundlag af de subsidiære krav af 24.  

 januar 1989.
To medlemmer (Grønning-Nielsen og Hans Chr.
Thomsen) finder, at krav 1 i  

 de subsidiære krav af 24. januar 1989 ikke tilstrækkeligt præcist angiver de  

 opløsningsmidler, for hvilken det er påvist eller sandsynlig gjort, at de er  

 anvendelige til dannelse af krystalform 2 og under hvilke betingelser.
Uden  

 en sådan præcisering karakteriseres opfindelsen alene i resultatet og den  

 abstrakte angivelse af, at hertil anvendelige opløsningsmidler eksisterer.  

 Spektografien ses alene egnet til efterfølgende at kontrollere, om  

 fremgangsmåden er fulgt, men afhjælper ikke den manglende vejledning til  

 fagmanden eller det forhold, at opfindelsen med den generelle formulering af  

 krav 1 defineres ved sit resultat, jfr.
Direktoratets afslagsskrivelse, pkt.  

 3-4.
 Disse medlemmer stemmer derfor for at stadfæste Direktoratets afgørelse.
 Der træffes afgørelse efter stemmeflertallet.
Herefter bestemmes:
 Sagen tilbagesendes til Direktoratet til fortsat behandling på grundlag af  

 de subsidiære patentkrav af 24. januar 1989.
 Dissens.
