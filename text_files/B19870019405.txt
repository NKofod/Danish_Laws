 I medfør af tekstanmærkning nr. 64, ad § 11.01.11. på finansloven  

 fastsættes følgende regler for erlæggelse af gebyrer for tjenestehandlinger i  

 Landbrugsministeriets statskonsulenttjeneste:
§ 1.  For konsulentbistand i eksportfremmesager  

 opkræves 250 kr. pr. konsulentarbejdstime.
Der kræves dog ikke betaling for  

 de første fire timers konsulentbistand inden for samme sag.
 Stk. 2.  Foruden det i stk. 1 fastsatte gebyr opkræves  

 hos rekvirenten alle udlæg i sagen.
 § 2.  For indkøb/fremskaffelse af udenlandske  

 publikationer, eksportdokumentation, licitationsmateriale m.v. samt for  

 indhentning af bindende toldoplysninger fra udenlandske toldmyndigheder  

 betales et fast gebyr på 100 kr. pr. ekspedition plus eventuelle faktiske  

 udlæg.
 § 3.  I tilfælde, hvor en gebyrpligtig ydelse  

 rekvireres udført af statskonsulentembedet uden for dettes kontortid,  

 forhøjes gebyret med 50 pct.
 § 4.  Ovennævnte regler træder i kraft ved  

 offentliggørelsen i Lovtidende med virkning fra den 1. januar 1987.
