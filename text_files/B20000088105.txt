Bekendtgørelse om henlæggelse af  

 beføjelser til Erhvervsfremme Styrelsen efter lov om administration af  

 tilskud fra Den Europæiske Regionalfond og tilhørende statslig  

 medfinansiering I medfør af § 6 i lov nr. 1202 af 27. december 1996 om  

 administration af tilskud fra Den Europæiske Regionalfond og  

 tilhørende statslig medfinansiering, jf. lovbekendtgørelse nr.  

 819 af 31. august 2000, fastsættes:
 § 1. De beføjelser, der i henhold til loven  

 er tillagt erhvervsministeren, henlægges til Erhvervsfremme  

 Styrelsen.
 § 2. Afgørelser, som Erhvervsfremme  

 Styrelsen træffer efter lov om administration af tilskud fra Den  

 Europæiske Regionalfond og tilhørende statslig medfinansiering,  

 kan ikke indbringes for anden administrativ myndighed.
Stk. 2. Afgørelser truffet af 1)	amtskommuner, Københavns eller Frederiksberg Kommuner eller  

 primærkommuner i medfør af lovbekendtgørelsens § 8,  

 stk. 4, og § 8 a, stk. 3 , 2)	regionale udvalg i medfør af lovbekendtgørelsens  

 § 8 a, stk. 2, samt 3)	myndigheder og kompetente institutioner, herunder private  

 institutioner, i medfør af lovbekendtgørelsens § 8  

 b, kan indbringes for Erhvervsfremme Styrelsen.
 § 3. Bekendtgørelsen træder i kraft  

 den 1. oktober 2000.
 Stk. 2. Samtidig bortfalder bekendtgørelse nr. 1 af 8.  

 januar 1997.
