På en række vilkår meddelt tilladelse til, at A/S Skattekartoteket  

 bliver udgivet på CD-ROM, idet en edb-læsbar version af  Skattekartoteket må  

 betragtes som et retsinformationssystem og delvis undtages fra bestemmelserne  

 i lov om private registre.
I øvrigt fundet, at der ikke ved distributionen af  

 CD-ROM er etableret selvstændige registre, men at den enkelte CD-ROM må  

 betragtes som en kopi.
 Registertilsynet modtog i beretningsåret en ansøgning fra en virksomhed om  

 tilladelse til at udgive en edb-læsbar version af publikationen   

 Skattekartoteket.
 Virksomheden ønskede at gøre det hidtil publicerede materiale tilgængeligt  

 i en ny form, og man havde således ladet det indgå i en af et produktions- og  

 distributionsselskab produceret CD-ROM kaldet MAGNUS.
 Det fremgik af det fremsendte materiale, at MAGNUS var et elektronisk  

 opslagsværk med aktuelle informationer svarende til ca. 200.000 A4-sider, som  

 ud over at indeholde Skattekartoteket indeholdt  Dansk Juridisk Bibliografi,   

 Status og Kongelig Hof og  Statskalender.
 Det blev oplyst, at de enkelte dataleverandører hver for sig havde  

 ansvaret for deres bidrag, som de indleverede til produktionsselskabet, som  

 herefter forestod den tekniske konvertering.
For at få adgang til data på CD-ROM'en skulle der anvendes et IBM  

 kompatibelt CD-ROM-drev.
Adgang var imidlertid yderligere betinget af, at man  

 købte et kodeord hos den informationsleverandør, hvis data man ønskede at  

 læse.
Hvis det drejede sig om skattedomme og lignende, købtes kodeordet  

 således hos den virksomhed, som publicerer Skattekartoteket.
 Det blev endvidere oplyst, at der årligt ville blive produceret en  

 opdateret CD-ROM, i hvilken forbindelse de enkelte dataleverandører vil have  

 mulighed for at berigtige fejl og mangler i det tidligere udsendte materiale.  

 Den udsendte CD-ROM forblev imidlertid brugerens ejendom, medmindre der var  

 tale om basale fejl eller mangler, hvilket tilfælde CD-ROM'en ville blive  

 trukket tilbage.
 Det fra Skattekartoteket hidrørende materiale udgjordes af en base med  

 skatteregler, dvs. samtlige love, bekendtgørelser, cirkulærer og  

 SD/TS-cirkulærer, en base indeholdende 13.500 domme tilbage fra  

 1884, landsskatterettens kendelser og administrative afgørelser, en base  

 indeholdende samtlige love og bekendtgørelser om moms og  

 arbejdsmarkedsbidrag, ligesom alle offentliggjorte domme og afgørelser fra   

 Momsnævnet og Skattedepartementet var medtaget, og endelig en base  

 indeholdende alle dobbeltbeskatningsaftaler, som europæiske lande havde  

 indgået med andre lande.
Det fremgik endvidere, at alle de på CD-ROM'en indlagte  

  landsskatteretskendelser og administrative afgørelser, der indlægges i det  

 statslige retsinformationssystem i dag, var fuldt ud anonymiseret i  

 overensstemmelse med kravet i kildeskattelovens § 87, hvilket også gjaldt  

 offentliggjorte afgørelser fra  Momsnævnet og Skattedepartementet.
Det var  

 desuden oplyst, at person- og stednavne, i det omfang disse ikke i medfør af  

 de almindelige retningslinier for indlæggelse af afgørelser i det statslige  

 system (cirkulærets § 2, stk. 2-5), var anonymiseret, var gjort usøgbare i  

 overensstemmelse med cirkulærets § 2, stk. 7.
 Det blev oplyst, at alle de navne, som man ønsker gjort usøgbare, markeres  

 med en kode, hvorefter de ikke indgår i den ordliste, som  

 fritekstsøgningssystemet opstiller og søger ud fra i teksten.
 Ligesom i det statslige retsinformationssystem ville det være muligt at  

 søge på dommere, advokater, juridiske personer, på nær enkeltmandsejede  

 virksomheder, og personer, der virker i offentlig tjeneste og lignende.
 Det fremgik endvidere, at virksomheden ville lade det indgå i den  

 kontrakt, hvorved brugeren får adgang til data, at det er forbudt at overføre  

 data til et andet elektronisk medium.
 Det blev oplyst, at erhvervelsen af kodeord rent praktisk skulle foregå på  

 den måde, at det på den udsendte diskette angivne serienummer af brugeren  

 oplyses til informationsleverandøren, som herefter forsyner brugeren med et  

 kodeord, som kombineret med serienummeret resulterer i, at der sker en  

 dekryptering af CDROM'en, hvorefter dataene er tilgængelige.
 Skattekartoteket havde i øvrigt etableret en online-database, som hver  

 14. dag ajourføres med tilvæksten af nye afgørelser og som brugere, der havde  

 erhvervet kodeord til CD-ROM'en, kunne søge gratis på via modem.
 Registertilsynet udtalte i den anledning, at Registertilsynet var af den  

 opfattelse, at produktion og udsendelse af de af A/S  Skattekartoteket hidtil  

 publicerede domme, kendelser og afgørelser på CD-ROM var at anse for et  

 retsinformationssystem, som er omfattet af lov om private registre § 2, stk.  

 5.
 Registertilsynet fandt på baggrund af det oplyste, og under hensyn til de  

 i cirkulære nr. 85 af 8. juli 1988 om indlæggelse af afgørelser i Det  

 statslige retsinformationsystem, indeholdte regler, at anonymiseringskravene  

 måtte anses for tilgodeset, ligesom man fandt, at de trufne foranstaltninger  

 med henblik på at gøre de efter anonymiseringen tilbageværende navne på  

 parter, vidner, syns- og skønsmænd og gade usøgbare, var i overensstemmelse  

 med kravet i § 2, stk. 7, i nævnte cirkulære.
 Med hensyn til anvendelsen af det edb-læsbare medie CD-ROM fandt  

 Registertilsynet under hensyn til, at det ikke er muligt at tilføje data til  

 eller manipulere med de på CD-ROM'en lagrede data, at der ikke ved  

 distributionen af CD-ROM'en etableredes selvstændige registre, men at den  

 enkelte CD-ROM måtte betragtes som en kopi.
Registertilsynet lagde i den forbindelse bl.a. vægt på, at det i den  

 mellem A/S Skattekartoteket og erhververen af kodeord indgåede kontrakt blev  

 fremhævet, at det er forbudt at overføre data til et andet elektronisk  

 medium.
Registertilsynet fandt, at kodeordet først må udleveres, når der  

 foreligger en underskrevet kontrakt fra brugerens side.
 På denne baggrund meddelte Registertilsynet i henhold til lov om private  

 registre § 2, stk. 5, 1. pkt., tilladelse til på en række vilkår, at de af  

 A/S Skattekartoteket hidtil publicerede domme, kendelser og afgørelser,  

 delvis undtoges fra bestemmelserne i lov om private registre.
 (* 1) Registertilsynets Årsberetning 1991 side 99.
