 I henhold til § 15 a, stk. 5, jf. § 15 i, og § 22, stk. 2, i loven om  

 radio- og fjernsynsvirksomhed, jf. lovbekendtgørelse nr. 451 af 25. juni  

 1987, som ændret ved lov nr. 375 af 6. juli 1988, fastsættes:
Bekendtgørelsens område § 1.  Ved reklame forstås i denne bekendtgørelse  

 anbefalinger af og henvisninger til varer, tjenesteydelser og virksomheder i  

 kommercielt øjemed, uanset om der ydes vederlag for udsendelsen.
 § 2.  Formidling af oplysninger og synspunkter om  

 økonomiske interessegrupper, såsom erhvervsorganisationer og fagforeninger,  

 er ikke reklame i denne bekendtgørelses forstand..
 Stk. 2.  Det samme gælder formidling af religiøse eller  

 politiske anskuelser.
§ 3.  Kommerciel sponsorvirksomhed falder uden for  

 bekendtgørelsens område.
Lokalradioer må ikke sælge sendetid til  

 erhvervsvirksomheder eller modtage betaling fra erhvervsvirksomheder for  

 produktion eller udsendelse af bestemte programmer bortset fra  

 reklameindslag.
Der skelnes ikke mellem privat ejede og offentligt ejede  

 erhvervsvirksomheder.
Reklamernes omfang og placering § 4.  Den tid, der anvendes til reklame, må højst  

 udgøre 10 pct. af en radios daglige sendetid og højst 6 minutter pr. time.  

 Hvis sendetiden er kortere end 1 time, nedsættes reklametiden tilsvarende.
 § 5.  Reklamer kan placeres overalt i sendefladen, men  

 de skal klart kunne identificeres som reklamer, således at de i indhold og  

 præsentation klart adskiller sig fra det ordinære program.
 Stk. 2.  Et reklameindslags eller en reklamebloks  

 begyndelse og afslutning skal angives tydeligt ved hjælp af lydsignal eller  

 speakertekst, eventuelt begge dele.
Almindelige regler om indholdet af  

 reklameindslag § 6.  Reklame i lokal radio skal, som al anden  

 reklame, være lovlig, sømmelig, hæderlig og sandfærdig og være udformet med  

 behørig social ansvarsfølelse.
 Stk. 2.  Reklameindslag skal respektere principperne for  

 loyal konkurrence, således som disse kommer til udtryk i markedsføringsloven  

 og i alment accepterede reklameetiske normsæt.
 § 7.  Reklamer må ikke tilskynde til voldshandlinger.  

 De må ikke indeholde indslag med drab, vold eller mishandling, og de må ikke  

 på utilbørlig vis spille på overtro eller frygt.
Stk. 2.  Reklameindslag må ikke være i strid med  

 hensynet til sikkerhed i hjemmet, på arbejdspladsen eller i trafikken, eller  

 tilskynde til farlig eller uansvarlig adfærd.
Såfremt anvendelse af et  

 produkt kræver, at der skal tages særlige sikkerhedshensyn, herunder  

 eventuelt vedligeholdelse af sikkerhedsmæssige årsager, skal reklameindslaget  

 gøre udtrykkeligt opmærksom herpå.
 § 8.  Reklamer må ikke referere til personer, det være  

 sig i disses private eller offentlige egenskaber, medmindre forudgående  

 tilladelse er opnået; reklamer må heller ikke uden forudgående tilladelse  

 referere til noget, der tilhører en anden person, på en måde, der er egnet  

 til at fremkalde indtrykket af en personlig anbefaling.
Særlige regler om bestemte produkter § 9.  Det er ikke tilladt at reklamere for  

 alkoholholdige drikkevarer (øl, vin, spiritus og lignende produkter med et  

 alkoholindhold på 2,25 pct. og derover).
 Stk. 2.  Det er ikke tilladt at reklamere for  

 tobaksprodukter eller for varer, der fortrinsvis benyttes i forbindelse med  

 tobaksrygning.
 Stk. 3.  Det er ikke tilladt at reklamere for  

 lægemidler, medmindre der foreligger tilladelse fra Sundhedsstyrelsen.
Særlige regler om beskyttelse af børn og  

 unge under 18 år § 10.  Reklamer, der henvender sig til børn og unge,  

 må ikke udformes på en sådan måde, at de vil kunne skade dem psykisk eller  

 moralsk.
De må ikke udformes på en sådan måde, at de udnytter børns og unges  

 naturlige godtroenhed og loyalitet.
De må ikke underminere forældrenes og  

 andre opdrageres autoritet og ansvar.
 § 11.  Reklamer må ikke på nogen måde opfordre eller  

 tilskynde børn og unge til at opholde sig eller bevæge sig ind på farlige  

 steder, bruge farlige produkter eller i det hele taget bringe sig i farlige  

 situationer.
 § 12.  Reklamer må ikke indeholde nogen direkte appel  

 til børn og unge om at overtale andre til at købe det reklamerede produkt.  

 Der må ikke reklameres med præmier til børn og unge som belønning for at  

 skaffe nye købere.
 § 13.  Reklamer må ikke underminere sociale værdier,  

 f.eks. ved at bibringe den opfattelse, at besiddelse, brug eller indtagelse  

 af et produkt i sig selv vil give børn eller unge fysiske, sociale eller  

 psykologiske fordele frem for andre børn eller andre unge, eller at det ikke  

 at eje, bruge eller indtage et sådant produkt kan have den modsatte virkning.  

 Det er ligeledes ikke tilladt at reklamere således, at børn og unge får den  

 opfattelse, at de på nogen måde bliver ringere stillet end andre børn og  

 unge, eller at de vil blive udsat for foragt eller latterliggørelse, hvis de  

 ikke ejer, bruger eller indtager det pågældende produkt.
§ 14.  Særlig forsigtighed må udvises for at sikre, at  

 reklamer ikke vildleder børn og unge med hensyn til det reklamerede produkts  

 værdi, art, holdbarhed eller præstation.
Hvis ekstra ting behøves, for at  

 produktet skal kunne bruges (f.eks. batterier) eller for at opnå det  

 beskrevne resultat, skal dette klart fremgå.
Hvis et produkt udgør en del af  

 en serie, skal dette klart tilkendegives, såvel som hvorledes serien kan  

 erhverves.
Stk. 2.  Tilkendegivelser om pris må ikke kunne bibringe  

 børn og unge en urealistisk opfattelse af produktets værdi, f.eks. ved at  

 bruge ordet »kun«.
Ingen reklame må antyde, at det reklamerede  

 produkt umiddelbart kan indpasses i ethvert familiebudget.
Stk. 3.  Reklamer skal angive den grad af færdighed, der  

 behøves for at kunne bruge produktet.
I tilfælde, hvor resultater af  

 produktets brug beskrives, skal reklamen udformes således, at resultatet skal  

 være rimeligt opnåeligt for et gennemsnitsbarn på det alderstrin, som  

 produktet er tiltænkt.
 § 15.  Figurer og lignende, som er væsentlige og  

 gennemgående elementer i børneprogrammer, må ikke anvendes i reklame for  

 produkter af særlig interesse for børn.
 § 16.  Reklame for chokolade, slik, læskedrikke,  

 snacks og lignende må ikke angive, at produktet kan træde i stedet for  

 almindelige måltider.
 § 17.  Børn under 14 år må ikke afgive anbefalinger  

 eller bevidnelser for produkter eller tjenesteydelser af nogen art.
Overtrædelse § 18.  Det nævn, der er omtalt i § 15 e i lov om  

 radio- og fjernsynsvirksomhed (det lokale radionævn), træffer afgørelse i  

 sager om overtrædelse af bekendtgørelsens §§ 4-5, jf. lovens § 15 f.
 § 19.  Det nævn, der er omtalt i lovens § 15 a, stk.  

 5, (reklamenævnet), træffer afgørelse i sager om overtrædelse af  

 bekendtgørelsens §§ 6-17.
Stk. 2.  Nævnet kan påtale overtrædelse af  

 bestemmelserne og kan pålægge vedkommende indehaver af tilladelse til lokal  

 radiovirksomhed at offentliggøre afgørelsen.
Nævnet kan bestemme, på hvilken  

 måde og i hvilken form dette skal ske.
 § 20.  Overtrædelse af § 3, 2. pkt., § 4, § 5 og §§  

 7-17 samt tilsidesættelse af reklamenævnets pålæg efter § 19, stk. 2,  

 straffes med bøde.
Ikrafttrædelse § 21.  Bekendtgørelsen træder i kraft den 1. august  

 1988.
