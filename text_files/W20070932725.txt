Landsskatteretskendelse vedr.
Moms  rykkergebyr - kunder Sagen angår krav om tilbagebetaling af  

 uberettiget opkrævet moms af rykkergebyrer.
Landsskatterettens afgørelse Regionen har nægtet at  

 tilbagebetale moms på i alt 2.125.954 kr.
 Landsskatteretten godkender  

 tilbagebetaling af moms på 2.125.954 kr.
Sagens oplysninger Selskabet er et af Danmarks  

 største energiselskaber med mere end 3.000 beskæftigede.
Selskabets  

 hovedprodukter er benzin, olie, el, og kioskvarer herunder dagligvarer.
Selskabet har opkrævet  

 rykkergebyrer i forbindelse med kunders manglende betaling af køb på  

 kreditkort  

 samt andre kreditkøb ved eksempelvis levering af olie.
Selskabet har afregnet  

 moms af gebyrerne.
Størrelsen af gebyrerne har været fastsat efter praksis i  

 branchen indtil ikrafttrædelse af lov nr. 462 af 7. juni 2001 om ændring af  

 lov  

 om renter ved forsinket betaling m. v., hvorefter gebyrernes størrelse er  

 fastsat med hjemmel i denne lovs bestemmelser derom.
Gebyrerne udgjorde indtil den  

 1. november 2002 50 kr. inklusive moms for den første rykker og 100 kr.  

 inklusive  

 moms for rykker nummer to og tre.
Efter den l. november 2002 steg prisen på  

 den  

 første rykker til 62,50 kr. inklusive moms.
Det fremsatte krav på 2.125.954  

 kr.  

 er ikke specificeret efter hvor meget, der angår rykkere nummer et, to eller  

 tre.
Selskabet har oplyst, at der ikke er sket ændringer i selskabets  

 gebyrsatser efter offentliggørelsen af, at der ikke længere skal beregnes  

 moms  

 af rykkergebyrer.
Ligesom det er oplyst, at gebyrerne pålægges af hensyn til  

 den præventive effekt - dog under skyldig hensyntagen til forholdet til  

 kunderne.
Den 14. februar 2002 udsendte  

 Told- og Skattestyrelsen cirkulære nr. 2002-06 om den momsmæssige behandling  

 af  

 oprettelses- og rykkergebyrer opkrævet i forbindelse med finansiering af  

 købekontrakter  

 vedrørende salg på kredit og tilbagebetaling af uberettiget opkrævet moms.  

 Cirkulæret blev udsendt under henvisning til, at Landsskatteretten i en  

 kendelse af 17. september 2001, SKM2001.456.LSR havde fastslået, at  

 rykkergebyrerne i almindelighed anses at udgøre en godtgørelse af kreditors  

 omkostninger i forbindelse med påmindelse af betalingskravet, og at gebyrerne udgør en del af  

 vederlaget for den ydede betalingshenstand.
Selskabet anmodede i brev af 7.  

 november 2002 told- og skatteregionen om få tilbagebetalt momsen på  

 rykkergebyrerne under henvisning til cirkulæret.
Regionen traf i 2003  

 afgørelse  

 om, at selskabet ikke kunne få tilbagebetalt momsen på rykkergebyrerne.
Told- og Skattestyrelsen har  

 den 31. januar 2005 udsendt cirkulære 2005-04, der ændrer dele af teksten  

 vedrørende rykkergebyrer i cirkulære nr. 2002-06. Styrelsen har således  

 genovervejet spørgsmålet om overvæltning af moms i forbindelse med  

 tilbagebetaling af moms af rykkergebyrer. Ændringen skete som følge af  

 Landsskatterettens kendelse af 14. november 2003, SKM2003.541.LSR, hvori det  

 er  

 anført, at rykkergebyrerne ikke kan medregnes i afgiftsgrundlaget.
Styrelsen  

 anmodede herefter regionen om, at genoptage sagen til materiel  

 sagsbehandling.
Regionen har den 17. juni  

 2005 truffet afgørelse om, at der ikke kan ske tilbagebetaling af momsen på  

 rykkergebyrerne.
Afgørelsen blev påklaget til Told- og Skattestyrelsen.
Da  

 Landsskatteretten fra 1. november 2005 kan påkende spørgsmålet om  

 tilbagebetaling af momsen, er sagen oversendt fra SKAT.
Regionens afgørelse Regionen har ikke imødekommet  

 klagerens anmodning om tilbagebetaling af moms på 2.125.954 kr. vedrørende  

 rykkergebyrer for perioden 1. januar 1997 til og med oktober 2002. Til støtte  

 herfor har regionen anført, at de omhandlede rykkergebyrer fortrinsvis er  

 opkrævet hos privatpersoner, som ikke har haft adgang til fradragsret for  

 momsen af rykkergebyrerne, og at der er sket overvæltning af momsen på  

 forbrugerne.
En tilbagebetaling af momsen vil derfor medføre en ugrundet berigelse af selskabet.
Det  

 fremgår af punkt 7 i TSS-cirkulære 2005-04, at en medlemsstat kun kan  

 modsætte  

 sig, at en afgift, der er opkrævet med urette henset til fællesskabsretten,  

 tilbagebetales, når det er godtgjort af de nationale myndigheder, at en anden  

 person end den afgiftspligtige fuldt ud har båret afgiftsbyrden, og at en  

 tilbagebetaling af afgiften til den afgiftspligtige ville medføre en ugrundet  

 berigelse for ham.
Heraf følger, at hvis kun en del af afgiften er væltet  

 over  

 på senere led, er de nationale myndigheder forpligtet til at tilbagebetale  

 det  

 ikke-overvæltede beløb (jf. i denne retning bl.a. dommen i sagen Comateb  

 m.fl.,  

 præmis 27 og 28). Skønt denne mulighed skal fortolkes indskrænkende, må  

 momsen  

 på rykkergebyrerne i nærværende sag anses for overvæltet på kunderne.
I henhold til de af  

 repræsentanten fremlagte oplysninger kan selskabet ikke opgøre omkostningerne  

 præcist i årene 1997 til og med 2002. Repræsentanten har fremsendt en  

 opgørelse  

 over omkostningerne i år 2003. Af  

 opgørelsen fremgår det, at selskabet i 2003 har haft omkostninger til porto  

 på  

 370.490 kr.
Den daværende portotakst på breve var 4,25 kr., hvorfor selskabet  

 har afsendt 87.174 rykkere.
Regionen anerkender de af repræsentanten opgjorte  

 omkostninger til rykkere på i alt 3.081.210 kr., selvom der er anvendt noget  

 høje timesatser i beregningen.
Dette indebærer, at enhedsomkostningen pr.  

 rykker kan opgøres til 35,34 kr. - afrundet 35,50 kr.
Selskabet vil således -  

 uanset et scenario hvor alle gebyrer alene er førstegangsrykkere på 40 kr.  

 med  

 tillæg af moms, i alt 50 kr. - have fået dækket omkostningerne ved  

 fremsendelse  

 af rykkerne, og vil endda have haft en lille fortjeneste på 4,50 kr. pr. stk.  

 i  

 forhold til laveste takst for rykker nummer et.
Denne fortjeneste pr. stk.  

 vil  

 naturligvis være større i forhold til opkrævningerne af rykker nummer to og  

 tre  

 på 80 kr. ekskl. moms.
Selvom rykkergebyrerne er  

 udstedt overfor kunder, som ikke har fradragsret for momsen, må det faktum,  

 at  

 selskabet har opkrævet samme rykkergebyrer som konkurrenter i  

 benzin-kort-branchen  

 naturligt indebære, at det må lægges til grund, at selskabet ikke har mistet  

 kunder til benzinkortene som følge af opkrævningen af rykkergebyrer.
Med  

 henvisning til cirkulære 2005-04, punkt 15 er det regionens opfattelse, at  

 selskabet via prisfastsættelsen af gebyrer - således, at alle omkostninger  

 dækkes  

 ind - har overvæltet den fulde moms af gebyrerne på sine kunder, og vil opnå  

 en  

 ugrundet berigelse, ved at få tilbagebetalt salgsmomsen af de opkrævede  

 gebyrer  

 for den omhandlede periode.
Det er fremhævet, at det er de gennemsnitlige  

 enhedsomkostninger, der skal sammenholdes med værdien og momsen af en enkelt  

 rykker for at vurdere, om virksomheden har tjent på den enkelte udstedelse af  

 rykker.
Repræsentanten har oplyst, at  

 selskabet udsender et antal rykkere og opkræver salgs moms deraf, men at  

 selskabet herefter frafalder kravet som følge af enten, at gælden bliver  

 betalt  

 inden en given dato eller af anden årsag.
De tilfælde, hvor rykkergebyret  

 frafaldes, fordi kunden har betalt inden et bestemt tidspunkt, kan  

 sidestilles  

 med, at selskabet yder en slags betinget rabat.
En sådan pålagt moms for en  

 betinget rabat kan fratrækkes i momsgrundlagte igen i henhold til momslovens  

 §  

 27, stk. 4 på betingelse af, at der udstedes en kreditnota på rykkergebyret.  

 Momsen af denne type rykkergebyrer skal således ikke behandles efter  

 cirkulære  

 2005-4, men kunne have været behandlet løbende i selskabet under reglerne for  

 betingede rabatter.
Repræsentanten har ikke  

 oplyst præcist, hvad der sker regnskabsmæssigt med de rykkergebyrer, der  

 bliver  

 frafaldet af anden årsag.
Det må dog antages, at selskabet sletter  

 rykkergebyret uden moms for siden hen at f.eks. bogføre netto-gebyret på  

 kontoen for tab eller lignende.
I momsmæssig forstand er der dog tale om, at  

 virksomheden lider tab på debitoren som følge af manglende betaling af  

 leverancen (rykkeren). I disse situationer skulle momsen løbende have været  

 behandlet efter reglerne i momslovens § 27, stk. 6 for tilbageføring af moms  

 af  

 de relevante rykkergebyrer.
Selskabet kan ikke på grundlag af cirkulære  

 2005-4  

 reparere på tidligere undladelser, hvorfor selskabet ikke efterfølgende kan  

 få  

 tilbagebetalt momsen i tilfælde, hvor man enten burde have haft anvendt  

 reglerne for tab på debitorer eller reglerne for betingede rabatter.
Det er regionens opfattelse,  

 at repræsentanten - ved at sammenholde samtlige omkostninger til  

 rykkerprocedurer  

 med den samlede indtægt fra de udstedte rykkergebyrer eller  

 enhedsomkostningerne pr. rykker med gennemsnitsindtægten pr. rykker -  

 sammenholder beløb, som ikke er sammenlignelige.
Når overvæltning skal  

 vurderes  

 er det netop i forhold til den enkelte kunde.
Når der i denne sag således har  

 været en kunde, som har betalt f.eks. 50 kr. inkl. moms for et rykkergebyr,  

 så  

 har selskabet maksimalt haft en omkostning på 35,50 kr.
Selskabet har således  

 tjent på hvert enkelt rykkergebyr, som er blevet betalt.
Selskabet har måske  

 nok haft et samlet tab på hele rykkerproceduren - delvis pga. egne  

 dispositioner, men det er f.eks. heller ikke relevant, hvis selskabet i  

 øvrigt  

 har haft tab på salg af dieselolie eller lign.
Klagerens påstand og argumenter Selskabets repræsentant har  

 fremsat påstand om, at selskabet har krav på tilbagebetaling af uberettiget  

 opkrævet moms på i alt 2.125.954 kr.
Til støtte herfor har repræsentanten  

 anført, at regionen ikke har godtgjort, at selskabet har overvæltet momsen på  

 kunderne, og at selskabet vil få en uberettiget berigelse ved tilbagebetaling  

 af momsen for den omhandlede periode.
Gebyrerne ville have dækket flere af  

 selskabets omkostninger, hvis selskabet ikke havde været nødsaget til at  

 afregne moms af gebyrerne, idet gebyrerne ville have været ens, uanset om  

 gebyrerne skulle være med eller uden moms.
Selskabet har derfor lidt et tab,  

 der er opgjort til 2.125.954 kr.
Det er de indtægter, som selskabet får fra  

 rykkerproceduren, der skal dække omkostningerne herved.
Disse indtægter har  

 imidlertid været begrænset af en række forhold, herunder praksis om at der  

 skulle pålægges moms på rykkergebyrerne.
Forholdene i branchen gjorde  

 endvidere, at selskabet ikke har haft mulighed for at tage et højere gebyr  

 end  

 konkurrenterne i benzinkort-branchen.
Selskabet har generelt set opkrævet det  

 samme i gebyr som konkurrenterne, hvorfor selskabet ikke har haft mulighed  

 for  

 at overvælte udgiften til moms af gebyrerne på kunderne ved at forøge  

 størrelsen af gebyrerne.
Selskabet har været meget opmærksom på effekten af  

 rykkergebyrerne overfor selskabets kunder.
Dette betød blandt andet, at  

 selskabet mente, at dets kundeforhold ville lide under en forhøjelse af  

 gebyrerne.  

 Følgelig har effekten af rykkergebyrerne overfor kunderne også medført en  

 begrænsning af størrelsen på rykkergebyrerne.
Dette indikerer også, at momsen  

 ikke kan anses for overvæltet på kunderne.
Det er fremhævet, at selskabet har  

 været i ulig konkurrence med momsfritagne finansielle selskaber for så vidt  

 angår rykkergebyrer i forbindelse med salg på kredit.
Ved anvendelse af  

 almindelige  

 kreditkort, såsom Diners Card, Master Card og VISA som betalingsmiddel fik  

 brugeren ved manglende betaling typisk et rykkergebyr, der ikke var pålagt  

 moms.
Selskabets samlede  

 omkostninger vedrørende gebyrerne for 2003 er skønsmæssigt opgjort til  

 3.081.210 kr. eksklusive moms.
Selskabet har ikke anvendt omkostningernes  

 størrelse i forbindelse med prisfastsættelsen af gebyrerne.
De opgjorte  

 omkostninger til rykkere indeholder også omkostningerne til rykkerbrevene i  

 de  

 tilfælde, hvor der er udstedt kreditnotaer.
Udgifterne er estimeret til at  

 udgøre det samme for forudgående år, eller i hvert fald ikke mindre.
Dette er  

 også lagt til grund af regionen.
Til sammenligning hermed udgjorde selskabets  

 indtægter fra rykkergebyrerne i 2002 2.030.227 kr. eksklusive moms.  

 Omkostningerne overstiger således indtægterne fra gebyrerne, og momsen kan  

 ikke  

 antages at være overvæltet på selskabets kunder.
Der er fremhævet, at  

 forholdet  

 mellem omkostninger og indtægter i øvrigt ikke er bevis for eller imod  

 overvæltning.
Selvom indtægterne overstiger omkostningerne, vil selskabet  

 stadig have lidt et tab i og med, at selskabet ville have haft en højere  

 indtægt, hvis det ikke skulle have afregnet moms af gebyrerne.
Regionen har sammenholdt  

 usammenlignelige tal.
Regionen sammenligner gennemsnitlige enhedsomkostninger  

 pr. rykker med størrelsen på de enkelte rykkere.
Enhedsomkostningerne pr.  

 rykker er udtryk for enhedsomkostningerne for samtlige rykkere, heri ikke  

 alene  

 de rykkere, hvor der er sket betaling.
Hvis der skal ses på omkostningerne i  

 forbindelse med vurderingen af, om momsen er overvæltet, er det de totale  

 omkostninger til rykkerproceduren, der skal sammenlignes med den totale  

 indtægt  

 for rykkergebyrer.
Denne sammenligning viser, at selskabet ikke fået dækket  

 omkostningerne i noget år.
Selv hvis man regner enhedsomkostninger og  

 enhedsindtægter ud, har selskabet ikke fået dækket omkostningerne.
Det er  

 fremhævet, at regionens argumentation vedrørende reglerne om rabatter og tab  

 på  

 debitorer ikke er relevante.
Selskabet tilbagefører løbende momsen, hvis  

 rykkergebyret frafaldes som følge af hurtig betaling af restancen.
Selskabet  

 udsteder i disse tilfælde en kreditnota til kunderne.
Denne fremgangsmåde er  

 tidligere aftalt med ToldSkat.
Den ønskede momstilbagebetaling omfatter  

 således  

 ikke disse tilfælde.
Told- og Skattestyrelsen har  

 i cirkulære 2005-04 fremhævet, at der kan tages højde for, hvorvidt  

 virksomheden har ændret praksis i forbindelse med, at der ikke længere skal  

 opkræves moms på rykkergebyrer.
Selskabet har ikke nedsat sine gebyrer i  

 denne  

 forbindelse.
Dette indikerer, at momsen ikke har været overvæltet på  

 kunderne.  

 Selskabet har pr. 1. november 2002 hævet gebyret for første rykkerskrivelse  

 til  

 62,50 kr.
Dette skete på baggrund af en vurdering af de konkurrencemæssige  

 konsekvenser af stigningen.
Der blev blandt andet lagt vægt på, at flere af  

 de  

 konkurrerende benzinselskaber havde hævet gebyret for første rykkerskrivelse  

 til 100 kr.
Da selskabet hævede prisen på gebyret, selvom momsen blev  

 fjernet,  

 har momsen utvivlsomt ingen betydning haft for fastsættelsen af gebyrerne.  

 Hvis  

 momsen havde betydning, burde gebyret have været sat ned.
Der er påpeget, at  

 forhøjelsen af den danske momssats pr. 31. december 1991 ikke medførte en  

 tilsvarende forhøjelse af størrelsen af selskabets rykkergebyrer.
Dette er  

 ligeledes et eksempel på, at selskabet ikke har fastsat gebyrstørrelserne  

 under  

 hensyntagen til momsens størrelse.
Det følger i øvrigt af  

 EF-domstolens dom Weber Wine World, C147/01, at den afgiftspligtige person  

 godt  

 kan have lidt et økonomisk tab, selvom momsen helt eller delvist er væltet  

 over  

 på tredjemand.
Tilbagebetaling af momsen vil følgelig ikke nødvendigvis  

 medføre  

 en ugrundet berigelse for den afgiftspligtige person, uanset momsen anses for  

 overvæltet.
Selskabet kan således godt have lidt et tab, selvom  

 Landsskatteretten skulle finde, at momsen på gebyrerne er overvæltet på  

 selskabets kunder.
Det er skattemyndighedernes bevisbyrde, at  

 tilbagebetalingen  

 medfører en ugrundet berigelse.
SKAT har i SKM2006.598.SKAT  

 anført, at da kommunerne som følge af det lovgrundlag, der gælder for  

 opkrævning af parkeringsafgifterne, udelukkende kan fastsætte disse afgifter  

 ud  

 fra ét hensyn, nemlig hensynet til at begrænse parkeringen, må det lægges til  

 grund, at parkeringsafgifterne har været fastsat uafhængigt af  

 momspålæggelsen,  

 og at momsen derfor ikke er overvæltet i parkeringsafgifterne.
Dette må også  

 gælde i denne sag.
SKATs udtalelse Told- og Skattestyrelsens  

 cirkulære 2005-04, pkt. 17 og 18 beskriver, hvorledes det kan afklares, om  

 der  

 er sket overvæltning af momsen.
Beskrivelsen har nok givet regionen det  

 forenklede indtryk, at der er sket overvæltning blot gebyret var højere end  

 omkostningerne ved udsendelsen af rykkeren.
Dette er nok ikke tilstrækkeligt,  

 idet der skal ses på om momsen af gebyret har påvirket gebyrets størrelse.  

 Det  

 kan ikke på baggrund af regionens undersøgelser afgøres om momsen har været  

 overvæltet eller ej.
Det må imidlertid antages, at selskabet under alle  

 omstændigheder ved kalkulationen af gebyrets størrelse har henset til momsen.
Landsskatterettens bemærkninger og begrundelse Der er enighed om, at  

 rykkergebyrerne ikke skulle være medregnet til afgiftsgrundlaget i momslovens  

 §  

 27, stk. 1, jf.
Landsskatterettens kendelse af 14. november 2003,  

 SKM2003.541.LSR.
Der skulle derfor ikke være angivet og opkrævet moms.
Den  

 uberettigede opkrævede afgift skal derfor som udgangspunkt tilbagebetales,  

 medmindre en anden person end klageren fuldt ud har båret afgiftsbyrden, jf.  

 Højesteretsdom af 15. juni 2005, SKM2004.330.HR, hvori det er anført:
Som fastslået i  

 EF-domstolens dom i sagen C-147/01 (Weber's Wine World), præmis 94, kan  

 tilbagebetaling  

 af en afgift, der er opkrævet med urette, kun undlades, når det af de  

 nationale  

 myndigheder er godtgjort, at en anden person end den afgiftspligtige fuldt ud  

 har båret afgiftsbyrden, og at tilbagebetaling af afgiften til den  

 afgiftspligtige ville medføre en ugrundet berigelse for ham. Det er således  

 skattemyndighederne, der skal godtgøre, at selskabets kunder fuldt ud har  

 båret  

 afgiftsbyrden, og at tilbagebetaling af afgiften til selskabet vil medføre en  

 ugrundet berigelse for selskabet.
Told- og Skatteregionen er af den  

 opfattelse,  

 at selskabet har haft en fortjeneste på enkelte udstedelse af rykker, idet  

 der  

 er opkrævet 40 kr. eller 80 kr. ekskl. moms pr. rykker, hvilket overstiger en beregnet  

 enhedsomkostning på 35,50 kr. pr. udsendt rykker.
Regionen mener derfor, at  

 det  

 er godtgjort, at selskabet har overvæltet den fulde moms på kunderne, jf.  

 punkt  

 15 i cirkulære 2005-04, uanset selskabets samlede omkostninger til  

 rykkerproceduren ikke har oversteget den samlede indtægt for rykkergebyrer.
Selskabet har efter det  

 oplyste i en længere årrække opkrævet faste rykkergebyrer på 50 kr. og 100  

 kr.,  

 der har været upåvirket af ændringer i den danske momssats.
Selskabet har  

 endvidere ikke nedsat sine gebyrer i forbindelse med, at der ikke længere  

 skal  

 opkræves moms af rykkergebyrerne, jf.
Told- og Skattestyrelsens cirkulære  

 2002-06 og 2005-04. Selskabet har derimod pr. 1. november 2002 hævet gebyret  

 for første rykkerskrivelse til 62,50 kr.
Ovenstående indicerer, at  

 rykkergebyrerne  

 har været fastsat uden hensyntagen til, om der skulle betales moms af  

 gebyrerne.
På den baggrund er det ikke godtgjort, at selskabet har overvæltet  

 momsen af rykkergebyrerne på kunderne ved forhøjede rykkergebyrer, og at  

 selskabet vil få en uberettiget berigelse ved tilbagebetaling af momsen for  

 den  

 omhandlede periode.
Selskabet har derfor krav på tilbagebetaling af  

 uberettiget  

 opkrævet moms på i alt 2.125.954 kr., idet beløbet ikke er omtvistet.
