Nr LSF 101 Forslag til Lov om ændring af lov om en aktiv arbejdsmarkedspolitik  

 (Præmieringsordning, puljejob, omlægning af kommunal jobtræning m.v.) Fremsat af arbejdsministeren (Jytte Andersen) den 4. december 1996 Vedtaget ved tredjebehandling den 19. december 1996 Lov nr. 1198 af 27/12/1996 § 1 I lov om en aktiv arbejdsmarkedspolitik, jf. lovbekendtgørelse nr. 112 af  

 27. februar 1996, foretages følgende ændringer:
 1. § 8 affattes således:
» § 8. Arbejdsministeren fastsætter regler om lediges kontakt  

 med arbejdsformidlingen og om formidling af arbejde samt om særlige  

 formidlingsaktiviteter, der kan omfatte alle arbejdssøgende og job.« 2. § 14, stk. 2, affattes således:
»Stk. 2. Løntilskuddet efter stk. 1 udgør 43 kr. pr. time (1.  

 januar 1994) og fastsættes for et år ad gangen regnet fra den 1. januar.
Ved  

 ansættelse af ledige dagpengemodtagere i jobtræning hos offentlige  

 arbejdsgivere udgør løntilskuddet efter stk. 1 dog 81 kr. pr. time (1. januar  

 1994) tillagt feriepenge.
Dette løntilskud reguleres procentuelt i  

 overensstemmelse med den gennemsnitlige regulering af de offentlige  

 lønskalaer.
Arbejdsministeren fastsætter nærmere regler om reguleringen af  

 løntilskuddet.« 3. Efter § 19 a indsættes:
» § 19 b.
Arbejdsministeren kan fastsætte regler om betaling  

 af kost og logi i forbindelse med tilbud om uddannelse til  

 dagpengeberettigede ledige, der deltager i en uddannelse i henhold til en  

 uddannelsesplan eller handlingsplan.« 4. I § 21, stk. 1, 1. pkt., indsættes efter »5 måneder  

 inden for«: »de seneste«.
 5. § 24 a, stk. 1, affattes således:
»Ledige dagpengemodtagere kan i aktivperioden få tilbud om  

 beskæftigelse inden for de særlige puljejob, som er oprettet inden for  

 offentlige serviceområder efter de herom gældende regler.« 6. I § 26 ændres »2-9« til: »2-9 a«.
 7. § 28, stk. 2, affattes således:
»Stk. 2. Forløbet efter stk. 1 sammensættes af tilbud efter  

 lovens kapitel 3, 5-9 og 10.« 8. I § 32 a, stk. 1, indsættes efter »6 måneder inden  

 for«: »de seneste«.
 9. § 32 b, stk. 3, affattes således:
»Stk. 3. Arbejdsministeren kan fastsætte regler om, at retten  

 og pligten til tilbud om jobtræning på fuld tid efter stk. 1 nedsættes, når  

 den ledige selv finder ordinær beskæftigelse.
Der kan herunder fastsættes  

 regler om, at ledige ikke samtidig kan være i tilbud og i ordinær  

 beskæftigelse hos samme arbejdsgiver.« 10. I § 33, stk. 4, 2. pkt., ændres »24 a, stk.  

 2-8,» til: »kapitel 9 a«.
 11. I § 33 indsættes som stk. 5:
»Stk. 5. Arbejdsministeren fastsætter for perioden indtil 1. januar  

 1999 nærmere regler om retten til et puljejob efter stk. 4 for ledige, der er  

 overgået i aktivperioden fra og med 1. juli 1996.« 12. I § 34, stk. 1, 1. pkt., udgår »jf. § 33, stk.  

 3,».
 13. I § 37, stk. 1, 2. pkt., ændres »9-10« til:  

 »9 og 10«.
 14. § 37, stk. 4 og 5, ophæves.
 15. § 41, stk. 3, ophæves.
 Stk. 4 bliver herefter stk. 3.
 16. Efter § 48 indsættes i afsnit V:
»Kapitel 18 a Præmieringsordning for offentlige arbejdsgivere, der ansætter personer  

 fra stillinger med løntilskud i varige ordinære stillinger § 48 a.
Arbejdsformidlingen henholdsvis kommunen udbetaler 25.000  

 kr. til offentlige arbejdsgivere, der ansætter en person fra jobtræning,  

 puljejob eller individuel jobtræning hos offentlige arbejdsgivere i en varig  

 stilling på overenskomstmæssige løn- og ansættelsesvilkår på fuld tid.
Den  

 ordinære ansættelse skal være på mindst 18 sammenhængende måneder og skal ske  

 hos den arbejdsgiver, der har ansat personen i jobtræning, puljejob eller  

 individuel jobtræning.
Præmien udbetales til den ansættende institution.
 Stk. 2. Personen skal have været i jobtræning, puljejob eller  

 individuel jobtræning hos arbejdsgiveren i mindst 12 og højst 24  

 sammenhængende måneder efter lov om en aktiv arbejdsmarkedspolitik eller lov  

 om kommunal aktivering.
Stk. 3. Arbejdsformidlingen administrerer præmieringsordningen ved  

 ansættelse af dagpengeberettigede ledige.
Kommunerne administrerer  

 præmieringsordningen ved ansættelse af kontanthjælpsmodtagere.
Stk. 4. Arbejdsformidlingen henholdsvis kommunen påser, at  

 betingelserne for udbetaling af præmien er opfyldt, herunder at den ordinære  

 ansættelse vil have en varighed af mindst 18 måneder, jf. stk. 1 og 2.  

 Arbejdsformidlingen henholdsvis kommunen udbetaler hele præmien, når  

 arbejdsgiveren har dokumenteret, at betingelserne er opfyldt.
Hele præmien  

 skal tilbagebetales, hvis den ansatte uberettiget opsiges eller bortvises,  

 inden den ordinære ansættelse har haft en varighed af mindst 18 måneder.
Stk. 5. Arbejdsministeren fastsætter nærmere regler om ordningen  

 for dagpengeberettigede ledige, herunder om administration og udbetaling af  

 præmien, samt om arbejdsgiverens pligt til at underrette om uberettiget  

 opsigelse eller bortvisning.« 17. §§ 62 og 63 affattes således:
» § 62. Klage over arbejdsformidlingens afgivelse af eller  

 afslag på at give tilbud efter kapitel 3-11 samt arbejdsformidlingens afslag  

 på at give tilbud efter kapitel 11 a og 12, hvor afgørelsen er begrundet i  

 den lediges ønsker og forudsætninger samt arbejdsmarkedets behov, kan inden 4  

 uger indbringes for Arbejdsmarkedsrådet af den, som afgørelsen vedrører.
Det  

 samme gælder klage over arbejdsformidlingens afgørelse efter § 35 a.
Stk. 2. Klage over arbejdsformidlingens afgivelse af tilbud efter  

 kapitel 11 a og 12, hvor afgørelsen er begrundet i den lediges ønsker og  

 forudsætninger samt arbejdsmarkedets behov, kan inden 2 uger indbringes for  

 Arbejdsmarkedsrådet af den, som afgørelsen vedrører.
Arbejdsmarkedsrådet  

 træffer inden 2 uger fra klagens modtagelse afgørelse i sagen.
 Stk. 3. Arbejdsformidlingens og (amts)kommunernes afgørelser i  

 spørgsmål om konkurrenceforvridning efter § 14, stk. 7, § 22, stk. 5 og 6, §  

 24, stk. 5, og § 24 c, stk. 2, kan indbringes for Arbejdsmarkedsrådet.
 Stk. 4. Arbejdsmarkedsrådets afgørelser efter stk. 1-3 kan ikke  

 indbringes for anden administrativ myndighed.
 Stk. 5. Arbejdsministeren fastsætter nærmere regler om, i hvilket  

 omfang klage efter stk. 2 har opsættende virkning.
§ 63. Klage over arbejdsformidlingens afgørelser efter denne lov  

 bortset fra afgørelser omfattet af § 62 kan inden 4 uger indbringes for  

 Arbejdsmarkedsstyrelsen af den, afgørelsen vedrører.
Klagen indgives til  

 vedkommende regionschef, der, hvis klagen fastholdes, videresender klagen til  

 Arbejdsmarkedsstyrelsen.
Stk. 2. Afgørelser efter stk. 1 kan ikke indbringes for anden  

 administrativ myndighed.« § 2 Loven træder i kraft den 1. januar 1997. § 1, nr. 2 og 14, har virkning  

 fra og med regnskabsåret 1997.
§ 3 Stk. 1. Arbejdsministeren fastsætter nærmere regler om, at  

 offentlige arbejdsgivere, der inden lovens ikrafttræden har indgået aftale  

 med arbejdsformidlingen om ansættelse af dagpengeberettigede ledige i  

 jobtræning, vil kunne få refusion efter de før den 1. januar 1997 gældende  

 regler.
 Stk. 2. Arbejdsministeren fastsætter nærmere regler om lediges  

 muligheder for at få tilbud om puljejob efter de før den 1. januar 1997  

 gældende regler.
Oprindeligt fremsat forslag § 1 I lov om en aktiv arbejdsmarkedspolitik, jf. lovbekendtgørelse nr. 112 af  

 27. februar 1996, foretages følgende ændringer:
 1. § 8 affattes således:
 » § 8. Arbejdsministeren fastsætter regler om lediges kontakt  

 med arbejdsformidlingen og om formidling af arbejde samt om særlige  

 formidlingsaktiviteter, der kan omfatte alle arbejdssøgende og job.«.
 2. § 14, stk. 2, affattes således:
» Stk. 2. Løntilskuddet efter stk. 1, udgør 43 kr. pr. time  

 (1. januar 1994) ved ansættelse i jobtræning hos private arbejdsgivere og ved  

 kontanthjælpsmodtageres ansættelse i jobtræning hos offentlige arbejdsgivere.  

 Dette løntilskud fastsættes for et år ad gangen, regnet fra den 1. januar.  

 Løntilskuddet efter stk. 1, udgør 81 kr. pr. time (1. januar 1994) tillagt  

 feriepenge ved ansættelse af ledige dagpengemodtagere i jobtræning hos  

 offentlige arbejdsgivere.
Dette løntilskud reguleres procentuelt i  

 overensstemmelse med den gennemsnitlige regulering af de offentlige  

 lønskalaer.
Arbejdsministeren fastsætter nærmere regler om reguleringen af  

 løntilskuddet.«.
 3. Efter § 19 a indsættes:
» § 19 b.
Arbejdsministeren kan fastsætte regler om betaling  

 af kost og logi i forbindelse med tilbud om uddannelse til  

 dagpengeberettigede ledige, der deltager i en uddannelse i henhold til en  

 uddannelsesplan eller handlingsplan.«.
 4. I § 21, stk. 1, 1. pkt., indsættes efter »5 måneder  

 inden for«: »de seneste«.
 5. § 24 a, stk. 1, affattes således:
 » Stk. 1. Ledige dagpengemodtagere kan i aktivperioden få  

 tilbud om beskæftigelse inden for de særlige puljejob, som er oprettet inden  

 for offentlige serviceområder efter de herom gældende regler.«.
 6. I § 26 ændres »2-9« til: »2-9 a«.
 7. § 28, stk. 2, affattes således:
 » Stk. 2. Forløbet efter stk. 1 sammensættes af tilbud efter  

 lovens kapitel 3, 5-9 og kapitel 10.«.
 8. I § 32 a, stk. 1, indsættes efter »6 måneder inden  

 for«: »de seneste«.
 9. § 32 b, stk. 3, affattes således:
Stk. 3. Arbejdsministeren kan fastsætte regler om, at retten og  

 pligten til tilbud om jobtræning på fuld tid efter stk. 1 nedsættes, når den  

 ledige selv finder ordinær beskæftigelse.
Der kan herunder fastsættes regler  

 om, at ledige ikke samtidig kan være i tilbud og i ordinær beskæftigelse hos  

 samme arbejdsgiver.'.
 10. I § 33, stk. 4, 2. pkt. ændres »24 a, stk.  

 2-8,» til: »kapitel 9 a«.
 11. I § 33 indsættes som stk. 5:
 »Stk. 5. Arbejdsministeren fastsætter for perioden indtil 1. januar  

 1999 nærmere regler om retten til et puljejob efter stk. 4 for ledige, der er  

 overgået i aktivperioden fra og med 1. juli 1996.«.
 12. I § 34, stk. 1, 1. pkt., udgår: »jf. § 33, stk.  

 3,».
 13. I § 37, stk. 1, 2. pkt., ændres »9-10« til:  

 »9 og 10«.
 14. § 37, stk. 4 og stk. 5, ophæves.
 15. § 41, stk. 3, ophæves.
 Stk. 4 bliver herefter stk. 3.
 16. Efter § 48 indsættes i Afsnit V:
» Kapitel 18 a Præmieringsordning for offentlige arbejdsgivere, der ansætter personer  

 fra stillinger med løntilskud, i varige ordinære stillinger § 48 a.
Arbejdsformidlingen henholdsvis kommunen udbetaler 25.000  

 kr. til offentlige arbejdsgivere, der ansætter en person fra jobtræning,  

 puljejob eller individuel jobtræning hos offentlige arbejdsgivere, i en varig  

 stilling på overenskomstmæssige løn- og ansættelsesvilkår på fuld tid.
Den  

 ordinære ansættelse skal være på mindst 18 sammenhængende måneder og skal ske  

 hos den arbejdsgiver, der har ansat personen i jobtræning, puljejob eller  

 individuel jobtræning.
Præmien udbetales til den ansættende institution.
 Stk. 2. Personen skal have været i jobtræning, puljejob eller  

 individuel jobtræning hos arbejdsgiveren i mindst 12 og højst 24  

 sammenhængende måneder efter lov om en aktiv arbejdsmarkedspolitik eller lov  

 om kommunal aktivering.
Stk. 3. Arbejdsformidlingen administrerer præmieringsordningen ved  

 ansættelse af dagpengeberettigede ledige.
Kommunerne administrerer  

 præmieringsordningen ved ansættelse af kontanthjælpsmodtagere.
Stk. 4. Arbejdsformidlingen henholdsvis kommunen påser, at  

 betingelserne for udbetaling af præmien er opfyldt, herunder at den ordinære  

 ansættelse vil have en varighed af mindst 18 måneder, jf. stk. 1 og stk. 2.  

 Arbejdsformidlingen henholdsvis kommunen udbetaler hele præmien, når  

 arbejdsgiveren har dokumenteret, at betingelserne er opfyldt.
Hele præmien  

 skal tilbagebetales, hvis den ansatte uberettiget opsiges eller bortvises  

 inden den ordinære ansættelse har haft en varighed af mindst 18 måneder.
 Stk. 5. Arbejdsministeren fastsætter nærmere regler om ordningen  

 for dagpengeberettigede ledige, herunder om administration og udbetaling af  

 præmien, samt om arbejdsgiverens pligt til at underrette om uberettiget  

 opsigelse eller bortvisning.«.
 17. § 62 og § 63 affattes således:
» § 62. Klage over Arbejdsformidlingens afgivelse af eller  

 afslag på at give tilbud efter kapitel 3-11 samt Arbejdsformidlingens afslag  

 på at give tilbud efter kapitel 11a og 12, hvor afgørelsen er begrundet i den  

 lediges ønsker og forudsætninger samt arbejdsmarkedets behov, kan inden 4  

 uger indbringes for Arbejdsmarkedsrådet af den, som afgørelsen vedrører.
Det  

 samme gælder klage over Arbejdsformidlingens afgørelse efter § 35 a.
Stk. 2. Klage over Arbejdsformidlingens afgivelse af tilbud efter  

 kapitel 11 a og 12, hvor afgørelsen er begrundet i den lediges ønsker og  

 forudsætninger samt arbejdsmarkedets behov, kan inden 2 uger indbringes for  

 Arbejdsmarkedsrådet af den, som afgørelsen vedrører.
Arbejdsmarkedsrådet  

 træffer inden 2 uger fra klagens modtagelse afgørelse i sagen.
 Stk.3. Arbejdsformidlingens og (amts)kommunernes afgørelser i  

 spørgsmål om konkurrenceforvridning efter § 14, stk. 7, § 22, stk. 5 og 6, §  

 24, stk. 5, og § 24 c, stk. 2, kan indbringes for Arbejdsmarkedsrådet.
 Stk. 4. Arbejdsmarkedsrådets afgørelser efter stk. 1-3 kan ikke  

 indbringes for anden administrativ myndighed.
 Stk. 5. Arbejdsministeren fastsætter nærmere regler om, i hvilket  

 omfang klage efter stk. 2 har opsættende virkning.
§ 63. Klage over Arbejdsformidlingens afgørelser efter denne lov,  

 bortset fra afgørelser omfattet af § 62, kan inden 4 uger indbringes for  

 Arbejdsmarkedsstyrelsen af den afgørelsen vedrører.
Klagen indgives til  

 vedkommende regionschef, der hvis klagen fastholdes, videresender klagen til  

 Arbejdsmarkedsstyrelsen.
 Stk. 2. Afgørelser efter stk. 1 kan ikke indbringes for anden  

 administrativ myndighed.«.
§ 2 Loven træder i kraft den 1. januar 1997. § 1, nr. 2 og 14 har virkning fra  

 og med regnskabsåret 1997.
§ 3 Arbejdsministeren fastsætter nærmere regler om, at offentlige  

 arbejdsgivere, der inden lovens ikrafttræden har indgået aftale med  

 Arbejdsformidlingen om ansættelse af dagpengeberettigede ledige i jobtræning,  

 vil kunne få refusion efter de før 1. januar 1997 gældende regler.
Bemærkninger til lovforslaget Almindelige bemærkninger Lov nr. 434 af 30. juni 1993 om en aktiv arbejdmarkedspolitik  

 (Folketingstidende 1992-93, FF sp. 8335, 8771, 11401 og 12017, tillæg A, sp.  

 8789, tillæg B, sp. 1975 og 3339, tillæg C, sp. 1793) er senest bekendtgjort  

 ved lovbekendtgørelse nr. 112 af 27. februar 1996.
 Lovforslagets hovedelementer har baggrund i resultatet af regeringens  

 forhandlinger med Socialistisk Folkeparti og Enhedslisten om finanslov 1997.
 Regeringen har med arbejdsmarkedsreformen, som trådte i kraft den 1.  

 januar 1994, skabt grundlaget for udviklingen af et mere smidigt og  

 fleksibelt arbejdsmarked.
Reformen satte den enkelte ledige i centrum og åbnede mulighed for en  

 tidlig og målrettet individuel indsats.
Samtidig skabte reformen grundlaget  

 for den nødvendige sammenhæng mellem den konkrete indsats og det regionale  

 arbejdsmarkeds behov, ved at ansvaret for indsatsen indhold og  

 tilrettelæggelse blev placeret hos de regionale arbejdsmarkedsråd og  

 Arbejdsformidlingen.
 Med arbejdsmarkedsreformen har regeringen i højere grad sikret, at  

 indsatsen tilrettelægges i et tæt samspil mellem de lediges ønsker og  

 forudsætninger og de konkrete arbejdsmarkedspolitiske behov i regionerne.  

 Herved er de arbejdsmarkedspolitiske muligheder for konkret og målrettet at  

 forebygge flaskehalsproblemer og mindske den strukturbetingede ledighed  

 blevet styrket afgørende.
 Med ændringerne i 1995 og i 1996 er reformen - i lyset af indhøstede  

 erfaringer og udviklingen på arbejdsmarkedet - blevet justeret og tilføjet en  

 række nye elementer og redskaber, som understøtter reformen og den gunstige  

 udvikling på arbejdsmarkedet. Ændringerne har givet forbedrede muligheder for  

 en hurtig og aktiv arbejdsmarkedsindsats, samt en forbedret  

 uddannelsesindsats i forhold til de unge.
 Regeringens nu fremsatte lovforslag vil yderligere understøtte  

 intentionerne i arbejdsmarkedsreformen og bidrage til en fortsat positiv og  

 gunstig udvikling på arbejdsmarkedet.
 Lovforslaget vil forbedre mulighederne for:
- At give ledige, som er i tilskudsjob af længere varighed, øget mulighed  

 for efterfølgende at få ordinær beskæftigelse.
Forslaget om en  

 præmieringsordning vil bidrage til at øge lediges tilknytning til  

 arbejdsmarkedet, og hermed styrke indsatsen for et mere smidigt og fleksibelt  

 arbejdsmarked.
- At styrke indsatsen i aktivperioden og samtidig give mulighed for en  

 mere målrettet tilrettelæggelse af den regionale arbejdsmarkedsindsats.
Med  

 forslaget sikres, at Arbejdsformidlingen og de regionale Arbejdsmarkedsråd  

 kan prioritere indsatsen, så tilbud om puljejob alene gives til ledige i  

 aktivperioden.
- Øget fleksibilitet i tilrettelæggelsen af den regionale  

 arbejdsmarkedspolitiske indsats.
Forslaget om omlægning af den nuværende  

 finansieringsordning ved kommunal jobtræning muliggør således en bedre  

 prioritering og en effektivisering af anvendelsen af midlerne til  

 arbejdsmarkedsindsatsen.
Desuden indebærer forslaget væsentlige  

 administrative forenklinger.
 Herudover vil der på baggrund af resultatet af regeringens forhandlinger  

 med Socialistisk Folkeparti og Enhedslisten blive foretaget en række  

 ændringer i de administrativt fastsatte regler.
 Ændringerne vil give muligheder for:
 - At Arbejdsformidlingen i samarbejde med virksomhederne effektivt og  

 målrettet kan forebygge flaskehalsproblemer på det faglærte arbejdsmarked ved  

 at øge incitamenterne til, at ufaglærte påbegynder en  

 voksenerhvervsuddannelse.
 - At sikre et grundlag for en mere smidig tilrettelæggelse af  

 aktiveringsindsatsen, således at løsarbejdere får mulighed for en midlertidig  

 afbrydelse af aktiveringen for at overtage arbejde af kort varighed det  

 første år af aktivperioden, og at ledige umiddelbart kan afbryde  

 aktiveringsforløb i forbindelse med overtagelse af ordinært arbejde.
 I lovforslaget indgår, udover de nævnte hovedelementer, forslag, hvorved  

 der etableres hjemmel til at lempe betingelserne for modtagelse af  

 fleksiblitetsfremmende ydelse, samt til, at der i særlige tilfælde kan  

 betales kost og logi i forbindelse med tilbud om uddannelse.
 Lovforslaget indeholder desuden en række tekniske og redaktionelle  

 ændringer.
 1. Lovforslagets hovedelementer:
a) Præmiering af offentlige arbejdsgivere, der fastansætter personer fra  

 puljejob eller jobtræning i ordinære job Med forslaget vil offentlige arbejdsgiveres incitament til at give  

 personer i tilskudsjob af længere varighed mulighed for at få fodfæste på  

 arbejdsmarkedet blive styrket.
 For at tilskynde kommuner, offentlige institutioner mv. til at  

 tilrettelægge tilskudsjob målrettet mod efterfølgende ansættelse, og for at  

 give et økonomisk incitament til at ansætte personer fra tilskudsjob i  

 ordinære stillinger, indføres en præmie til offentlige arbejdsgivere, der  

 vælger personer fra tilskudsjob ved besættelsen af ordinære stillinger.
 Hensigten er at den periode som ledige tilbringer i puljejob eller anden  

 støttet beskæftigelse fører til varig, ordinær beskæftigelse.
 Præmien fastsættes til 25.000 kr. og udbetales ved ordinær ansættelse af  

 dels kontanthjælpsmodtagere i offentlig (individuel) jobtræning, og dels  

 ledige forsikrede i offentlig (individuel) jobtræning og puljejob.
Den ordinære ansættelse skal have en varighed af mindst 18 måneder.
For at  

 sikre, at præmien kan indebære merbeskæftigelse vil det administrativt blive  

 fastsat, at præmien fuldt ud kan forøge den pågældende institutions lønsum.
For at sikre, at ordningen er målrettet ledige, som har været beskæftiget  

 i tilskudsjob i en længere periode, fastsættes en minimumsvarighed af  

 perioden i tilskudsjob.
Personer i (individuel) jobtræning og puljejob skal  

 have været ansat i tilbud i mindst 12 og højest 24 måneder for at præmien kan  

 udbetales.
Præmien vil betyde, at de offentlige institutioner får en stærkere  

 tilskyndelse til at give tilskudsjobbet et jobrelevant indhold, og at der ved  

 nyansættelser er et incitament til at fastansætte personer, der har været i  

 tilskudsjob.
Samlet vil præmien således kunne betyde, at varigheden af  

 tilskudsjobbene reduceres, og at flere tilskudsjob fører til efterfølgende  

 ordinær ansættelse.
 Med henblik på at give den enkelte institution en konkret tilskyndelse til  

 at ansætte ledige i ordinært arbejde udbetales præmien til den ansættende  

 institution.
 Regeringen er herved opmærksom på de offentlige arbejdsgiveres generelle  

 budgetkompetence i forhold til de enkelte institutioner.
b) Puljejob For i højere grad at målrette puljejobordningen til længerevarende ledige  

 foreslås det, at puljejob fremover alene kan besættes med ledige i  

 aktivperioden.
 Puljejobordningen er først og fremmest tænkt som et redskab, som  

 Arbejdsformidlingen kan benytte i forbindelse med fremrykningen af  

 aktiveringsindsatsen - og alene ledige i aktivperioden vil efter de nuværende  

 regler kunne komme i puljejob når fremrykningen er fuldt gennemført.
 Med de gældende regler er puljejob først fuldt ud målrettet aktivperioden  

 den 1. januar 1999.
 Dette medfører, at en del af midlerne, der oprindeligt var rettet mod den  

 styrkede indsats i aktivperioden, går til aktivering af ledige i  

 dagpengeperioden, som endnu ikke er omfattet af reglerne om ret og pligt til  

 aktivering.
Med forslaget vil puljejobindsatsen blive rettet mod ledige i  

 aktivperioden og samtidig give mulighed for en mere målrettet  

 tilrettelæggelse af den regionale arbejdsmarkedsindsats, herunder af den  

 tidlige indsats og flaskehalsindsatsen.
Som led heri justeres også retten til  

 selvfundet puljejob, således at alene ledige omfattet af fremrykningen har  

 ret til selvfundet puljejob.
c) Omlægning af kommunal jobtræning Med forslaget om omlægning af den kommunale jobtræning vil  

 administrationen og finansieringen blive forenklet.
Efter den nuværende ordning udbetaler Arbejdsformidlingen et løntilskud på  

 43 kr. i timen (1. januar 1994) ved ansættelse i jobtræning indenfor den  

 kommunale jobtræningskvote.
Den resterende del af de kommunale udgifter i  

 forbindelse med jobtræning reguleres over bloktilskuddet, hvor kommunernes  

 mer- eller mindreudgifter som følge af udviklingen i kommunernes reelle  

 udgifter til jobtræning opgøres. 75 pct. af kommunernes nettolønudgifter  

 udlignes herefter mellem kommunerne.
 Ved ansættelse i jobtræning uden for den kommunale jobtræningskvote  

 afholder Arbejdsformidlingen lønudgifterne.
Med forslaget indføres der et statsligt tilskud, der dækker stort set alle  

 lønudgifter i forbindelse med jobtræning inden for og uden for den kommunale  

 kvote, i staten og i amtskommunerne for dagpengeberettigede ledige.
Kun evt.  

 tillæg eller lignende afholdes af de offentlige arbejdsgivere.
I forlængelse  

 af forslaget reduceres det kommunale bloktilskud i 1997 med 1096, 7 mio. kr.  

 (1997 pl).
Udgifterne til jobtræning samles under bevillingen til den aktive  

 arbejdsmarkedspolitik.
Samtidig forenkles administrationen af udbetalingen af  

 løntilskuddet.
Med forslaget udbetaler Arbejdsformidlingen et ensartet  

 løntilskud svarende til den maksimale timeløn ved ansættelse i jobtræning  

 tillagt feriepenge.
Omlægningen og samlingen af udgifterne til jobtræning under den økonomiske  

 ramme for den aktive arbejdsmarkedspolitik muliggør en bedre prioritering og  

 effektivisering af midlerne til arbejdsmarkedsindsatsen.
Forslaget giver  

 herved de regionale arbejdsmarkedsråd et større råderum til inden for de  

 fastlagte rammer at prioritere indsatsen.
 Herudover indebærer forslaget en væsentlig forenkling af det kommunale  

 tilskuds- og udligningssystem, idet jobtræningsudgifterne for  

 dagpengeberettigede ledige tages ud af den kommunale budgetgaranti, samtidig  

 med at den mellemkommunale udligningsordning vedrørende jobtræning  

 overflødiggøres og hermed kan afskaffes, jf. det samtidig fremsatte  

 ændringsforslag til lov om kommunal udligning og generelle tilskud til  

 kommuner og amtskommuner.
 I forhold til den nuværende finansieringsordning indebærer forslaget en  

 likviditetsmæssig forbedring for de kommuner, som anvender hele  

 jobtræningskvoten, da efterregulering af den mellemkommunale udligning først  

 sker efter op til 2 år.
 Forslaget indebærer ikke nogen ændringer i forhold til ledige, der  

 ansættes i jobtræning hos offentlige arbejdsgivere.
 2. På baggrund af resultatet af regeringens forhandlinger med  

 Socialistisk Folkeparti og Enhedslisten om finansloven for 1997 vil der  

 endvidere blive foretaget følgende ændringer i de administrativt fastsatte  

 regler:
d) Tilskud til voksenlærlinge I takt med den faldende ledighed og stigende beskæftigelse har indsatsen  

 for at afhjælpe og forebygge flaskehalse på arbejdsmarkedet fået en høj  

 prioritet.
Voksenerhvervsuddannelsesforløb, som er kortere forløb end de tilsvarende  

 erhvervsuddannelser for unge, rummer i en situation med mangel på faglært  

 arbejdskraft fordele fremfor traditionelle forløb.
Etablering af  

 voksenerhvervsuddannelsesforløb er imidlertid hæmmet af, at virksomhedernes  

 lønomkostninger til voksenlærlinge i praktikperioden er væsentligt større end  

 for unge lærlinge.
Der vil derfor blive etableret en generel ordning, hvor  

 Arbejdsformidlingen i en 2-årig forsøgsperiode får mulighed for at yde  

 løntilskud til virksomheder, som ansætter voksenlærlinge inden for områder  

 med potentiel mangel på arbejdskraft, til dækning af virksomhedernes  

 merudgifter i praktikperioden.
Tilskuddets størrelse fastsættes af  

 arbejdsministeren.
 Ordningen erstatter den nuværende forsøgsordning, hvor Arbejdsformidlingen  

 kan give tilskud til virksomheder til etablering af 200  

 voksenerhvervsuddannelsesforløb.
 Der sigtes efter, at der med ordningen kan oprettes mindst 2.000  

 voksenerhvervsuddannelsesforløb.
e) Løsarbejdere i aktivperioden Det sikres, at løsarbejdere får mulighed for at overtage løsarbejde det  

 første år af aktivperioden.
Det betyder samtidig, at løsarbejdere vil få  

 forbedret mulighederne for at få opfyldt arbejdskravet.
 Løsarbejdere, som fx havnearbejdere, vil typisk overgå til aktivperioden  

 hurtigere end andre medlemmer med længerevarende ansættelsesforhold, også  

 selv om de har nået samme mængde arbejde i løbet af dagpengeperioden.
 I aktivperioden er der en række barrierer for at ophøre i aktivering for  

 at overtage løsarbejde.
 Der fastsættes administrativt regler, så løsarbejdere i aktivering i det  

 første år af aktivperioden midlertidigt kan afbryde et aktiveringstilbud for  

 at overtage løsarbejde inden for det hidtidige fagområde.
f) Fleksible opsigelsesvarsler i aktivering Som led i resultatet af regeringens forhandlinger med Socialistisk  

 Folkeparti og Enhedslisten vil Arbejdsministeriet administrativt følge op  

 over for de offentlige arbejdsgivere med henblik på at sikre, at der ses bort  

 fra de overenskomstregulerede opsigelsesperioder, når personer i aktivering  

 får tilbudt ordinært arbejde af mindst 5 ugers varighed.
Derved fjernes risikoen for, at opsigelsesvarslerne kommer til at virke  

 som en barriere for de aktiverede.
En mere fleksibel administration af  

 opsigelsesvarslerne vil indebære, at det bliver lettere for den ledige i  

 aktivering at overtage ordinært arbejde.
Erhvervsøkonomiske konsekvenser d) Tilskud til voksenlærlinge De administrativt fastsatte regler, som giver Arbejdsformidlingen mulighed  

 for at yde løntilskud til virksomheder, som ansætter voksenlærlinge inden for  

 områder med potentiel mangel på arbejdskraft, vil øge virksomhedernes  

 muligheder og incitament til at ansætte voksenlærlinge.
Arbejdsformidlingens  

 muligheder for at afhjælpe og forebygge flaskehalse på arbejdsmarkedet  

 styrkes herved afgørende.
 De øvrige ændringer skønnes ikke at have erhvervøkonomiske konsekvenser.
Forholdet til EU-retten Forslaget indeholder ikke EU-retlige aspekter.
Ligestillingsmæssige konsekvenser Forslaget har ingen ligestillingsmæssige konsekvenser.
Økonomiske konsekvenser a) Præmiering af offentlige arbejdsgivere, der fastsansætter personer  

 fra puljejob eller jobtræning i ordinære job Forslaget skønnes ikke samlet at have økonomiske konsekvenser for det  

 offentlige, idet (amts)kommunernes bloktilskud vil blive reduceret svarende  

 til den samlede præmiesum. (Amts)kommuner, der gør brug af ordningen, vil  

 derimod opnå en umiddelbar økonomisk gevinst.
b) Puljejob Forslaget skønnes ikke at have økonomiske konsekvenser for det offentlige.
c) Omlægning af kommunal jobtræning Forslaget skønnes ikke at have økonomiske konsekvenser for det offentlige.  

 Det højere timetilskud, som Arbejdsformidlingen betaler til de kommunale  

 jobtræningspladser, modsvares af en nedsættelse af det kommunale bloktilskud.  

 Omlægningen indebærer en samling af udgifterne til jobtræning under  

 aktivrammen og muliggør øget styringsmæssig fleksibilitet i forbindelse med  

 prioriteringen og tilrettelæggelsen af aktiveringsindsatsen.
I forhold til den nuværende finansieringsordning medfører forslaget en  

 likviditetsmæssig forbedring for kommuner, som anvender hele  

 jobtræningskvoten, da den mellemkommunale udligning først sker efter op til 2  

 år.
Med forslaget skabes der en bedre tidsmæssig sammenhæng mellem  

 bevillingen til jobtræning og de faktiske afholdte udgifter.
Forslaget om harmoniseringen af timelønstilskuddet til jobtræningspersoner  

 inden for og uden for den kommunale jobtræningskvote indebærer, at  

 amtskommuner, statsinstitutioner samt kommuner, som har oprettet  

 jobtræningspladser ud over den kommunale jobtræningskvote, fremover vil  

 skulle afholde udgifter til eventuelle tillæg eller lignende.
Herved vil  

 enkelte kommuner, som ansætter ledige uden for jobtræningskvoten, samt  

 amtskommuner og statsinstitutioner selv i begrænset omfang skulle bidrage  

 økonomisk ved ansættelsen af dagpengeberettigede ledige i jobtræning.
 Der vil alene blive tale om en mindre merudgift.
 En harmonisering sikrer en højere grad af parallellitet til  

 puljejobordningen, hvor der er 90 pct. refusion, og medvirker til at minimere  

 eventuelle økonomiske begrundelser for at anvende jobtræning fremfor  

 puljejob.
 Med forslaget vil offentlige arbejdsgivere, der inden lovens ikrafttræden  

 har indgået aftale med Arbejdsformidlingen om ansættelse af  

 dagpengeberettigede ledige i jobtræning uden for den kommunale kvote, kunne  

 få refusion efter de hidtidige regler.
d) Tilskud til voksenlærlinge Der er i forbindelse med forslaget stillet ændringsforslag til finansloven  

 om en merbevilling på i alt 90 mill. kr. over en 2-årig periode.
Bevillingen  

 forudsættes fordelt med 30 mill. kr. til indsatsen i 1997 og 60 mill. kr. i  

 1998.
 Med ordningen vil der i alt kunne oprettes mindst 2.000  

 voksenerhvervsuddannelsesforløb.
e) Løsarbejdere i aktivperioden Forslaget skønnes ikke at have økonomiske konsekvenser for det offentlige.
f) Fleksible opsigelsesvarsler i aktivering Forslaget skønnes ikke at have økonomiske konsekvenser for det offentlige.
Administrative konsekvenser a) Præmiering af offentlige arbejdsgivere, der fastsansætter personer  

 fra puljejob eller jobtræning i ordinære job Forslaget skønnes ikke at indebære en administrativ merbelastning i større  

 omfang.
b) Puljejob Forslaget giver Arbejdsformidlingen bedre mulighed for at målrette  

 indsatsen, så tilbud om puljejob alene gives til ledige, som er i  

 aktivperioden, og ikke til personer, som ikke er omfattet af ret og pligt til  

 aktivering.
For Arbejdsformidlingen indebærer forslaget, at der frigøres  

 yderligere tilbudskapacitet, som vil kunne udnyttes i forbindelse med  

 gennemførelsen af den fremrykkede aktiveringsindsats.
c) Omlægning af kommunal jobtræning Forslaget indebærer en administrativ forenkling ved ophævelse af den  

 mellemkommunale udligning af lønudgifterne i forbindelse med jobtræning inden  

 for den kommunale jobtræningskvote.
 Samtidig indebærer harmoniseringen af timetilskuddet inden for og uden for  

 den kommunale jobtræningskvote en regelforenkling, samt forenkling af såvel  

 de offentlige arbejdsgiveres beregningsgrundlag for refusion af lønudgifter  

 for ledige ansat i jobtræning som Arbejdsformidlingens kontrol heraf.
Med forslaget vil administrationen således blive forenklet, idet  

 beregningsgrundlaget for refusionen bliver det samme, uanset om den ledige er  

 ansat inden for eller uden for den kommunale jobtræningskvote.
Ved en  

 harmonisering - med et fast timelønstilskud - vil der ikke længere skulle  

 foretages refusion på grundlag af den enkelte lediges individuelle aflønning  

 i jobtræning.
 Som led i harmoniseringen af timetilskuddet vil lønadministrationen i den  

 enkelte kommune samtidig blive forenklet i de tilfælde, hvor der oprettes  

 jobtræningspladser ud over kvoten.
d) Tilskud til voksenlærlinge Med forslaget vil Arbejdsformidlingen skulle udbetale løntilskud til  

 virksomheder i forbindelse med ansættelse af voksenlærlinge inden for områder  

 med potentiel mangel på arbejdskraft.
Forslaget vil indgå i  

 Arbejdsformidlingens generelle flaskehalsindsats og skønnes kun i mindre  

 omfang at medføre en administrativ merbelastning af Arbejdsformidlingen.
e) Løsarbejdere i aktivperioden og f) Fleksible opsigelsesvarsler i  

 aktivering De administrativt fastsatte regler om løsarbejderes mulighed for  

 midlertidigt at afbryde et aktiveringstilbud for at overtage løsarbejde det  

 første år af aktivperioden skønnes ikke at betyde en væsentlig administrativ  

 merbelastning af arbejdsløshedskasserne generelt.
Det skønnes, at forholdsvis  

 få arbejdsløshedskasser berøres af forslaget.
Ordningen skønnes kun i mindre  

 omfang at medføre en administrativ merbelastning af Arbejdsformidlingen.
 Den administrative opfølgning i forbindelse med sikringen af en mere  

 fleksibel administration af opsigelsesvarsler i aktivering skønnes ikke at  

 medføre en administrativ merbelastning.
Bemærkninger til de enkelte bestemmelser Til § 1 Til nr. 1 Efter anbefaling fra Landsarbejdsrådet har der siden 1994 eksisteret en  

 ordning om fleksibilitetsfremmende ydelse, der har til formål at fremme  

 arbejdsstyrkens geografiske mobilitet.
Ordningen er senest fastlagt ved  

 Arbejdsministeriets bekendtgørelse nr. 128 af 27. februar 1995, der har  

 hjemmel i aktivlovens § 8 og tekstanmærkning nr. 87 på finansloven.
Under hensyn til, at behovet for større mobilitet på arbejdsmarkedet,  

 herunder for større geografisk mobilitet, er stigende, er det fundet  

 ønskeligt at give mulighed for at lempe betingelserne for at få del i  

 ydelsen.
Med henblik herpå forbereder Arbejdsministeriet en ny bekendtgørelse  

 med administrativt fastsatte lempelser.
Der sigtes imod, at den ny  

 bekendtgørelse kan virke fra den 1. januar 1997, efter indhentet udtalelse  

 fra Landsarbejdsrådet.
Den gældende ordning stiller krav om, at den arbejdssøgende, for at få  

 tilskud, skal være tilmeldt - og den ledige stilling anmeldt til  

 arbejdsformidlingen.
Disse betingelser har grundlag i en bestemmelse om  

 særlige formidlingsaktiviteter i den før aktivloven gældende lovgivning.
Med  

 overgangen til aktivloven var der ikke tilsigtet nogen ændring i den  

 hidtidige retstilstand med hensyn til disse to betingelser, som derfor  

 fortsat gælder efter loven, og ikke kan fraviges uden lovændring.
Kravene om, at den arbejdssøgende skal være tilmeldt, og den ledige  

 stilling anmeldt til arbejdsformidlingen, har erfaringsmæssigt vist sig at  

 udgøre en hindring for brugen af ordningen.
Det kan derfor overvejes at  

 fjerne den ene eller begge af disse betingelser.
Med forslagets gennemførelse vil lovgrundlaget være på plads, hvis en  

 lempelse af betingelserne bliver aktuel.
Afgørelsen af, hvorvidt der kan ydes  

 støtte i henhold til ordningen, vil, også efter en eventuel udvidelse af  

 ordningen, blive afgjort efter en konkret vurdering af arbejdsmarkedets behov  

 for kvalificeret arbejdskraft.
Til nr. 2 Løntilskuddet ved ansættelse af dagpengeberettigede ledige i jobtræning  

 hos offentlige arbejdsgivere forhøjes, så det svarer til den maksimale  

 timeløn (1. januar 1994) tillagt feriepenge med 12,5 pct. af den maksimale  

 timeløn.
Eventuelle tillæg m.v. herudover og feriepenge heraf afholdes af de  

 offentlige arbejdsgivere.
Reguleringen af dette løntilskud sker samtidig med  

 reguleringen af den maksimale timeløn i offentlig jobtræning.
Til nr. 3 Efter gældende regler kan der kun ydes tilskud til kost og logi i  

 forbindelse med tilbud om uddannelse, hvis udgiften til kost og logi indgår i  

 kursusprisen.
 Den foreslåede bestemmelse giver mulighed for, at der kan fastsættes  

 regler om, at der i særlige tilfælde kan ydes tilskud til kost og logi, selv  

 om udgiften ikke indgår i kursusprisen.
 Her tænkes på tilfælde, hvor det på grund af geografisk afstand til et  

 relevant uddannelsessted er nødvendigt for den ledige at blive indlogeret.
Til nr. 4 og 8 Der er tale om en præcisering af den gældende retstilstand.
Til nr. 5 Ændringen betyder, at puljejob fra 1. januar 1997 alene er et redskab for  

 ledige i aktivperioden.
Til nr. 6, 10, 12 og 13 Ændringerne er af en rent redaktionel karakter.
Til nr. 7 Som konsekvens af, at puljejob alene er et redskab i aktivperioden, kan  

 der ikke gives tilbud om puljejob i forbindelse med minimumsrettighederne.
Til nr. 9 Den foreslåede bestemmelse giver mulighed for, at der kan fastsættes  

 regler om, at nedsættelse af retten og pligten til tilbud, når den ledige  

 selv finder ordinær beskæftigelse, kan ske på samme måde som for ledige i  

 aktivperioden.
Til nr. 11 For at sikre, at retten til selvfundet puljejob fuldt ud målrettes ledige  

 i aktivperioden, bemyndiges arbejdsministeren til at fastsætte nærmere regler  

 om retten til et selvfundet puljejob for ledige, der er overgået til  

 aktivperioden fra og med 1. juli 1996.
Det er hensigten, at bemyndigelsesbestemmelsen skal udmøntes således, at  

 den lediges ret til et selvfundet puljejob indtræder samtidigt med, at  

 Arbejdsformidlingen har planlagt at aktivere den ledige.
Det vil sige, når  

 den ledige af Arbejdsformidlingen bliver indkaldt med henblik på aktivering,  

 kan den ledige gøre sin ret til et puljejob gældende fremfor et andet tilbud.
Til nr. 14 og15 Som konsekvens af, at de offentlige arbejdsgivere umiddelbart får dækket  

 de direkte lønudgifter i forbindelse med jobtræning, ophæves den  

 mellemkommunale udligning i forbindelse med lønudgifterne inden for den  

 kommunale jobtræningskvote.
Da der endvidere sker en harmonisering, således  

 at løntilskuddet ved ansættelse af dagpengeberettigede ledige er det samme  

 inden for og uden for den kommunale jobtræningskvote bortfalder bestemmelsen  

 om, at Arbejdsformidlingen kan afholde lønudgifter til tilbudt jobtræning  

 uden for den kommunale kvote.
 Arbejdsformidlingens udbetaling af løntilskud til offentlige arbejdsgivere  

 vil ske periodevis bagud.
Til nr 16 Ansættelse i den ordinære stilling skal være hos den samme offentlige  

 arbejdsgiver, som personen har været ansat hos med løntilskud.
Med samme  

 arbejdsgiver forstås samme (amts)kommune eller statsinstitution.
Præmien  

 udbetales til den ansættende institution, dvs. den offentlige arbejdsgiver.
 Arbejdsformidlingen administrerer ordningen ved ansættelse af  

 dagpengeberettigede ledige, og kommunerne administrerer ordningen ved  

 ansættelse af kontanthjælpsmodtagere.
 Arbejdsgiveren er berettiget til at få udbetalt præmien, hvis det  

 dokumenteres ved en tro og love erklæring eller et ansættelsesbevis eller  

 lignende, at personen skal ansættes i en ordinær stilling på  

 overenskomstmæssige løn- og ansættelsesvilkår på fuld tid i mindst 18  

 sammenhængende måneder, at personen har været ansat i puljejob, jobtræning  

 eller individuel jobtræning i mindst 12 og højst 24 sammenhængende måneder,  

 og at præmien fuldt ud kan forøge den pågældende institutions lønsum.
 Perioder med uddannelse, der indgår i det samlede aftalte forløb,  

 medregnes i opgørelsen af de mindst 12 og højst 24 måneders ansættelse i  

 puljejob, jobtræning eller individuel jobtræning.
 Præmien udbetales, når Arbejdsformidlingen henholdsvis kommunen har påset,  

 at betingelserne er opfyldt.
Præmien skal tilbagebetales, hvis den ansatte opsiges eller bortvises  

 uberettiget inden den ordinære ansættelse har haft en varighed på 18 måneder.  

 Afgørelsen heraf sker fagretligt eller ved de civile domstole.
Hvis  

 opsigelsen eller bortvisningen viser sig at være uberettiget, skal hele  

 præmien tilbagebetales.
 Arbejdsministeren bemyndiges til at fastsætte nærmere regler om ordningen  

 for dagpengeberettigede ledige, herunder om administration og udbetaling af  

 præmien, samt om arbejdsgiverens pligt til at underrette om uberettiget  

 opsigelse eller bortvisning.
Til nr. 17 Der er hovedsagelig tale om en præcisering af klageadgangen.
 Herudover gives ministeren bemyndigelse til at fastsætte nærmere regler  

 om, i hvilket omfang en klage efter § 62, stk. 2, har opsættende virkning.
Efter de hidtidige regler har klage over Arbejdsformidlingens tilbud efter  

 kapitel 11 a (unge dagpengemodtagere) og kapitel 12 (aktivperioden) haft  

 opsættende virkning.
Den opsættende virkning har medført, at den ledige ikke  

 får påbegyndt et tilbud, selv om den ledige ikke får medhold i klagen.
Der er  

 med forslaget skabt mulighed for, at der administrativt kan fastsættes  

 regler, der sikrer, at den opsættende virkning kun gælder ved den første  

 klage i det pågældende forløb.
Til § 2 Det foreslås, at loven træder i kraft den 1. januar 1997. Det foreslås  

 endvidere, at § 1, nr. 2 og 14, får virkning fra og med regnskabsåret 1997.
Til § 3 Bestemmelsen indebærer, at der fastsættes regler, således at offentlige  

 arbejdsgivere, der har indgået aftale med Arbejdsformidlingen om ansættelse  

 af dagpengeberettigede ledige i jobtræning uden for den kommuale kvote inden  

 lovens ikrafttræden, kan få refusion efter de hidtidige regler.
Skriftlig fremsættelse Arbejdsministeren (Jytte Andersen):
 Jeg tillader mig hermed at fremsætte:
 Forslag til lov om ændring af lov om en aktiv arbejdsmarkedspolitik.  

 (Præmieringsordning, puljejob, omlægning af kommunal jobtræning m.v.).
(Lovforslag nr.
L 101).
 Forslaget har baggrund i resultatet af regeringens forhandlinger med  

 Socialistisk Folkeparti og Enhedslisten om finanslov 1997.
 Forslaget skal ses i forlængelse af arbejdsmarkedsreformen som trådte i  

 kraft den 1. januar 1994. Arbejdsmarkedsreformen har skabt grundlaget for  

 udviklingen af et mere smidigt og fleksibelt arbejdsmarked.
 Herved er de arbejdsmarkedspolitiske muligheder for konkret og målrettet  

 at forebygge flaskehalsproblemer og bekæmpe strukturledigheden blevet  

 afgørende styrket.
 »Serviceeftersynet«, der blev gennemført i foråret 1995, og den  

 fremrykkede og styrkede indsats over for unge og langvarigt ledige, der  

 trådte i kraft den 1. januar 1996, har medvirket til at understøtte den  

 positive udvikling på arbejdsmarkedet.
 Regeringens nu fremsatte lovforslag vil yderligere understøtte  

 intentionerne i arbejdsmarkedsreformen og medvirke til en fortsat positiv og  

 gunstig udvikling på arbejdsmarkedet.
 Målsætningen er bl.a. en yderligere styrkelse af lediges muligheder for at  

 komme i ordinært arbejde og en øget fleksibilitet i tilrettelæggelsen af den  

 regionale arbejdsmarkedspolitiske indsats.
 Forslaget er koncentreret om 3 hovedindsatsområder:
- Styrke indsatsen for at få ledige i ordinært arbejde - Styrke indsatsen i aktivperioden - Øget fleksibilitet i den arbejdsmarkedspolitiske indsats For at styrke lediges muligheder for at komme i ordinært arbejde foreslås  

 det at indføre en præmieringsordning for offentlige arbejdsgivere, der  

 ansætter personer fra puljejob eller (individuel) jobtræning af mindst 12 og  

 højst 24 måneders varighed, i ordinært arbejde af mindst 18 måneders  

 varighed.
Det foreslås at styrke indsatsen overfor ledige i aktivperioden således,  

 at tilbud om puljejob alene kan gives til ledige i aktivperioden.
Samtidig  

 foreslås det, at retten til selvfundet puljejob følger den gradvise  

 fremrykning af aktivperioden.
For at øge fleksibiliteten i den arbejdsmarkedspolitiske indsats foreslås  

 der en omlægning af den nuværende finansieringsordning ved kommunal  

 jobtræning, således at nettolønudgifter overføres til den økonomiske ramme  

 for den aktive arbejdsmarkedspolitik.
Den mellemkommunale udligning i  

 forbindelse med jobtræning for forsikrede ledige ophæves.
Som konsekvens  

 heraf forhøjes det løntilskud Arbejdsformidlingen udbetaler ved forsikrede  

 lediges ansættelse i jobtræning fra 43 kr. i timen til 81 kr. i timen (januar  

 1994), svarende til den maksimale timeløn i offentlige jobtræning.
Herudover  

 udbetaler Arbejdsformidlingen feriepenge af løntilskuddet.
 På baggrund i resultatet af regeringens forhandlinger med Socialistisk  

 Folkeparti og Enhedslisten om finanslov 1997 foreslås følgende gennemført  

 administrativt:
 - Der etableres en generel ordning med tilskud til voksenlærlinge i en  

 2-årig forsøgsperiode.
 - Der fastsættes regler om løsarbejderes mulighed for midlertidigt at  

 afbryde aktiveringen for at overtage løsarbejde i det første år i  

 aktivperioden.
 - Der sikres en fleksibel administration af opsigelsesvarsler under tilbud  

 ved overtagelse af varigt ordinært arbejde.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale forslaget til Tingets velvillige  

 behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 8 affattes således:
 » § 8. Arbejdsministeren fastsætter regler om lediges kontakt  

 med arbejdsformidlingen og om formidling af arbejde samt om særlige  

 formidlingsaktiviteter, der kan omfatte alle arbejdssøgende og job.«.
 § 8. Arbejdsministeren fastsætter regler om lediges kontakt med  

 arbejdsformidlingen samt om formidling af arbejde og om særlige  

 formidlingsaktiviteter.
 2. § 14, stk. 2, affattes således:
» Stk. 2. Løntilskuddet efter stk. 1, udgør 43 kr. pr. time  

 (1. januar 1994) ved ansættelse i jobtræning hos private arbejdsgivere og ved  

 kontanthjælpsmodtageres ansættelse i jobtræning hos offentlige arbejdsgivere.  

 Dette løntilskud fastsættes for et år ad gangen, regnet fra den 1. januar.  

 Løntilskuddet efter stk. 1, udgør 81 kr. pr. time (1. januar 1994) tillagt  

 feriepenge ved ansættelse af ledige dagpengemodtagere i jobtræning hos  

 offentlige arbejdsgivere.
Dette løntilskud reguleres procentuelt i  

 overensstemmelse med den gennemsnitlige regulering af de offentlige  

 lønskalaer.
Arbejdsministeren fastsætter nærmere regler om reguleringen af  

 løntilskuddet.«.
 § 14. Under forudsætning af, at der sker en nettoudvidelse af  

 antallet af ansatte, udbetales der ved jobtræning et løntilskud til  

 arbejdsgiveren.
Stk. 2. Løntilskuddet efter stk. 1 udgør 43 kr pr time og  

 fastsættes for et år ad gangen, regnet fra den 1. januar.
Arbejdsministeren  

 fastsætter nærmere regler om reguleringen af løntilskuddet.
Stk. 3. Støtteperiodens længde fastsættes ved aftale med  

 arbejdsgiveren.
Støtteperioden i det enkelte ansættelsesforhold kan for  

 ledige i dagpengeperioden, jf § 55, stk. 1, i lov om arbejdsløshedsforsikring  

 mv, maksimalt aftales til 1 år.
For ledige i aktivperioden, jf § 55, stk. 2,  

 i lov om arbejdsløshedsforsikring m.v., kan støtteperioden i det enkelte  

 ansættelsesforhold hos private arbejdsgivere maksimalt aftales til 6 måneder.  

 Hos offentlige arbejdsgivere kan støtteperioden omfatte hele aktivperioden.  

 For ledige, der har ret og pligt til tilbud efter § 32 b, kan støtteperioden  

 hos offentlige arbejdsgivere maksimalt aftales til 18 måneder.
 Stk. 4. Ved løntilskud svarende til sammenlagt 6 måneder eller  

 mindre er udbetaling af tilskud til private arbejdsgivere betinget af, at der  

 ikke inden for det seneste år har været ansat mere end en person med  

 løntilskud efter denne lov eller efter lov om kommunal aktivering til  

 varetagelse af den samme arbejsfunktion i virksomheden.
Stk. 5. Ved løntilskud svarende til sammenlagt mere end 6 måneder  

 skal private arbejdsgivere tilbyde den ledige uddannelse.
Uddannelsesperioden  

 skal mindst udgøre 1/12 af tilskudsperioden.
I virksomheder med mere end 10  

 ansatte må den ledige alene være beskæftiget i op til 6 måneder ved samme  

 arbejdsfunktion inden for virksomheden.
 Stk. 6. I stedet for uddannelse, jf stk. 5, kan private  

 arbejdsgivere efterfølgende ansætte den ledige uden tilskud i en periode, der  

 svarer til tilskudsperioden.
 Stk. 7. Udbetaling af løntilskud må ikke være  

 konkurrenceforvridende.
 3. Efter § 19 a indsættes:
» § 19 b.
Arbejdsministeren kan fastsætte regler om betaling  

 af kost og logi i forbindelse med tilbud om uddannelse til  

 dagpengeberettigede ledige, der deltager i en uddannelse i henhold til en  

 uddannelsesplan eller handlingsplan.«.
 4. I § 21, stk. 1, 1. pkt., indsættes efter »5 måneder  

 inden for«: »de seneste«.
§ 21. Ledige dagpengemodtagere, som ønsker at etablere og drive  

 selvstændig virksomhed som deres hovedbeskæftigelse, kan efter en samlet  

 ledighedsperiode på 5 måneder inden for 8 måneder få tilbud om  

 etableringsydelse.
Arbejdsministeren fastsætter de nærmere retningslinjer for  

 tildeling af etableringsydelse.
 Stk. 2. Etableringsydelsen udgør 50 procent af dagpengenes højeste  

 beløb og kan gives i op til 21/2 år.
Stk. 3. Den ledige har ret til at have andet arbejde eller  

 indtægter fra andet arbejde på op til 27.500 kr årligt uden fradrag i  

 etableringsydelsen.
Beløbet reguleres en gang årligt den 1. januar med  

 satsreguleringsprocenten, jf lov om en satsreguleringsprocent, og beløbet  

 afrundes til nærmeste 100 kr.
Arbejde herudover medfører fradrag i  

 etableringsydelsen efter reglerne om fradrag fastsat i medfør af § 58, stk.  

 1, i lov om arbejdsløshedsforsikring mv.
 5. § 24 a, stk. 1, affattes således:
 »Stk. 1. Ledige dagpengemodtagere i aktivperioden kan få  

 tilbud om beskæftigelse inden for de særlige puljejob, som er oprettet inden  

 for offentlige serviceområder efter de herom gældende regler.«.
§ 24 a.
Ledige dagpengemodtagere kan efter en samlet  

 ledighedsperiode på 2 år inden for 3 år, dog senest fra overgangen til  

 aktivperioden, få tilbud om beskæftigelse inden for de særlige puljejob, som  

 er oprettet inden for offentlige serviceområder efter de herom gældende  

 regler.
 Stk. 2. Ved ansættelse i et puljejob skal lønnen svare til den  

 overenskomstmæssige eller den for tilsvarende arbejde sædvanligt gældende,  

 dog kan lønnen pr time ekskl feriepenge mv højst udgøre 81,00 kr (pr 1.  

 januar 1994). Den maksimale timeløn reguleres procentuelt i overensstemmelse  

 med den gennemsnitlige regulering af de offentlige lønskalaer.
 Stk. 3. Arbejdsvilkårene i øvrigt skal svare til de  

 overenskomstmæssige eller de for tilsvarende arbejde sædvanligt gældende.
 Stk. 4. Der kan ydes tilskud til befordring i forbindelse med  

 tilbud om beskæftigelse i et puljejob, jf § 27, stk. 2.
Stk. 5. Den samlede ydelse pr uge skal efter fradrag af  

 arbejdsmarkedsbidrag og eventuelt bidrag til arbejdsmarkedspension og bortset  

 fra eventuelt tilskud til befordring, jf stk. 4, svare til dagpengenes  

 højeste beløb for henholdsvis fuldtidsforsikrede og deltidsforsikrede, jf lov  

 om arbejdsløshedsforsikring mv § 47 og § 70. Arbejdstiden fastsættes under  

 hensyn hertil samt under hensyn til løn og tillæg mv.
Arbejdsministeren kan  

 efter forhandling med arbejdsmarkedets parter og de kommunale organisationer  

 fastsætte nærmere regler om arbejdstiden i tilbud.
 Stk. 6. Arbejdsministeren kan fastsætte regler om, at ledige ikke  

 samtidig kan være i tilbud og i ordinær beskæftigelse hos samme arbejdsgiver.
 Stk. 7. Perioder, som er beskæftiget i et puljejob, er i øvrigt  

 omfattet af den lovgivning, som gælder for lønmodtagere.
 Stk. 8. Arbejdsministeren kan fastsætte nødvendige undtagelser fra  

 stk. 7.
 6. I § 26 ændres »2-9« til: »2-9 a«.
 § 26. I overensstemmelse med Arbejdsmarkedsrådets beslutning om  

 gennemførelse af forsøgs- og udviklingsinitiativer, jf § 60, kan der gives  

 andre tilbud end dem, der er nævnt i kapitel 2-9.
 7. § 28, stk. 2 , affattes således:
 »Forløbet efter stk. 1 sammensættes af tilbud efter lovens kapitel 3,  

 5-9 og kapitel 10.«.
§ 28. Ledige dagpengemodtagere under 60 år har inden for  

 dagpengeperioden, jf § 55, stk. 1, i lov om arbejdsløshedsforsikring mv, og  

 indtil påbegyndelsen af aktivperioden ret til et rimeligt forløb på op til 12  

 måneder, hvis den ledige selv fremsætter ønske herom.
Den ledige har ret til  

 at påbegynde forløbet senest efter 2 års ledighed.
 Stk. 2. Forløbet efter stk. 1 sammensættes af tilbud efter lovens  

 kapitel 3 og 5-10.
 Stk. 3. Arbejdsministeren kan fastsætte regler om, at forløbet  

 efter stk. 1 kan nedsættes for ledige, der har deltaget i aktiviteter, der  

 kan sidestilles med tilbud efter denne lov, og hvortil der ydes offentligt  

 tilskud.
 8. I § 32 a, stk. 1, indsættes efter »6 måneder inden  

 for«: »de seneste«.
§ 32 a.
Ledige dagpengemodtagere under 25 år, der ikke har  

 gennemført en uddannelse, som berettiger til optagelse i en  

 arbejdsløshedskasse, har efter en samlet ledighedsperiode på 6 måneder inden  

 for 9 måneder ret og pligt til et tilbud om uddannelse på fuld tid i  

 sammenlagt 18 måneder, jf § 52 b i lov om arbejdsløshedsforsikring mv.
Stk. 2. En individuel uddannelsesplan skal udarbejdes eller  

 revideres forud for afgivelse af et tilbud om uddannelse.
I uddannelsesplanen  

 beskrives den lediges uddannelses- og beskæftigelsesmål.
Med udgangspunkt i  

 den lediges ønsker og forudsætninger samt arbejdsmarkedets behov angiver  

 planen, hvilke uddannelsesaktiviteter der kan bidrage til opfyldelse af  

 målet.
 Stk. 3. Uddannelsesplanens aktiviteter kan dog fastsættes af  

 Arbejdsformidlingen under hensyn til konkrete behov på arbejdsmarkedet.
 9. § 32 b, stk. 3, affattes således:
Stk. 3. Arbejdsministeren kan fastsætte regler om, at retten og  

 pligten til tilbud om jobtræning på fuld tid efter stk. 1 nedsættes, når den  

 ledige selv finder ordinær beskæftigelse.
Der kan herunder fastsættes regler  

 om, at ledige ikke samtidig kan være i tilbud og i ordinær beskæftigelse hos  

 samme arbejdsgiver.'.
§ 32 b.
Til ledige fuldtidsforsikrede dagpengemodtagere, som har  

 haft mindst 24 måneders beskæftigelse inden for 36 måneder, og til ledige  

 deltidsforsikrede dagpengemodtagere, som har haft mindst 16 måneders  

 beskæftigelse inden for 36 måneder, jf § 52 b i lov om  

 arbejdsløshedsforsikring mv, og som har ret og pligt til tilbud efter § 32 a,  

 stk. 1, kan der i stedet for uddannelse gives tilbud om jobtræning i op til  

 18 måneder hos offentlige arbejdsgivere efter lovens kapitel 5.
 Stk. 2. Ved deltagelse i tilbud efter stk. 1 må ydelsen til den  

 ledige efter fradrag af arbejdsmarkedsbidrag og eventuelt bidrag til  

 arbejdsmarkedspension ikke overstige dagpengenes højeste beløb, jf lov om  

 arbejdsløshedsforsikring mv § 47 og § 70. Arbejdstiden i det enkelte tilbud  

 fastsættes under hensyn hertil samt under hensyn til løn og tillæg mv.  

 Arbejdsministeren kan efter forhandling med arbejdsmarkedets parter og de  

 kommunale organisationer fastsætte nærmere regler om arbejdstiden i tilbud.  

 Såfremt arbejdstiden herved bliver mindre end fuld tid, kan tilbudet  

 suppleres op til henholdsvis 37 timer for fuldtidsforsikrede og 30 timer for  

 deltidsforsikrede.
 Stk. 3. Arbejdsministeren kan fastsætte regler om, at ledige ikke  

 samtidig kan være i tilbud og i ordinær beskæftigelse hos samme arbejdsgiver.
 10. I § 33, stk. 4, 2. pkt. ændres »24 a, stk.  

 2-8,» til: »kapitel 9 a«.
 11. I § 33 indsættes som stk. 5:
 »Stk. 5. Arbejdsministeren fastsætter for perioden indtil 1. januar  

 1999 nærmere regler om retten til et puljejob efter stk. 4 for ledige, der er  

 overgået i aktivperioden fra og med 1. juli 1996.«.
 § 33. Med det formål, at ledige kan opnå ordinær beskæftigelse,  

 planlægger de regionale arbejdsmarkedsråd indsatsen og kan anvende og  

 kombinere følgende tilbud:
1) Information og vejledning, 2) uddannelse, 3) etableringsydelse, 4) jobtræning hos offentlige arbejdsgivere, 5) jobtræning hos private arbejdsgivere i op til 6 måneder, 6) individuel jobtræning, 7) puljejob.
Stk. 2. Ledige dagpengemodtagere under 60 år har i hele  

 aktivperioden, jf § 55, stk. 2, i lov om arbejdsløshedsforsikring mv, ret og  

 pligt til tilbud op til fuld tid.
Arbejdsministeren kan fastsætte regler om,  

 at retten og pligten til tilbud nedsættes, når ledige selv finder ordinær  

 beskæftigelse.
Der kan herunder fastsættes regler om, at ledige ikke samtidig  

 kan være i tilbud og i ordinær beskæftigelse hos samme arbejdsgiver, samt  

 regler om en tidsbegrænsning af en kombination af støttet og ordinær  

 beskæftigelse.
Stk. 3. Ledige dagpengemodtagere under 60 år har i hele perioden  

 ret til individuel jobtræning, hvis den ledige selv finder en individuel  

 jobtræningsplads hos en privat arbejdsgiver.
Reglerne i kapitel 9 og 10  

 finder anvendelse.
Stk. 4. Ledige dagpengemodtagere under 60 år har ret til et  

 puljejob, hvis den ledige selv finder et puljejob.
Reglerne i § 24 a, stk.  

 2-8, samt kapitel 10 finder anvendelse.
 12. I § 34, stk. 1, 1. pkt., udgår: »jf. § 33, stk.  

 3,».
§ 34. Ved deltagelse i tilbud bortset fra jobtræning hos private  

 arbejdsgivere, jf § 33, stk. 3, må ydelsen til den ledige efter fradrag af  

 arbejdsmarkedsbidrag og eventuelt bidrag til arbejdsmarkedspension ikke  

 overstige dagpengenes højeste beløb for henholdsvis fuldtidsforsikrede og  

 deltidsforsikrede, jf lov om arbejdsløshedsforsikring mv § 47 og § 70.  

 Arbejdstiden i det enkelte tilbud fastsættes under hensyn hertil samt under  

 hensyn til løn og tillæg mv.
Arbejdsministeren kan efter forhandling med  

 arbejdsmarkedets parter og de kommunale organisationer fastsætte nærmere  

 regler om arbejdstiden i tilbud.
Såfremt arbejdstiden bliver mindre end fuld  

 tid, kan tilbudet suppleres op til henholdsvis 37 timer for  

 fuldtidsforsikrede og 30 timer for deltidsforsikrede.
Herudover kan der ydes  

 befordringsgodtgørelse i forbindelse med tilbud efter kapitel 6, 9 og 9 a.
 Stk. 2. Ved deltagelse i tilbud bortset fra tilbud efter kapitel 6  

 og 8 har den ledige ret til at modtage et beløb, der sammenlagt med den  

 lediges indtægt ved tilbudet efter fradrag af arbejdsmarkedsbidrag svarer til  

 dagpengenes højeste beløb pr uge for henholdsvis fuldtidsforsikrede og  

 deltidsforsikrede, jf § 55, stk. 2, i lov om arbejdsløshedsforsikring mv.  

 Befordringsgodtgørelse efter stk. 1 medregnes ikke i indtægten.
 Stk. 3. Arbejdsministeren fastsætter nærmere regler om tilbud  

 efter dette kapitel.
 13. I § 37, stk. 1, 2. pkt., ændres »9-10« til:  

 »9 og 10«.
 14. § 37, stk. 4 og stk. 5, ophæves.
 § 37. Arbejdsformidlingen tilvejebringer de tilbud til ledige, som  

 omhandles i denne lov. (Amts)kommunerne tilvejebringer tilbud i medfør af  

 denne lovs kapitel 3-7 og 9-10 til ledige kontanthjælpsmodtagere,  

 førtidspensionister samt personer med fysisk/psykisk handicap eller særlige  

 sociale problemer, jf reglerne herom i lov om social bistand.
Stk. 2. (Amts)kommunerne og staten kan oprette puljejob inden for  

 eget forvaltningsområde eller i anden offentlig eller offentligt støttet  

 institution.
Puljejob kan tilbydes ledige dagpengemodtagere, jf kapitel 9 a.  

 Den samlede ramme og retningslinjerne i øvrigt for puljejob fastsættes en  

 gang årligt af arbejdsministeren, som efter forhandling med Landsarbejdsrådet  

 fordeler puljerne.
Stk. 3. (Amts)kommunerne og staten har pligt til at fremskaffe en  

 given kvote jobtræningspladser, jf kapitel 5 og 9, til ledige  

 dagpengemodtagere inden for eget forvaltningsområde eller i anden offentlig  

 eller offentligt støttet institution.
Kvoten fastsættes en gang årligt af  

 arbejdsministeren efter indstilling fra Landsarbejdsrådet.
Stk. 4. 75 pct af kommunernes lønudgifter efter § 37, stk. 2,  

 efter fradrag af det statslige løntilskud gøres til genstand for  

 mellemkommunal udligning.
Indtægter fra folkeoplysende organisationer,  

 beboerforeninger, private husstande, grundejerforeninger, idrætsforeninger  

 mv, jf § 24, stk. 2, indgår ikke i udligningsordningen.
Det samlede  

 udligningsbeløb pålignes kommunerne i henhold til deres indbyggertal som  

 opgjort af Danmarks Statistik pr 1. januar i udligningsåret.
 Stk. 5. Indenrigsministeren fastsætter nærmere regler om den  

 kommunale udligningsordning og om administrationen af reglerne i § 37, stk.  

 4.
 15. § 41, stk. 3, ophæves.
 Stk. 4 bliver herefter stk. 3.
 § 41. Arbejdsformidlingen eller (amts)kommunen udbetaler  

 løntilskud i forbindelse med jobtræning og tilskud i forbindelse med  

 individuel jobtræning eller puljejob.
 Stk. 2. Arbejdsministeren fastsætter nærmere regler om beregning  

 og udbetaling, herunder refusion, samt om administration, regnskab, revision,  

 tilsyn mv for de i stk. 1 omhandlede tilskud.
 Stk. 3. Arbejdsformidlingen kan afholde lønudgifter til tilbudt  

 jobtræning i staten og (amts)kommunerne, som ligger ud over den fastsatte  

 kvote til jobtræning og individuel jobtræning, jf § 37, stk. 2.
 Stk. 4. Arbejdsministeren fastsætter nærmere regler om  

 administration og udbetaling af løntilskud og tilskud efter stk. 1 og kan  

 herunder bestemme, at administrationen og udbetalingen til (amts)kommunerne  

 kan overføres til en anden offentlig myndighed.
 16. Efter § 48 indsættes i Afsnit V:
» Kapitel 18 a Præmieringsordning for offentlige arbejdsgivere, der ansætter personer  

 fra stillinger med løntilskud, i varige ordinære stillinger § 48 a.
Arbejdsformidlingen henholdsvis kommunen udbetaler 25.000  

 kr. til offentlige arbejdsgivere, der ansætter en person fra jobtræning,  

 puljejob eller individuel jobtræning hos offentlige arbejdsgivere, i en varig  

 stilling på overenskomstmæssige løn- og ansættelsesvilkår på fuld tid.
Den  

 ordinære ansættelse skal være på mindst 18 sammenhængende måneder og skal ske  

 hos den arbejdsgiver, der har ansat personen i jobtræning, puljejob eller  

 individuel jobtræning.
Præmien udbetales til den ansættende institution.
 Stk. 2. Personen skal have været i jobtræning, puljejob eller  

 individuel jobtræning hos arbejdsgiveren i mindst 12 og højst 24  

 sammenhængende måneder efter lov om en aktiv arbejdsmarkedspolitik eller lov  

 om kommunal aktivering.
Stk. 3. Arbejdsformidlingen administrerer præmieringsordningen ved  

 ansættelse af dagpengeberettigede ledige.
Kommunerne administrerer  

 præmieringsordningen ved ansættelse af kontanthjælpsmodtagere.
Stk. 4. Arbejdsformidlingen henholdsvis kommunen påser, at  

 betingelserne for udbetaling af præmien er opfyldt, herunder at den ordinære  

 ansættelse vil have en varighed af mindst 18 måneder, jf. stk. 1 og stk. 2.  

 Arbejdsformidlingen henholdsvis kommunen udbetaler hele præmien, når  

 arbejdsgiveren har dokumenteret, at betingelserne er opfyldt.
Hele præmien  

 skal tilbagebetales, hvis den ansatte uberettiget opsiges eller bortvises  

 inden den ordinære ansættelse har haft en varighed af mindst 18 måneder.
 Stk. 5. Arbejdsministeren fastsætter nærmere regler om ordningen,  

 herunder om administration og udbetaling af præmien, samt om arbejdsgiverens  

 pligt til at underrette om uberettiget opsigelse eller bortvisning.«.
 17. § 62 og § 63 affattes således:
» § 62. Klage over Arbejdsformidlingens afgivelse af eller  

 afslag på tilbud efter kapitel 3-11 samt Arbejdsformidlingens afslag på  

 tilbud efter kapitel 11a og 12, hvor afgørelsen er begrundet i den lediges  

 ønsker og forudsætninger samt arbejdsmarkedets behov, kan inden 4 uger  

 indbringes for Arbejdsmarkedsrådet af den, som afgørelsen vedrører.
Det samme  

 gælder klage over Arbejdsformidlingens afgørelse efter § 35 a.
Stk. 2. Klage over Arbejdsformidlingens afgivelse af tilbud efter  

 kapitel 11 a og 12, hvor afgørelsen er begrundet i den lediges ønsker og  

 forudsætninger samt arbejdsmarkedets behov, kan inden 2 uger indbringes for  

 Arbejdsmarkedsrådet af den, som afgørelsen vedrører.
Arbejdsmarkedsrådet  

 træffer inden 2 uger fra klagens modtagelse afgørelse i sagen.
 Stk.3. Arbejdsformidlingens og (amts)kommunernes afgørelser i  

 spørgsmål om konkurrenceforvridning efter § 14, stk. 7, § 22, stk. 5 og 6, §  

 24, stk. 5, og § 24 c, stk. 2, kan indbringes for Arbejdsmarkedsrådet.
 Stk. 4. Arbejdsmarkedsrådets afgørelser efter stk. 1-3 kan ikke  

 indbringes for anden administrativ myndighed.
 Stk. 5. Arbejdsministeren fastsætter nærmere regler om, i hvilket  

 omfang klage efter stk. 2 har opsættende virkning.
§ 63. Klage over Arbejdsformidlingens afgørelser efter denne lov,  

 bortset fra afgørelser omfattet af § 62, kan inden 4 uger indbringes for  

 Arbejdsmarkedsstyrelsen af den afgørelsen vedrører.
Klagen indgives til  

 vedkommende regionschef, der hvis klagen fastholdes, videresender klagen til  

 Arbejdsmarkedsstyrelsen.
 Stk. 2. Afgørelser efter stk. 1 kan ikke indbringes for anden  

 administrativ myndighed.«.
 § 62. Klage over arbejdsformidlingens afgørelser efter kapitel  

 3-10 og kapitel 11 a, samt efter § 28 for så vidt angår rimeligheden af et  

 tilbud, kan inden 4 uger indbringes for Arbejdsmarkedsrådet af den, som  

 afgørelsen vedrører, jf dog stk. 2.
Stk. 2. Såfremt en ledig i aktivperioden afslår et tilbud efter  

 kapitel 3-10 eller en ledig afslår et tilbud efter kapitel 11 a, kan klage  

 over arbejdsformidlingens afgivelse af tilbudet inden 2 uger indbringes for  

 Arbejdsmarkedsrådet af den, som afgørelsen vedrører.
Klagen har opsættende  

 virkning.
Arbejdsmarkedsrådet træffer inden 2 uger fra klagens modtagelse  

 afgørelse i sagen.
 Stk. 3. Arbejdsformidlingens og (amts)kommunernes afgørelser efter  

 § 14, stk. 7, § 22, stk. 5 og 6, § 24, stk. 5, og § 24 c, stk. 2, kan  

 indbringes for Arbejdsmarkedsrådet.
 Stk. 4. Arbejdsmarkedsrådets afgørelser efter stk. 1-3 kan ikke  

 indbringes for anden administrativ myndighed.
§ 63. Klage over arbejdsformidlingens afgørelser efter § 24 a,  

 stk. 5, § 28, § 32 b, stk. 2, og § 34 kan inden 4 uger indbringes for  

 Arbejdsmarkedsstyrelsen af den, som afgørelsen vedrører.
Klagen indgives til  

 vedkommende regionschef, der, hvis afgørelsen fastholdes, videresender klagen  

 til Arbejdsmarkedsstyrelsen.
 Stk. 2. Afgørelser efter stk. 1 kan ikke indbringes for anden  

 administrativ myndighed.
Efter 2. behandling den 17. december 1996 § 1 I lov om en aktiv arbejdsmarkedspolitik, jf. lovbekendtgørelse nr. 112 af  

 27. februar 1996, foretages følgende ændringer:
 1. § 8 affattes således:
» § 8. Arbejdsministeren fastsætter regler om lediges kontakt  

 med arbejdsformidlingen og om formidling af arbejde samt om særlige  

 formidlingsaktiviteter, der kan omfatte alle arbejdssøgende og job.« 2. § 14, stk. 2, affattes således:
»Stk. 2. Løntilskuddet efter stk. 1 udgør 43 kr. pr. time (1.  

 januar 1994) og fastsættes for et år ad gangen regnet fra den 1. januar.
Ved  

 ansættelse af ledige dagpengemodtagere i jobtræning hos offentlige  

 arbejdsgivere udgør løntilskuddet efter stk. 1 dog 81 kr. pr. time (1. januar  

 1994) tillagt feriepenge.
Dette løntilskud reguleres procentuelt i  

 overensstemmelse med den gennemsnitlige regulering af de offentlige  

 lønskalaer.
Arbejdsministeren fastsætter nærmere regler om reguleringen af  

 løntilskuddet.« 3. Efter § 19 a indsættes:
» § 19 b.
Arbejdsministeren kan fastsætte regler om betaling  

 af kost og logi i forbindelse med tilbud om uddannelse til  

 dagpengeberettigede ledige, der deltager i en uddannelse i henhold til en  

 uddannelsesplan eller handlingsplan.« 4. I § 21, stk. 1, 1. pkt., indsættes efter »5 måneder  

 inden for«: »de seneste«.
 5. § 24 a, stk. 1, affattes således:
»Ledige dagpengemodtagere kan i aktivperioden få tilbud om  

 beskæftigelse inden for de særlige puljejob, som er oprettet inden for  

 offentlige serviceområder efter de herom gældende regler.« 6. I § 26 ændres »2-9« til: »2-9 a«.
 7. § 28, stk. 2, affattes således:
»Stk. 2. Forløbet efter stk. 1 sammensættes af tilbud efter  

 lovens kapitel 3, 5-9 og 10.« 8. I § 32 a, stk. 1, indsættes efter »6 måneder inden  

 for«: »de seneste«.
 9. § 32 b, stk. 3, affattes således:
»Stk. 3. Arbejdsministeren kan fastsætte regler om, at retten  

 og pligten til tilbud om jobtræning på fuld tid efter stk. 1 nedsættes, når  

 den ledige selv finder ordinær beskæftigelse.
Der kan herunder fastsættes  

 regler om, at ledige ikke samtidig kan være i tilbud og i ordinær  

 beskæftigelse hos samme arbejdsgiver.« 10. I § 33, stk. 4, 2. pkt., ændres »24 a, stk.  

 2-8,» til: »kapitel 9 a«.
 11. I § 33 indsættes som stk. 5:
»Stk. 5. Arbejdsministeren fastsætter for perioden indtil 1. januar  

 1999 nærmere regler om retten til et puljejob efter stk. 4 for ledige, der er  

 overgået i aktivperioden fra og med 1. juli 1996.« 12. I § 34, stk. 1, 1. pkt., udgår »jf. § 33, stk.  

 3,».
 13. I § 37, stk. 1, 2. pkt., ændres »9-10« til:  

 »9 og 10«.
 14. § 37, stk. 4 og 5, ophæves.
 15. § 41, stk. 3, ophæves.
 Stk. 4 bliver herefter stk. 3.
 16. Efter § 48 indsættes i afsnit V:
»Kapitel 18 a Præmieringsordning for offentlige arbejdsgivere, der ansætter personer  

 fra stillinger med løntilskud i varige ordinære stillinger § 48 a.
Arbejdsformidlingen henholdsvis kommunen udbetaler 25.000  

 kr. til offentlige arbejdsgivere, der ansætter en person fra jobtræning,  

 puljejob eller individuel jobtræning hos offentlige arbejdsgivere i en varig  

 stilling på overenskomstmæssige løn- og ansættelsesvilkår på fuld tid.
Den  

 ordinære ansættelse skal være på mindst 18 sammenhængende måneder og skal ske  

 hos den arbejdsgiver, der har ansat personen i jobtræning, puljejob eller  

 individuel jobtræning.
Præmien udbetales til den ansættende institution.
 Stk. 2. Personen skal have været i jobtræning, puljejob eller  

 individuel jobtræning hos arbejdsgiveren i mindst 12 og højst 24  

 sammenhængende måneder efter lov om en aktiv arbejdsmarkedspolitik eller lov  

 om kommunal aktivering.
Stk. 3. Arbejdsformidlingen administrerer præmieringsordningen ved  

 ansættelse af dagpengeberettigede ledige.
Kommunerne administrerer  

 præmieringsordningen ved ansættelse af kontanthjælpsmodtagere.
Stk. 4. Arbejdsformidlingen henholdsvis kommunen påser, at  

 betingelserne for udbetaling af præmien er opfyldt, herunder at den ordinære  

 ansættelse vil have en varighed af mindst 18 måneder, jf. stk. 1 og 2.  

 Arbejdsformidlingen henholdsvis kommunen udbetaler hele præmien, når  

 arbejdsgiveren har dokumenteret, at betingelserne er opfyldt.
Hele præmien  

 skal tilbagebetales, hvis den ansatte uberettiget opsiges eller bortvises,  

 inden den ordinære ansættelse har haft en varighed af mindst 18 måneder.
Stk. 5. Arbejdsministeren fastsætter nærmere regler om ordningen  

 for dagpengeberettigede ledige, herunder om administration og udbetaling af  

 præmien, samt om arbejdsgiverens pligt til at underrette om uberettiget  

 opsigelse eller bortvisning.« 17. §§ 62 og 63 affattes således:
» § 62. Klage over arbejdsformidlingens afgivelse af eller  

 afslag på at give tilbud efter kapitel 3-11 samt arbejdsformidlingens afslag  

 på at give tilbud efter kapitel 11 a og 12, hvor afgørelsen er begrundet i  

 den lediges ønsker og forudsætninger samt arbejdsmarkedets behov, kan inden 4  

 uger indbringes for Arbejdsmarkedsrådet af den, som afgørelsen vedrører.
Det  

 samme gælder klage over arbejdsformidlingens afgørelse efter § 35 a.
Stk. 2. Klage over arbejdsformidlingens afgivelse af tilbud efter  

 kapitel 11 a og 12, hvor afgørelsen er begrundet i den lediges ønsker og  

 forudsætninger samt arbejdsmarkedets behov, kan inden 2 uger indbringes for  

 Arbejdsmarkedsrådet af den, som afgørelsen vedrører.
Arbejdsmarkedsrådet  

 træffer inden 2 uger fra klagens modtagelse afgørelse i sagen.
 Stk. 3. Arbejdsformidlingens og (amts)kommunernes afgørelser i  

 spørgsmål om konkurrenceforvridning efter § 14, stk. 7, § 22, stk. 5 og 6, §  

 24, stk. 5, og § 24 c, stk. 2, kan indbringes for Arbejdsmarkedsrådet.
 Stk. 4. Arbejdsmarkedsrådets afgørelser efter stk. 1-3 kan ikke  

 indbringes for anden administrativ myndighed.
 Stk. 5. Arbejdsministeren fastsætter nærmere regler om, i hvilket  

 omfang klage efter stk. 2 har opsættende virkning.
§ 63. Klage over arbejdsformidlingens afgørelser efter denne lov  

 bortset fra afgørelser omfattet af § 62 kan inden 4 uger indbringes for  

 Arbejdsmarkedsstyrelsen af den, afgørelsen vedrører.
Klagen indgives til  

 vedkommende regionschef, der, hvis klagen fastholdes, videresender klagen til  

 Arbejdsmarkedsstyrelsen.
Stk. 2. Afgørelser efter stk. 1 kan ikke indbringes for anden  

 administrativ myndighed.« § 2 Loven træder i kraft den 1. januar 1997. § 1, nr. 2 og 14, har virkning  

 fra og med regnskabsåret 1997.
§ 3 Stk. 1. Arbejdsministeren fastsætter nærmere regler om, at  

 offentlige arbejdsgivere, der inden lovens ikrafttræden har indgået aftale  

 med arbejdsformidlingen om ansættelse af dagpengeberettigede ledige i  

 jobtræning, vil kunne få refusion efter de før den 1. januar 1997 gældende  

 regler.
 Stk. 2. Arbejdsministeren fastsætter nærmere regler om lediges  

 muligheder for at få tilbud om puljejob efter de før den 1. januar 1997  

 gældende regler.
