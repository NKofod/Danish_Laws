Erstatningsansvarslovens § 26, stk. 3  krænkelsesgodtgørelse, nævnets j. nr. 08-520-09255 N. j.nr. 08-520-09255 Skadevolder blev idømt 11 års fængsel for at have skudt og dræbt ansøgers søster.
Ansøger overværede drabet på tæt hold, idet skadevolderen skød søsteren i hovedet med et oversavet jagtgevær i en afstand af 1-2 meter fra ansøger.
Ansøgers datter lå og var ved at falde i søvn i et værelse tæt på gerningsstedet.
Der forelå ingen oplysninger om ansøgers psykiske tilstand efter hændelsen.
Nævnet tilkendte ansøger 10.000 kr. i krænkelsesgodtgørelse, da forbrydelsen var af en sådan karakter, at den var egnet til generelt at skabe betydelig angst og længerevarende psykiske belastninger for ansøger.
