Cirkulære om ændring af  

 pensionsbeskatningsloven (Kapitalpension for personer med varigt nedsat  

 funktionsevne samt sygdomsramte m.v.) 1. Indledning Dette cirkulære omtaler de ændringer der er  

 gennemført ved lov nr. 294 af 29. april 2000 om ændring af  

 pensionsbeskatningsloven (Kapitalpension for personer med varigt nedsat  

 funktionsevne samt sygdomsramte m.v.) og reglerne i bekendtgørelse nr.  

 311 af 4. maj 2000 om udbetaling af kapitalpension m.v. ved livstruende  

 sygdom.
 I det følgende omtales først  

 ændringerne vedrørende afgiftsberigtigelse m.v. af  

 kapitalpension m.v. der udbetales i forbindelse med ejerens livstruende  

 sygdom, varigt nedsatte funktionsevne eller opnåelse af en af  

 Ligningsrådet godkendt lavere pensionsalder end 60 år.  

 Dernæst omtales en ændring af reglerne om afgiftsberigtigelse af  

 kapitalpension ved ejerens død og til sidst de nye regler om tegning  

 af invalidesumsforsikring i tilknytning til en ratepensionsordning.
2. Ændringer vedrørende kapitalpension m.v. der udbetales  

 før det 60. år Ændringerne vedrører primært  

 afgiftsberegningen ved udbetaling idet anvendelsesområdet for den lave  

 afgiftssats på 40 pct. er udvidet i forhold til de hidtil  

 gældende regler.
 Desuden er rammerne for hvilke vilkår der kan  

 aftales i forbindelse med oprettelsen af en kapitalpensionsordning, i visse  

 henseender udvidet.
2.1. Omfattede pensionsordninger De pensionsordninger der omfattes af lovændringerne,  

 er kapitalforsikring i pensionsøjemed (kapitalpension i  

 forsikringsselskaber), opsparing i pensionsøjemed (kapitalpension i  

 pengeinstitutter m.v.) samt pensionskasseordninger hvori der indgår en  

 supplerende éngangsydelse.
Hvad der i dette cirkulære er  

 anført om kapitalpensionsordninger, gælder tilsvarende for  

 supplerende éngangsydelser i pensionskasser medmindre andet er  

 anført.
 Desuden har de nedenfor under 2.2. omtalte nye regler om  

 livstruende sygdom virkning for selvpensioneringskonti oprettet i  

 pengeinstitutter før den 2. juni 1998. Disse selvpensioneringskonti  

 kan nu udbetales til ejerens fri rådighed hvis ejeren godtgør at  

 han eller hun er ramt af en livstruende sygdom, jf. § 3, stk. 3, i  

 bekendtgørelse nr. 302 af 2. maj 2000 om selvpensioneringskonti  

 oprettet før den 2. juni 1998.
2.2. Livstruende sygdom Ved lovændringen er der skabt hjemmel for at de  

 omfattede pensionsordninger kan afgiftsberigtiges med 40 pct. når de  

 udbetales efter at ejeren er blevet ramt af en livstruende sygdom.
2.2.1. Hidtil gældende regler Efter de hidtil gældende regler var der ingen  

 hjemmel til at afgiftsberigtige kapitalpension med 40 pct. når ejeren  

 ønskede den udbetalt før sit fyldte 60. år fordi han  

 eller hun var blevet ramt af en livstruende sygdom.
Afgiftsberigtigelse med  

 40 pct. forudsatte ved kapitalpension i pengeinstitutter at ejeren var blevet  

 berettiget til højeste eller mellemste førtidspension efter lov  

 om social pension, og ved kapitalpension i forsikringsselskaber at policens  

 betingelser for udbetaling pga. invaliditet var opfyldt.
Hvis disse  

 betingelser ikke var opfyldt, kunne kapitalpension kun afgiftsberigtiges  

 efter reglerne om udbetaling af kapitalpension i utide, dvs. at der skulle  

 betales en afgift på 60 pct. af det udbetalte beløb.
Efter de hidtil gældende regler kunne det i  

 forbindelse med en aftale om kapitalpension aftales at denne kunne komme til  

 udbetaling pga. invaliditet hos ejeren.
Derimod kunne det ikke aftales at  

 kapitalpensionen skulle kunne komme til udbetaling hvis ejeren ramtes af en  

 livstruende sygdom.
2.2.2. Nye regler om afgift ved udbetaling efter indtrådt  

 livstruende sygdom Ved lovændringen er der indført hjemmel til  

 at kapitalpension kan afgiftsberigtiges med 40 pct. hvis den udbetales efter  

 at ejeren er blevet ramt af en livstruende sygdom der er indtrådt efter  

 oprettelsen af kapitalpensionsordningen.
Ved lovændringen er der  

 endvidere indført en tilsvarende hjemmel til at supplerende  

 éngangsydelse fra en pensionskasse kan afgiftsberigtiges med 40 pct.  

 når den udbetales efter at medlemmet er blevet ramt af en livstruende  

 sygdom.
I afsnit 2.2.3. nedenfor er omtalt mulighederne for at det  

 som et led i vilkårene for kapitalpensionsordningen kan aftales at  

 udbetaling skal kunne ske hvis ejeren rammes af en livstruende sygdom.  

 Tilstedeværelsen eller manglen på en sådan aftale er  

 imidlertid ikke afgørende for afgiftssatsen.
Hvis det konkret i  

 forbindelse med afgiftsberigtigelsen af en kapitalpensionsordning  

 dokumenteres på den foreskrevne måde at personen lider af en  

 livstruende sygdom, er afgiftssatsen 40 pct., uanset om pensionsaftalen  

 indeholder et vilkår om udbetaling på grund af livstruende  

 sygdom, og uanset om den foreliggende situation i så fald falder ind  

 under aftalevilkårene eller ej.
 Afgiftssatsen på 40 pct. gælder både ved  

 udbetaling af hele kapitalpensionsordningen, ved delvis udbetaling af en  

 kapitalpensionsordning og ved udbetaling af én ud af flere  

 kapitalpensionsordninger, jf. nærmere afsnit 2.5.2. nedenfor.
Livstruende sygdom er ikke defineret i lovteksten, men i  

 stedet er der indsat lovbestemmelser der bemyndiger skatteministeren til at  

 fastsætte regler om livstruende sygdom.
Hjemlen er udnyttet til at  

 udstede bekendtgørelse nr. 311 af 4. maj 2000 om udbetaling af  

 kapitalpension m.v. ved livstruende sygdom.
 Efter bekendtgørelsen skal afgiftsberigtigelsen ske  

 med 40 pct. hvis ejeren godtgør at lide af én af de i  

 bekendtgørelsen opregnede livstruende sygdomme.
En række livstruende sygdomme medfører  

 erfaringsmæssigt en varig nedsættelse af funktionsevnen.  

 Lovændringen indeholder derfor en kobling mellem disse to  

 udbetalingsbetingelser således at et sygdomsforløb under  

 ét kun medfører én mulighed for at hæve  

 kapitalpension med 40 pct.s-afgift.
Hvis man lider af en livstruende sygdom,  

 har fået konstateret en varig nedsættelse af funktionsevnen og  

 f.eks. er blevet tilkendt højeste eller mellemste  

 førtidspension, og hvis man på grundlag heraf har valgt at  

 ophæve en del af sit indestående på kapitalpension,  

 opstår der ikke med lovændringen en ny mulighed for at få  

 udbetalt kapitalpension med 40 pct.s-afgift på grund af den livstruende  

 sygdom.
2.2.2.1. Livstruende sygdom der er nævnt i  

 bekendtgørelsen I bekendtgørelse nr. 311 af 4. maj 2000,  

 §§ 2-13, er nævnt en række sygdomme der umiddelbart anses  

 for livstruende.
Attest herom skal udstedes på en særlig blanket  

 der er optrykt som bilag til bekendtgørelsen, jf. dennes § 15,  

 stk. 1.
Hvis man mener at man lider af en livstruende sygdom, og  

 ønsker at få udbetalt kapitalpension pga. sygdommen, bør  

 man allerførst henvende sig i sit pensionsinstitut og dér  

 få udleveret et eksemplar af blanketten.
På blankettens bagside  

 er bekendtgørelsens §§ 2-13 optrykt, og man får derved  

 mulighed for at konstatere om ens sygdom er nævnt.
Dernæst skal man rette henvendelse til en  

 læge.
Det vil være hensigtsmæssigt at der enten er tale om  

 ens egen læge eller om en læge der har behandlet en i forbindelse  

 med sygdommen, men der stilles intet krav herom.
Lægen skal attestere at man lider af en af de i  

 bekendtgørelsen nævnte sygdomme efter at have sikret sig at  

 sygdommen er dokumenteret på den måde der er angivet i  

 bekendtgørelsen vedrørende den pågældende sygdom.  

 Erklæringen indebærer ikke at lægen skal oplyse hvilken  

 sygdom det drejer sig om.
Patienten skal selv afholde lægens  

 attestgebyr.
Attesten forevises pengeinstituttet, forsikringsselskabet  

 eller pensionskassen til brug for afgiftsberigtigelsen.
Pensionsinstituttet  

 kan udbetale med frigørende virkning på baggrund af lægens  

 erklæring.
2.2.2.2. Livstruende sygdom der ikke er nævnt i  

 bekendtgørelsen Opregningen i bekendtgørelse nr. 311 af 4. maj 2000  

 af livstruende sygdomme er ikke udtømmende.
I bekendtgørelsens  

 § 14 og § 15, stk. 2, er angivet hvordan man skal forholde sig  

 hvis man er blevet ramt af en livstruende sygdom der ikke er nævnt i  

 bekendtgørelsens §§ 2-13. I sådanne tilfælde kan  

 Told- og Skattestyrelsen efter indhentet udtalelse fra Sundhedsstyrelsen give  

 individuel tilladelse til at afgiftsberigtigelse sker med 40 pct.
 Med livstruende sygdom forstås efter  

 bekendtgørelsens § 14 en sygdom som i henseende til forkortelse  

 af den forventede restlevetid må anses for ligestillet med én  

 eller flere af de sygdomme der er nævnt i bekendtgørelsens  

 §§ 2-13.
 Man skal også i disse tilfælde henvende sig  

 til en læge som skal gøres bekendt med formålet med  

 henvendelsen, og som på dette grundlag skal udstede en  

 lægeerklæring om at man lider af en navngiven sygdom.
I tilknytning til lægeerklæringen kan  

 anføres sådanne yderligere oplysninger om sygdommen som  

 lægen fagligt skønner kan have betydning for Sundhedsstyrelsens  

 vurdering af om den forsikredes sygdom, henset til mulig levetidsforkortelse,  

 kan sidestilles med de i bekendtgørelsens §§ 2-13 opregnede  

 tilstande.
Lægen skal derimod ikke selv foretage en individuel  

 vurdering af hvorvidt sygdommen konkret er livstruende for patienten.
Lægen kan enten udstede erklæringen på  

 grundlag af eget kendskab til patienten eller på grundlag af  

 dokumentation som patienten forelægger.
Af hensyn til  

 Sundhedsstyrelsens efterfølgende sagsbehandling er det  

 hensigtsmæssigt at eventuel dokumentation i form af f.eks.  

 udskrivningsbreve eller laboratoriesvar følger erklæringen.  

 Patienten skal selv afholde lægens attestgebyr.
Lægeerklæringen med eventuel  

 medfølgende dokumentation skal herefter indsendes til Told- og  

 Skattestyrelsen, Kontoret for Skattepligt og Dobbeltbeskatning,  

 Østbanegade 123, 2100 København Ø.  

 Lægeerklæringen og/eller eventuel medfølgende  

 dokumentation kan efter bekendtgørelsens § 18, stk. 3,  

 eventuelt indsendes til Told- og Skattestyrelsen i en lukket kuvert stilet  

 til Sundhedsstyrelsen.
Man kan hermed opnå at diagnosen kun kan  

 læses af Sundhedsstyrelsens læger og ikke af Told- og  

 Skattestyrelsen.
 Told- og Skattestyrelsen træffer efter  

 forelæggelse af sagen for Sundhedsstyrelsen afgørelse hvorefter  

 der tages stilling til om afgiften kan nedsættes til 40 pct.
 Told- og Skattestyrelsens afgørelse forevises  

 pengeinstituttet, forsikringsselskabet eller pensionskassen til brug for  

 afgiftsberigtigelsen af kapitalpensionsordningen.
2.2.3. Nye regler om aftaler om udbetaling pga. livstruende sygdom Lovændringen regulerer ikke forholdet mellem ejeren  

 af pensionsordningen og pensionsinstituttet.
Der er ingen aftaler om oprettelse af kapitalforsikring  

 eller opsparing i pensionsøjemed omfattet af pensionsbeskatningslovens  

 afsnit I der er indgået før lovændringens  

 ikrafttræden den 15. maj 2000, der fra oprettelsen indeholder  

 vilkår om udbetaling pga. indtræden af livstruende sygdom hos  

 ejeren.
Det samme gælder pensionskasseordninger med løbende  

 udbetalinger hvortil der er knyttet en supplerende éngangsydelse.
Ved lovændringen er der imidlertid indført  

 hjemmel til at et sådant vilkår kan indgå i aftalen om en  

 kapitalpensionsordning eller en supplerende éngangsydelse.
Dette  

 gælder både for nye pensionsaftaler der indgås den 15. maj  

 2000 eller senere, og for allerede indgåede pensionsaftaler hvor der  

 kan   men ikke skal   indgås tillægsaftaler af tilsvarende  

 indhold.
Sådanne aftaler tillægges efter lovgivningen betydning  

 for afgiftsberegningen.
Bekendtgørelse nr. 311 af 4. maj 2000, § 16, er et  

 udslag af aftalefriheden.
Efter bestemmelsen kan det aftales at udbetaling  

 ikke skal kunne ske i tilfælde af alle de sygdomme der er nævnt i  

 bekendtgørelsen, men kun i nogle af dem.
Det kan også aftales at  

 visse sygdomme kun omfattes hvis de er erhvervet under særlige  

 omstændigheder, eller kun omfattes hvis den pågældende har  

 pådraget sig sygdommen som led i sit erhverv.
Det kan også  

 aftales at sygdommen skal kunne dokumenteres på anden måde end  

 ved den procedure der er foreskrevet i bekendtgørelsens § 15,  

 stk. 1. Endelig kan et pensionsinstitut betinge sig at man ikke vil  

 udbetale en kapitalpensionsordning alene på grundlag af en udfyldt  

 blanket, men at man f.eks. derudover vil have adgang til at efterse den  

 bagvedliggende medicinske dokumentation og/eller til selv at  

 iværksætte undersøgelse af den pågældende.
2.3. Varigt nedsat funktionsevne Begrebet varigt nedsat funktionsevne svarer til det hidtil  

 anvendte begreb invaliditet.
Skatteministeriet er blevet gjort  

 opmærksom på at dette udtryk opfattes som nedladende over for de  

 pågældende personer, og vil derfor tilstræbe at undgå  

 udtrykket i fremtidig regeludstedelse i det omfang dette kan gøres  

 uden at skabe begrebsforvirring.
Det bemærkes herved at udtrykket  

 fortsat anvendes inden for forsikringslovgivningen, og at det tillige  

 anvendes i internationale sammenhænge.
I sådanne  

 sammenhænge anvendes fortsat begrebet invaliditet og afledninger  

 deraf.
2.3.1. Hidtil gældende regler Afgiftsberigtigelse med 40 pct. forudsætter ved  

 kapitalpension i pengeinstitutter at ejeren er blevet berettiget til  

 højeste eller mellemste førtidspension efter lov om social  

 pension, og ved kapitalpension i forsikringsselskaber at policens betingelser  

 for udbetaling pga. invaliditet er opfyldt.
For så vidt muligt at sikre at udbetalingen af en  

 kapitalpension faktisk sker pga. tilbagetrækning fra arbejdsmarkedet og  

 ikke til andre formål mens ejeren stadig er erhvervsaktiv, indeholdt  

 den hidtil gældende regel endvidere en bestemmelse om at hvis man  

 ønskede at ophæve én kapitalpensionsordning ud af flere  

 med 40 pct.s-afgift, eller hvis man ønskede at få udbetalt en  

 del af indeståendet på en kapitalpensionsordning, skulle hele  

 værdien af alle ens kapitalpensionsordninger afgiftsberigtiges samtidig  

 - dvs. inden for det samme kalenderår.
Alternativt kunne man dog  

 vælge at betale 60 pct.s-afgift af den ophævede  

 kapitalpensionsordning eller det udbetalte beløb.
I praksis blev denne regel administreret således at  

 40 pct.s-afgiften forudsatte at kapitalpensionsordningen ophævedes i  

 forbindelse med invaliditetens indtræden.
Der var ingen tidsfrist for  

 hvor lang tid der måtte gå mellem invaliditetens indtræden  

 og ophævelsen af kapitalpensionsordningen.
Reglen blev derimod  

 administreret således at hvis man selv eller ens arbejdsgiver havde  

 indbetalt på kapitalpensionsordningen efter invaliditetens  

 indtræden, ansås en efterfølgende ophævelse af  

 ordningen ikke at være sket i forbindelse med invaliditeten.
Der skulle  

 derfor erlægges en afgift på 60 pct.
Dette gjaldt uanset  

 længden af den periode hvori der var indbetalt til ordningen,  

 således også hvor der kun var foretaget én indbetaling,  

 uanset størrelsen af indbetalingen eller indbetalingerne og uanset af  

 hvem indbetalingerne var foretaget.
Reglen er endvidere administreret således at  

 personer der allerede oppebærer højeste eller mellemste  

 førtidspension på det tidspunkt hvor de opretter  

 kapitalpensionsordningen, ikke kan ophæve ordningen før det  

 fyldte 60. år medmindre der indtræder ny invaliditet eller en  

 forværring af tilstanden forinden.
Ordningen kunne således som  

 hovedregel ikke ophæves med 40 pct.s-afgift på grund af en  

 tilstand der allerede forelå før ordningens oprettelse.
2.3.2. Ændrede regler Ved lovændringen indføjes den  

 grundlæggende sondring mellem kapitalpensionsordninger oprettet  

 henholdsvis før og efter indtrædelsen af en varig  

 funktionsnedsættelse i selve lovteksten.
Der er ikke ved lovændringen foretaget nogen  

 ændring af kriterierne for hvornår varig nedsættelse af  

 funktionsevnen (invaliditet) anses at foreligge.
Der forstås fortsat  

 herved ved kapitalopsparing i pengeinstitutter at man er blevet berettiget  

 til højeste eller mellemste førtidspension efter lov om social  

 pension, og ved kapitalforsikring at policens betingelser for udbetaling pga.  

 invaliditet er opfyldt.
2.3.2.1. Funktionsevnen er varigt nedsat efter oprettelsen af  

 kapitalpensionsordningen Som nævnt ovenfor i punkt 2.3.2. fastholdes de  

 hidtidige kriterier for hvornår betingelserne for afgiftsberigtigelse  

 med 40 pct. pga. varig nedsættelse af funktionsevnen (invaliditet)  

 anses for opfyldt.
 Fra hidtidig praksis fastholdes endvidere at der ikke er  

 nogen maksimumsgrænse for hvor lang tid der må gå fra  

 funktionsnedsættelsens indtræden og frem til udbetalingen fra  

 eller ophævelsen af kapitalpensionsordningen.
Derimod forlades den hidtidige praksis hvorefter enhver  

 indbetaling til kapitalpensionsordningen efter funktionsnedsættelsens  

 indtræden afskar adgangen til afgiftsberigtigelse med 40 pct.
Det er  

 således fremover muligt at afgiftsberigtige kapitalpensionsordninger  

 med 40 pct. selv om der er foretaget indbetalinger til ordningen efter at  

 funktionsnedsættelsen er indtrådt.
 De nye regler gør det muligt for personer der  

 opfylder betingelserne for at få udbetalt deres kapitalpensionsordning  

 med en afgift på 40 pct., at fortsætte indbetalingerne til  

 kapitalpensionsordningen i en periode, f.eks. hvor man fortsat opretholder en  

 tilknytning til arbejdsmarkedet.
Som udgangspunkt er det uden betydning hvad årsagen  

 er til at den varige funktionsnedsættelse er indtrådt.
En  

 række livstruende sygdomme medfører erfaringsmæssigt  

 også en varig nedsættelse af funktionsevnen.
Lovændringen  

 indeholder derfor en kobling mellem disse to udbetalingsbetingelser  

 således at et sygdomsforløb under ét kun medfører  

 én mulighed for at hæve kapitalpension med 40 pct.s-afgift.
Hvis  

 man således får konstateret en livstruende sygdom og på  

 grundlag heraf vælger at ophæve en del af sit indestående  

 på kapitalpension, hvorefter man tillige får konstateret en varig  

 nedsættelse af funktionsevnen og f.eks. tilkendes højeste eller  

 mellemste førtidspension på grund af sygdommen, opstår der  

 i almindelighed ikke en ny mulighed for at få udbetalt kapitalpension  

 med 40 pct.s-afgift på grund af den varige funktionsnedsættelse.  

 En undtagelse gøres dog i de tilfælde hvor den først  

 ophævede kapitalpensionsordning efter aftalebetingelserne har kunnet  

 udbetales på grund af sygdommen, mens den anden kapitalpensionsordning  

 ikke har kunnet udbetales på grund af sygdom, men først  

 når den varige nedsættelse af funktionsevnen er fastslået.  

 I disse tilfælde kan afgiftsberigtigelse med 40 pct. således ske  

 ad to gange.
 Om de nye regler om samtidig afgiftsberigtigelse se punkt  

 2.5.2.
2.3.2.2. Funktionsevnen er varigt nedsat før oprettelsen af  

 kapitalpensionsordningen Som omtalt under punkt 2.3.1. er det muligt for personer  

 der oppebærer højeste eller mellemste førtidspension, at  

 oprette kapitalpensionsordninger, men det er ikke muligt for de  

 pågældende at ophæve kapitalpensionsordningen med 40  

 pct.s-afgift før det fyldte 60. år på grund af den varige  

 funktionsnedsættelse der lå til grund for tildelingen af  

 førtidspensionen.
Dette gælder uændret efter  

 lovændringen.
Ved lovændringen er det præciseret at personer  

 med en varig funktionsnedsættelse kan oprette kapitalpensionsordninger  

 der kan ophæves med 40 pct.s-afgift før det fyldte 60. år,  

 i de tilfælde hvor funktionsnedsættelsen efter sin art ganske  

 vist ville berettige personen til at oppebære højeste eller  

 mellemste førtidspension, men hvor den pågældende konkret  

 ikke er berettiget til førtidspensionen pga. erhvervsarbejde.
Personer  

 i denne situation oppebærer i stedet for førtidspensionen en  

 invaliditetsydelse i henhold til lov om social pension.
Ændringen tilgodeser personer der har  

 erhvervsarbejde trods en varig funktionsnedsættelse, herunder  

 såvel personer i fleksjobs som personer der er beskæftiget  

 på fuldt normale vilkår.
Hvis de pågældende  

 vælger at forlade arbejdsmarkedet før det fyldte 60. år,  

 ligestilles de skattemæssigt med personer der forlader arbejdsmarkedet  

 før det 60. år på grund af en varig  

 funktionsnedsættelse der er indtrådt efter oprettelsen af  

 kapitalpensionsordningen.
 Om de nye regler om samtidig afgiftsberigtigelse se punkt  

 2.5.2.
2.4. Lavere pensionsalder end 60 år godkendt af  

 Ligningsrådet Ligningsrådet kan efter pensionsbeskatningsloven  

 godkende at aldersgrænsen for rettidig udbetaling af en  

 kapitalpensionsordning (- og andre pensionsordninger omfattet af  

 pensionsbeskatningslovens kapitel 1 - ) nedsættes i forhold til lovens  

 udgangspunkt, f.eks. til det fyldte 55. år.
Det fremgår ikke af pensionsbeskatningsloven om en  

 sådan godkendelse skal være relateret til en enkeltperson, til  

 det enkelte ansættelsesforhold eller til den enkelte pensionsordning.  

 Ligningsrådets praksis har imidlertid koncentreret sig om  

 erhvervsgrupper hvor arbejdet stiller særlige krav til fysik og  

 konstitution, og hvor det derfor er nødvendigt at opgive arbejdet  

 før det fyldte 60. år.
Som eksempler kan nævnes piloter,  

 flyveledere, dykkere, militærfolk og balletdansere.
For flertallet af  

 persongruppernes vedkommende er den godkendte lavere pensionsalder 55  

 år.
Ligningsrådet har derimod stedse afvist at godkende  

 særligt lave aldersgrænser for enkeltpersoner på grund af  

 disses særlige helbredsmæssige forhold o.lign.
 Siden 1987 har Ligningsrådet fulgt en praksis hvor  

 der ved godkendelsen af en lavere pensionsalder end 60 år  

 indsættes et forbehold der typisk lyder:
» Godkendelsen omfatter således alle pensionsordninger  

 der er oprettet i ansættelsesforholdet, uanset pensionsordningens type,  

 men godkendelsen omfatter kun pensionsordninger i det pågældende  

 ansættelsesforhold.
Indtil 1987 indeholdt Ligningsrådets godkendelser  

 ikke et tilsvarende forbehold hvilket har sammenhæng med at  

 kapitalpensionsordninger indtil da kun kunne oprettes i  

 ansættelsesforhold.
For personer hvis nedsatte pensionsalder er  

 godkendt før 1987, har Told- og Skattestyrelsen i praksis accepteret  

 at også privat oprettede kapitalpensionsordninger (oprettet efter 1987,  

 men før opnåelsen af den godkendte lavere pensionsalder) kan  

 ophæves ved opnåelsen af den godkendte lavere pensionsalder.
 De nedenfor under 2.4.2. omtalte regelændringer  

 hviler på den forudsætning at Ligningsrådets ovenfor  

 beskrevne praksis siden 1987 videreføres uændret.
2.4.1. Hidtil gældende regler Virkningen af en godkendelse som beskrevet ovenfor under  

 2.4. er for så vidt angår kapitalpensionsordninger at personer  

 der opnår den godkendte lavere pensionsalder, har adgang til at  

 ophæve den eller de pågældende kapitalpensionsordninger med  

 40 pct.s-afgift.
I øvrigt er den ovenfor under 2.3.1. beskrevne  

 praksis for så vidt angår invaliditet i hovedtræk anvendt  

 parallelt på den pågældende persongruppe.
Der gjaldt således en regel om at hvis der var  

 indbetalt på kapitalpensionsordningen efter personens opnåelse af  

 den godkendte lavere pensionsalder, ansås en efterfølgende  

 ophævelse af ordningen ikke at være sket på grund af  

 opnåelsen af den godkendte lavere pensionsalder.
Der skulle derfor  

 betales en afgift på 60 pct. ved udbetaling af eller fra ordningen  

 før det fyldte 60. år.
2.4.2. Ændrede regler Ved lovændringen ændres reglerne således  

 at de herefter svarer til de regler der gælder ved varig  

 funktionsnedsættelse, jf. punkt 2.3.2.
 Fra hidtidig praksis fastholdes at der ikke er nogen  

 maksimumsgrænse for hvor lang tid der må gå fra  

 opnåelsen af den godkendte lavere pensionsalder og frem til  

 udbetalingen fra eller ophævelsen af kapitalpensionsordningen.
Derimod forlades den hidtidige praksis hvorefter enhver  

 indbetaling til kapitalpensionsordningen efter opnåelsen af den  

 godkendte lavere pensionsalder afskar pensionsopspareren fra adgangen til  

 afgiftsberigtigelse med 40 pct.
Det er således fremover muligt at  

 afgiftsberigtige kapitalpensionsordninger med 40 pct. selv om der er  

 foretaget indbetalinger til ordningen efter opnåelsen af den godkendte  

 lavere pensionsalder.
Er indbetalingerne foretaget af en ny arbejdsgiver i et  

 andet ansættelsesforhold end det der gav basis for godkendelsen,  

 må ordningen dog i relation til de her omhandlede regler anses for en  

 ny kapitalpensionsordning.
For den gælder almindelige vilkår  

 medmindre den også omfattes af en godkendelse.
 Ovenstående gælder kun for  

 kapitalpensionsordninger der omfattes af Ligningsrådets godkendelse.  

 Kapitalpensionsordninger der oprettes efter opnåelsen af den godkendte  

 lavere pensionsalder, kan ikke ophæves før det fyldte 60.  

 år medmindre der indtræder varig funktionsnedsættelse eller  

 livstruende sygdom forinden.
 Om de nye regler om samtidig afgiftsberigtigelse se punkt  

 2.5.2.
2.5. Samtidighedskravet - hvornår skal kapitalpensionsordninger  

 afgiftsberigtiges samtidig? Efter de hidtil gældende regler er det ikke en  

 tilstrækkelig betingelse for afgiftsberigtigelse af kapitalpension med  

 40 pct. at én af betingelserne herfor er opfyldt.
Det kræves  

 tillige at hele indeståendet på kapitalpension afgiftsberigtiges  

 samtidig.
Dette gælder både ved opfyldelse af det generelle  

 alderskrav (60 år), ved opnåelse af en godkendt lavere  

 pensionsalder og ved varig funktionsnedsættelse.
Reglerne om samtidig afgiftsberigtigelse er ændret i  

 forbindelse med lovændringen.
De nye regler finder anvendelse ved  

 afgiftsberigtigelse pga. opnåelse af en godkendt lavere pensionsalder,  

 ved varig nedsættelse af funktionsevnen hvadenten denne er  

 indtrådt før eller efter oprettelsen af  

 kapitalpensionsordningen, samt ved livstruende sygdom.
Derimod er reglerne  

 for afgiftsberigtigelse pga. opfyldelse af det generelle alderskrav ikke  

 ændret.
2.5.1. Hidtil gældende regler De nedenfor beskrevne regler gælder fortsat  

 når en kapitalpensionsordning ønskes udbetalt pga. opfyldelse af  

 det generelle alderskrav.
Efter de hidtil gældende regler indtræder der  

 afgiftspligt for samtlige kapitalpensionsordninger hvis én ordning  

 udbetales.
Det vil sige at det er en betingelse for at ophæve én  

 kapitalpensionsordning med 40 pct.s-afgift at hele ejerens indestående  

 på kapitalpensionsordninger inklusive eventuelle tilknyttede  

 invalidesumsforsikringer afgiftsberigtiges (men ikke nødvendigvis  

 udbetales) samtidig.
Det vil sige at der ikke kan delhæves fra en  

 ordning uden afgiftsberigtigelse af hele ordningen, og at eventuelle andre  

 kapitalforsikringer eller opsparinger i pensionsøjemed skal  

 afgiftsberigtiges (men ikke nødvendigvis udbetales) samtidig.
Samtidig  

 afgiftsberigtigelse betyder almindeligvis afgiftsberigtigelse inden for samme  

 kalenderår, jf. nærmere punkt 2.6. Supplerende  

 éngangsydelser i pensionskasser omfattes ikke af reglerne.
 For at sikre reglens overholdelse er det ved lov fastsat  

 at udbetaling af en kapitalpensionsordning pga. alder eller invaliditet ikke  

 må finde sted før ejeren har afgivet erklæring om hvorvidt  

 han eller hun har anden kapitalpension (den såkaldte »§ 26-erklæring«).  

 Hvis det fremgår af erklæringen at der er indtrådt  

 afgiftspligt for en kapitalpensionsordning i et andet pensionsinstitut,  

 påhviler det det udbetalende pensionsinstitut at give det andet  

 pensionsinstitut underretning om denne afgiftspligt.
Som alternativ til samtidig afgiftsberigtigelse af al  

 kapitalpension kan ejeren vælge kun at afgiftsberigtige det udbetalte  

 beløb, men med en afgift på 60 pct.
Denne mulighed er åben  

 både ved delhævning af én ordning og ved udbetaling af  

 én ud af flere kapitalpensionsordninger.
Der skal foreligge en positiv  

 tilkendegivelse fra ejeren om at afgiftsberigtigelsen ønskes  

 gennemført på denne måde.
Uden tilkendegivelse fra ejeren  

 gælder ovenstående hovedregel.
2.5.2. Nye regler om samtidig afgiftsberigtigelse De under 2.5.1. beskrevne regler er som nævnt  

 fortsat gældende ved udbetaling efter opfyldelse af det generelle  

 alderskrav.
Ved lovændringen er reglerne derimod modificeret for  

 så vidt angår udbetaling pga. varig nedsættelse af  

 funktionsevnen, livstruende sygdom og opnåelse af godkendt nedsat  

 pensionsalder.
2.5.2.1. Livstruende sygdom og varigt nedsat funktionsevne Lovændringen muliggør at en del af  

 indeståendet på kapitalpension kan afgiftsberigtiges med 40 pct.  

 på grund af livstruende sygdom eller varigt nedsat funktionsevne.  

 Muligheden herfor kan kun benyttes én gang.
Dette indebærer at  

 man på det tidspunkt hvor den første kapitalpensionsordning  

 ønskes udbetalt, skal træffe beslutning om hvorvidt man  

 ønsker hele sit indestående på kapitalpension udbetalt,  

 eller en del af indeståendet ønskes bevaret.
Lovændringen muliggør at en person med flere  

 kapitalpensionsordninger kan få afgiftsberigtiget én  

 kapitalpensionsordning med 40 pct. selv om der foreligger en anden  

 kapitalpensionsordning hvis udbetalingsbetingelser ikke er opfyldt.
Den anden  

 kapitalpension skal ikke afgiftsberigtiges.
En sådan situation kan  

 bl.a. foreligge hvis man er blevet ramt af en livstruende sygdom, og  

 livstruende sygdom efter aftalebetingelserne giver adgang til udbetaling af  

 én af kapitalpensionsordningerne, mens en anden kapitalpensionsordning  

 ikke indeholder noget vilkår om udbetaling pga. livstruende sygdom.
 For de kapitalpensionsordninger eller dele af  

 kapitalpensionsordninger der ikke vælges afgiftsberigtiget,  

 gælder efterfølgende de samme regler som for  

 kapitalpensionsordninger der oprettes efter at den livstruende sygdom eller  

 den varige nedsættelse af funktionsevnen er indtrådt, dvs. at de  

 først kan ophæves med 40 pct.s-afgift ved opfyldelsen af den  

 almindelige aldersbetingelse, ved død, ved ny eller forværret  

 nedsættelse af funktionsevnen eller ved ny livstruende sygdom.
En række livstruende sygdomme medfører  

 erfaringsmæssigt også en varig nedsættelse af  

 funktionsevnen.
Lovændringen indeholder derfor en kobling mellem disse  

 to udbetalingsbetingelser således at et sygdomsforløb under  

 ét kun medfører én mulighed for at hæve  

 kapitalpension med 40 pct.s-afgift.
Hvis man således får  

 konstateret en livstruende sygdom og på grundlag heraf vælger at  

 ophæve en del af sit indestående på kapitalpension,  

 hvorefter man tillige får konstateret en varig nedsættelse af  

 funktionsevnen og f.eks. tilkendes højeste eller mellemste  

 førtidspension på grund af sygdommen, opstår der i  

 almindelighed ikke en ny mulighed for at få udbetalt kapitalpension med  

 40 pct.s-afgift på grund af den varige funktionsnedsættelse.
En  

 undtagelse gøres dog i de tilfælde hvor den først  

 ophævede kapitalpensionsordning efter aftalebetingelserne har kunnet  

 udbetales på grund af sygdommen, mens den anden kapitalpensionsordning  

 ikke har kunnet udbetales på grund af sygdom, men først  

 når den varige nedsættelse af funktionsevnen er fastslået.  

 I disse tilfælde kan afgiftsberigtigelse med 40 pct. således ske  

 ad to gange.
Skatteministeren er efter pensionsbeskatningslovens  

 § 26, stk. 7, bemyndiget til at fastsætte hvilke oplysninger  

 der skal afgives i erklæringen.
Bemyndigelsen er udnyttet til at  

 fastsætte regler om de såkaldte »§ 26-erklæringer«  

 i §§ 26-28 i bekendtgørelse nr. 827 af 31. august 2000 om  

 beskatningen af pensionsordninger.
Efter de således fastsatte regler skal man i alle  

 tilfælde hvor en kapitalpensionsordning skal udbetales og  

 afgiftsberigtiges med 40 pct., afgive erklæring om hvorvidt man har  

 andre kapitalpensionsordninger.
Hvis spørgsmålet besvares  

 bekræftende, skal der afgives oplysninger der kan identificere alle  

 andre kapitalpensionsordninger, og det skal angives med hvilken begrundelse  

 man ønsker udbetaling.
Der kan angives én af følgende  

 begrundelser:
opnået alder 60 år eller mere, opnået lavere pensionsalder godkendt af Ligningsrådet (-  

 alderen skal i så fald angives -), varig nedsættelse af funktionsevne efter oprettelse af  

 pensionsordningen, varig nedsættelse af funktionsevne før oprettelse af  

 pensionsordningen eller livstruende sygdom.
 Bortset fra tilfælde hvor det generelle alderskrav  

 er opfyldt, og hvor der, jf. afsnit 2.5.1, gælder en formodningsregel  

 om at alt indeståendet på kapitalpensionordninger skal  

 afgiftsberigtiges samtidig, skal man i forbindelse med afgivelsen af  

 erklæringen om øvrige kapitalpensionsordninger for hver af disse  

 angive om de ønskes afgiftsberigtiget straks (jf. herom afsnit 2.6.)  

 eller ej.
Hvis det fremgår af erklæringen at  

 kapitalpensionsordningen ønskes udbetalt på grund af varig  

 nedsættelse af funktionsevnen eller livstruende sygdom, skal man  

 tillige angive om man tidligere har afgiftsberigtiget kapitalpension på  

 grund af livstruende sygdom, varig nedsættelse af funktionsevnen eller,  

 i tilfælde hvor den første afgiftsberigtigelse er sket efter de  

 hidtil gældende regler, invaliditet.
Dette krav stilles af hensyn til  

 kontrollen med overholdelsen af den ovenfor beskrevne regel om at et  

 sygdomsforløb under ét kun giver adgang til udbetaling med 40  

 pct.s-afgift én gang.
 I tilfælde hvor der som begrundelse for udbetalingen  

 er angivet varig nedsættelse af funktionsevnen eller livstruende  

 sygdom, og hvor det oplyses at der foreligger en anden  

 kapitalpensionsordning, skal det udbetalende pensionsinstitut give det andet  

 pensionsinstitut underretning uanset om det i oplysningerne over for det  

 udbetalende pensionsinstitut er angivet at den anden kapitalpensionsordning  

 ønskes udbetalt eller ikke, jf. pensionsbeskatningslovens § 26, stk.  

 6, 2. pkt., og § 28 i bekendtgørelse nr. 827 af 31. august 2000.  

 Undladelse heraf kan straffes, jf. lovens § 57, stk. 1, nr. 3, og  

 bekendtgørelsens § 49.
 Underretningspligten gælder således ikke kun i  

 de tilfælde hvor det er angivet at den anden kapitalpensionsordning  

 ønskes afgiftsberigtiget, men også i de tilfælde hvor det  

 er angivet at den anden kapitalpensionsordning ikke ønskes  

 afgiftsberigtiget.
 Begrundelsen for denne omfattende underretningspligt er at  

 den medvirker til at sikre overholdelsen af den ovenfor beskrevne regel om at  

 et sygdomsforløb under ét kun giver adgang til udbetaling med  

 40 pct.s-afgift én gang.
En anden begrundelse for underretningspligten er  

 retsvirkningen af at en kapitalpensionsordning der kunne have været  

 afgiftsberigtiget med 40 pct. samtidig med den først udbetalte  

 ordning, konkret ikke bliver afgiftsberigtiget.
Retsvirkningen er som ovenfor  

 beskrevet at den ikke ophævede ordning i almindelighed først kan  

 ophæves med 40 pct. når det generelle alderskrav er opfyldt.  

 Denne retsvirkning kan efter omstændighederne have så  

 vidtgående konsekvenser for ejeren af kapitalpensionsordningen at det  

 er fundet rimeligt gennem en omfattende underretningspligt at sikre at  

 også det andet pensionsinstitut gøres opmærksom på  

 at der kan være grund til at overveje om kapitalpensionsordningen  

 dér også bør afgiftsberigtiges.
2.5.2.2. Lavere pensionsalder end 60 år godkendt af  

 Ligningsrådet Ved lovændringen er det præciseret at der  

 når én kapitalpensionsordning ophæves pga. opnåelse  

 af den godkendte lavere pensionsalder, kun skal ske afgiftsberigtigelse af de  

 pensionsordninger der er omfattet af godkendelsen, og som udbetales.
Efter præciseringen er der ikke længere tvivl  

 om hvordan der afgiftsmæssigt skal forholdes i tilfælde hvor en  

 person dels har en kapitalpensionsordning der er omfattet af en godkendelse  

 fra Ligningsrådet, og derudover har en kapitalpensionsordning der er  

 oprettet før opnåelsen af den godkendte pensionsalder, og som  

 ikke omfattes af godkendelsen.
Der kan og skal i et sådant  

 tilfælde kun ske afgiftsberigtigelse med 40 pct. af den ordning der  

 omfattes af godkendelsen, og som ønskes udbetalt.
Den anden  

 pensionsordning berøres ikke heraf.
Muligheden for udbetaling mod 40 pct.s-afgift efter  

 opnåelse af godkendt lavere pensionsalder kan kun benyttes én  

 gang.
For så vidt angår kapitalpensionsordninger der omfattes af  

 godkendelsen, skal man træffe en beslutning om hvor stor en del af  

 indeståendet der ønskes udbetalt og afgiftsberigtiget  

 straks.
 For de kapitalpensionsordninger eller dele af  

 kapitalpensionsordninger der ikke kan eller ikke ønskes  

 afgiftsberigtiget, gælder efterfølgende de samme regler som for  

 kapitalpensionsordninger der oprettes efter opnåelsen af den godkendte  

 lavere pensionsalder, dvs. at de først kan ophæves med 40  

 pct.s-afgift ved opfyldelsen af den almindelige aldersbetingelse, ved  

 død, ved varig nedsættelse af funktionsevnen eller ved  

 livstruende sygdom.
For at sikre reglens overholdelse er det ved lov fastsat  

 at udbetaling af en kapitalpensionsordning pga. varig nedsættelse af  

 funktionsevnen eller livstruende sygdom ikke må finde sted før  

 ejeren har afgivet erklæring om hvorvidt han eller hun har anden  

 kapitalpension.
Hvis det fremgår af erklæringen at der er eller  

 kan være indtrådt afgiftspligt for en kapitalpensionsordning i et  

 andet pensionsinstitut, påhviler det det udbetalende pensionsinstitut  

 at give det andet pensionsinstitut underretning om denne afgiftspligt.
Reglen  

 svarer til de hidtil gældende regler vedrørende invaliditet, men  

 i forhold hertil er der sket en skærpelse derved at der også skal  

 gives underretning hvis det udbetalende pensionsinstitut konstaterer at der  

 kan være indtrådt afgiftspligt med hensyn til den anden  

 kapitalpensionsordning.
Underretningspligten gælder således selv  

 om det udbetalende pensionsinstitut ikke ved om den anden  

 kapitalpensionsordning er omfattet af godkendelsen eller ej.
Skatteministeren er efter pensionsbeskatningslovens  

 § 26, stk. 7, bemyndiget til at fastsætte hvilke oplysninger  

 der skal afgives i erklæringen.
Bemyndigelsen er udnyttet til at  

 fastsætte regler om de såkaldte »§ 26-erklæringer«  

 i §§ 26-28 i bekendtgørelse nr. 827 af 31. august 2000 om  

 beskatningen af pensionsordninger.
Efter de således fastsatte regler skal man i alle  

 tilfælde hvor en kapitalpensionsordning skal udbetales og  

 afgiftsberigtiges med 40 pct., afgive erklæring om hvorvidt man har  

 andre kapitalpensionsordninger.
Hvis spørgsmålet besvares  

 bekræftende, skal der afgives oplysninger der kan identificere alle  

 andre kapitalpensionsordninger, og det skal angives med hvilken begrundelse  

 der ønskes udbetaling.
Der kan angives én af følgende  

 begrundelser:
opnået alder 60 år eller mere, opnået lavere pensionsalder godkendt af Ligningsrådet (-  

 alderen skal i så fald angives -), varig nedsættelse af funktionsevne efter oprettelse af  

 pensionsordningen, varig nedsættelse af funktionsevne før oprettelse af  

 pensionsordningen eller livstruende sygdom.
 Bortset fra tilfælde hvor det generelle alderskrav  

 er opfyldt, og hvor der, jf. afsnit 2.5.1, derfor er en formodning om at alt  

 indeståendet på kapitalpensionsordninger skal afgiftsberigtiges  

 samtidig, skal man i forbindelse med afgivelsen af erklæringen om  

 øvrige kapitalpensionsordninger for hver af disse angive om de  

 ønskes afgiftsberigtiget straks eller ej.
Hvis en kapitalpensionsordning ønskes udbetalt  

 på grund af opnåelsen af en godkendt lavere pensionsalder end 60  

 år, og det fremgår af erklæringen at der forefindes en  

 kapitalpensionsordning i et andet pensionsinstitut, skal det udbetalende  

 pensionsinstitut give det andet pensionsinstitut meddelelse herom.
Hvis den  

 anden kapitalpensionsordning er omfattet af godkendelsen, men ikke  

 ønskes afgiftsberigtiget, bør det pågældende  

 pensionsinstitut notere oplysningen idet eventuelle senere udbetalinger fra  

 ordningen før det fyldte 60. år i så fald ikke vil kunne  

 ske med 40 pct.s-afgift.
2.6. Samtidighedskravet - hvad forstås ved samtidig  

 afgiftsberigtigelse? I afsnit 2.5. omtales reglerne for hvornår flere  

 kapitalpensionsordninger skal afgiftsberigtiges samtidig som betingelse for  

 at afgiftsberigtigelsen kan ske med 40 pct.s-afgift.
 Dette afsnit omhandler reglerne for hvad der forstås  

 ved samtidig afgiftsberigtigelse.
2.6.1. Hidtil gældende regler Efter de hidtil gældende regler skulle samtlige  

 kapitalpensionsordninger afgiftsberigtiges inden for det kalenderår  

 hvori den første kapitalpensionsordning var udbetalt.
Dette gjaldt i  

 princippet også selv om den første kapitalpensionsordning blev  

 udbetalt så sent i kalenderåret at alene kommunikationen mellem  

 to pensionsinstitutter bevirkede at afgiftsberigtigelse inden for samme  

 kalenderår af den næste kapitalpensionsordning ikke kunne  

 nås.
I praksis accepteredes dog en mindre fristoverskridelse.
2.6.2. Ændrede regler Ved lovændringen er samtidighedskravet  

 præciseret i de tilfælde hvor den første  

 kapitalpensionsordning er afgiftsberigtiget i december måned.  

 Afgiftsberigtigelsen af den eller de øvrige kapitalpensionsordninger  

 der efter de regler der beskrives i afsnit 2.5., kan eller skal  

 afgiftsberigtiges samtidig med den første ordning, anses da for  

 samtidig hvis den sker inden udgangen af januar måned i det  

 efterfølgende kalenderår.
 Lovændringen indebærer således at der  

 altid haves en frist på mindst én måned til at få  

 foretaget afgiftsberigtigelsen af den eller de øvrige ordninger.
2.7. Ikrafttræden De ovenfor beskrevne ændringer har virkning fra og  

 med den 15. maj 2000. De nye regler om udbetaling af kapitalpension med 40  

 pct.s-afgift finder anvendelse hvis ejeren af kapitalpensionsordningen  

 opfyldte betingelserne den 15. maj 2000 eller senere.
 De nye regler om indholdet af aftaler om  

 kapitalpensionsordninger og pensionsordninger i pensionskasser hvortil der er  

 knyttet en aftale om supplerende éngangsydelser, har virkning for  

 pensionsordninger der oprettes den 15. maj 2000 eller senere.
Pensionsordninger der er oprettet den 14. maj 2000 eller  

 tidligere, indeholder ikke fra oprettelsen vilkår om udbetaling med 40  

 pct.s-afgift på grund af livstruende sygdom.
I forbindelse med  

 sådanne pensionsordninger kan der indgås tillægsaftaler  

 mellem pensionsaftalens parter der giver mulighed for sådan udbetaling,  

 jf. herom nærmere afsnit 2.2.3. ovenfor.
3. Ændring vedrørende kapitalpension der udbetales efter  

 ejerens død Ved lovændringen er der gennemført en  

 omlægning af beregningen af den afgift på 40 pct. der skal  

 betales af kapitalpension efter ejerens død, således at reglerne  

 kommer til at svare til hvad der gælder ved boafgift.
3.1. Hidtil gældende regler Efter de hidtil gældende regler beregnedes 40  

 pct.s-afgiften af indeståendet på kapitalpensionsordningen  

 på ejerens dødsdag.
Var ordningen eller en del deraf placeret i  

 værdipapirer, herunder i en puljeordning, var det værdipapirernes  

 kursværdi pr. dødsdagen der indgik i beregningen.
En eventuel boafgift af samme kapitalpensionsordning  

 beregnes derimod på grundlag af det beløb der faktisk udbetales  

 fra ordningen til den eller de berettigede.
Har ordningen været anbragt  

 i værdipapirer, og ønskes værdipapirerne udleveret, er det  

 kursværdien på udleveringsdagen der danner grundlag for  

 beregningen.
 Selv om udbetaling fra pensionsinstituttet til den eller  

 de berettigede som oftest sker inden for få uger efter  

 dødsfaldet, kan der når pensionsordningen har været  

 anbragt i værdipapirer, være sket kursændringer i  

 afviklingsperioden, og disse kursændringer kunne efter de hidtil  

 gældende regler resultere i en efter omstændighederne meget  

 markant divergens imellem de to beregningsgrundlag.
3.2. Ændrede regler Ved lovændringen er opgørelsestidspunktet for  

 40 pct.s-afgiften ændret fra dødsdagen til udbetalings- eller  

 udleveringsdagen.
Opgørelsestidspunktet er dermed sammenfaldende med  

 opgørelsestidspunktet i relation til en eventuel boafgift, og  

 udgangspunktet for beregningen af de to afgifter bliver dermed det samme.
 Når begge afgifter skal beregnes af den samme  

 kapitalpension, fragår betalt 40 pct.s-afgift efter  

 pensionsbeskatningsloven i beregningsgrundlaget for boafgiften, jf. § 7,  

 stk. 2, i bekendtgørelse nr. 1047 af 16. december 1999 om  

 boafgifter og gaveafgift m.v.
3.3. Ikrafttræden Den ovenfor beskrevne regel har virkning fra og med den  

 15. maj 2000.
4. Invalidesumsforsikring i tilknytning til ratepensionsordning Ved lovændringen er der indført mulighed for  

 at oprette invalidesumsforsikringer i tilknytning til rateforsikringer og  

 rateopsparinger i pensionsøjemed.
4.1. Hidtil gældende regler Efter de hidtil gældende regler var der ingen  

 mulighed for at tegne en invalidesumsforsikring i tilknytning til en  

 ratepensionsordning således at de skattemæssige vilkår for  

 ratepensionsordningen også var gældende for den del af  

 indbetalingerne der kunne henføres til invalidesumsforsikringen.
En invalidesumsforsikring er en forsikringsform hvor der  

 kommer en sum til udbetaling hvis - og kun hvis - den forsikrede oplever en  

 varig nedsættelse af sin funktionsevne inden for en forud aftalt  

 periode.
Der er således tale om en ren risikoforsikring.
 Invalidesumsforsikringerne er som udgangspunkt omfattet af  

 pensionsbeskatningslovens afsnit II A, dvs. at præmierne ikke er  

 fradragsberettigede, og eventuelle udbetalinger fra ordningen er  

 skattefri.
Efter de hidtil gældende regler har det dog tillige  

 været muligt på nærmere angivne vilkår at tegne  

 invalidesumsforsikringer i tilknytning til kapitalpensionsordninger.
Disse  

 invalidesumsforsikringer omfattes af pensionsbeskatningslovens afsnit I, dvs.  

 at der er fradragsret eller bortseelsesret for præmierne inden for den  

 i pensionsbeskatningslovens § 16 angivne beløbsgrænse  

 (35.200 kr. i 2000-niveau), og at der betales en afgift på 40 pct. af  

 eventuelle udbetalinger.
De pågældende invalidesumsforsikringer  

 dækker perioden frem til det aftalte udbetalingstidspunkt for selve  

 kapitalpensionen og har til formål at undgå at denne må  

 ophæves i tilfælde af varig funktionsnedsættelse hos  

 ejeren.
Reglerne gælder kun invalidesum der udbetales ved en  

 nedsættelse af erhvervsevnen på 2/3 eller mere.
4.2. Nye regler De hidtil gældende regler som beskrevet ovenfor i  

 afsnit 4.1. er fortsat gældende.
Invalidesumsforsikringer er  

 således fortsat som udgangspunkt omfattet af pensionsbeskatningslovens  

 afsnit II A, og der er fortsat mulighed for at oprette  

 invalidesumsforsikringer omfattet af pensionsbeskatningslovens afsnit I  

 når invalidesumsforsikringen er knyttet til en kapitalpensionsordning,  

 og forsikringen opfylder de beskrevne vilkår.
 Ved lovændringen er der indført tilsvarende  

 muligheder for at oprette invalidesumsforsikringer omfattet af  

 pensionsbeskatningslovens afsnit I i tilknytning til en rateforsikring eller  

 rateopsparing i pensionsøjemed.
 De pågældende invalidesumsforsikringer skal  

 således dække perioden frem til det tidspunkt hvor det er aftalt  

 at rateudbetalingerne skal påbegyndes, og invalidesummen må kun  

 kunne komme til udbetaling ved en nedsættelse af erhvervsevnen på  

 2/3 eller mere.
 De skattemæssige konsekvenser af en sådan  

 invalidesumsforsikring er at der er fradrags- eller bortseelsesret for  

 præmien efter samme regler som gælder for bidrag eller  

 præmier til selve ratepensionsordningen, og at der betales en afgift  

 på 40 pct. af eventuelle udbetalinger fra invalidesumsforsikringen.
4.3. Ikrafttræden De ovenfor beskrevne regler har virkning for  

 ratepensionsordninger der oprettes den 15. maj 2000 og senere.
De aftaler om ratepensionsordninger der er indgået  

 den 14. maj 2000 eller tidligere, indeholder ikke vilkår om at der  

 tilknyttes en invalidesumsforsikring.
Ved lovændringen er der  

 imidlertid indført hjemmel til at der kan indgås  

 tillægsaftaler hvorefter et sådant vilkår kan indgå i  

 aftalen.
At loven tillægger sådanne tillægsaftaler  

 skattemæssig betydning, er ikke udtryk for et indgreb i aftalefriheden  

 mellem pensionsaftalens parter.
Pensionsinstitutterne er således ikke  

 forpligtet til at indgå sådanne tillægsaftaler.
 1.
Indledning 2.
Ændringer vedrørende kapitalpension m.v. der udbetales  

 før det 60. år 2.1.
Omfattede pensionsordninger 2.2.
Livstruende sygdom 2.2.1.
Hidtil gældende regler 2.2.2.
Nye regler om afgift ved udbetaling efter indtrådt livstruende  

 sygdom 2.2.2.1.
Livstruende sygdom der er nævnt i bekendtgørelsen 2.2.2.2.
Livstruende sygdom der ikke er nævnt i bekendtgørelsen 2.2.3.
Nye regler om aftaler om udbetaling pga. livstruende sygdom 2.3.
Varigt nedsat funktionsevne 2.3.1.
Hidtil gældende regler 2.3.2.
Ændrede regler 2.3.2.1.
Funktionsevnen er varigt nedsat efter oprettelsen af  

 kapitalpensionsordningen 2.3.2.2.
Funktionsevnen er varigt nedsat før oprettelsen af  

 kapitalpensionsordningen 2.4.
Lavere pensionsalder end 60 år godkendt af Ligningsrådet 2.4.1.
Hidtil gældende regler 2.4.2.
Ændrede regler 2.5.
Samtidighedskravet - hvornår skal kapitalpensionsordninger  

 afgiftsberigtiges samtidig? 2.5.1.
Hidtil gældende regler 2.5.2.
Nye regler om samtidig afgiftsberigtigelse 2.5.2.1.
Livstruende sygdom og varigt nedsat funktionsevne 2.5.2.2.
Lavere pensionsalder end 60 år godkendt af Ligningsrådet 2.6.
Samtidighedskravet - hvad forstås ved samtidig  

 afgiftsberigtigelse? 2.6.1.
Hidtil gældende regler 2.6.2.
Ændrede regler 2.7.
Ikrafttræden 3.
Ændring vedrørende kapitalpension der udbetales efter  

 ejerens død 3.1.
Hidtil gældende regler 3.2.
Ændrede regler 3.3.
Ikrafttræden 4.
Invalidesumsforsikring i tilknytning til ratepensionsordning 4.1.
Hidtil gældende regler 4.2.
Nye regler 4.3.
