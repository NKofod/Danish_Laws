Til brug for registrering af personalets tjenestetid og særlige ydelser  

 m.v. indføres der fra den 21. september 1982 en ny blanket, der benævnes  

 lønordre 9B »opgørelsesbladet«. (* 1) Blanketten dækker een måned fra den 21. til den 20. i den efterfølgende  

 måned og er trykt i et samlet sæt med forskelligt farvede sider.
 Forsiden af blanketten (brun farve) skal bruges til indkodning af særlige  

 ydelser og overtid via SCL (statens centrale lønsystem) og skal indsendes til  

 direktoratets løn- og regnskabskontor senest den 28. i hver måned.
Ved indsendelse til direktoratet skal samtlige blanketter stemples med  

 tjenestestedets navn og forsynes med attestering af tjenestestedets leder.  

 Dette skal ske øverst på blanketten i det brune område.
Ved genoptryk af  

 blanketten vil denne blive forsynet med et specielt felt til tjenestestedets  

 navn og attestering.
 Den anden side i blanketsættet (rød farve) forbliver hos  

 tjenestelisteføreren og arkiveres på tjenestestedet.
Den sidste side i blanketsættet (hvid farve) skal udleveres til den  

 person, som blanketten omhandler.
Den pågældende får herved en ajourført  

 oversigt over, hvor mange særlige ydelser og overarbejdstimer, der vil blive  

 udbetalt ved næste lønanvisning samt en status over tilgodehavende overtid  

 m.v.
 Blanketten skal føres løbende, og forsiden i blanketsættet skal således  

 også indsendes til direktoratet, selv om der ikke sker anvisning af overtid  

 eller særlige ydelser m.v.
 Direktoratet er indforstået med, at de nye skemaer først anvendes fra den  

 1. oktober 1982, hvorved det første skema vil dække perioden 1. oktober - 20.  

 oktober 1982 med en arbejdstidsnorm på 112 timer.
 Arbejdstidsnormen for de følgende perioder udgør 173 timer, hvori skæve  

 helligdage og feriedage indgår med 8 timer.
Til de enkelte tjenestesteder vedlægges et antal blanketter, der er  

 forstemplet med cpr. nr. og navn på det tjenstgørende personale.
Der  

 vedlægges endvidere et antal blanketter, der ikke er forstemplet.
Disse kan  

 bl.a. anvendes til det personale, der midlertidigt er udstationeret, eller  

 hvis der af anden årsag mangler blanketter.
 Yderligere blanketter rekvireres i derektoratets 1. kontor (assistent  

 Jytte Andersen, lokal 256).
 Ved indførelsen af blanket 9B udgår »det grønne skema«, der  

 hidtil har været anvendt til registrering af overtid m.v.
Til brug for den ophængte tjenesteplan skal tjenestestederne anvende en  

 standardplan (DFK 64), som dækker perioden svarende til  

 »opgørelsesbladet«.
Eksemplarer af planen vil i nær fremtid blive  

 fremsendt af statsfængslet i Nyborg direkte til tjenestestederne, og  

 yderligere eksemplarer kan rekvireres ved statsfængslet i Nyborg.
 Eventuelle spørgsmål kan rettes til direktoratets 1. kontor (vagtmester  

 Leif Jørgensen, lokal 281).
 E.B.
Jon Johnsen Kriminalforsorgens pensioner.
