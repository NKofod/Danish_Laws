Bekendtgørelse om revisionsvirksomhed I medfør af § 5, stk. 1, § 12, stk. 7,  

 og § 27, stk. 2, i lov om statsautoriserede og registrerede  

 revisorer, jf. lov nr. 302 af 30. april 2003, fastsættes:
Kapitel 1 Fælles bestemmelser Anvendelsesområde § 1.  

  

 Reglerne i denne bekendtgørelse finder anvendelse, når en revisor udfører  

 opgaver i henhold til lovens § 1, stk. 2. Opgaverne må alene  

 udføres  

 i en revisionsvirksomhed som enkeltmandsvirksomhed, interessentskab,  

 aktieselskab, anpartsselskab eller kommandit-aktieselskab (partnerselskab),  

 jf.  

 lovens § 12, stk. 1.
Navn § 2.  

  

 En  

 revisionsvirksomhed, der ikke drives som enkeltmandsvirksomhed, skal i sit  

 navn  

 betegne sig som interessentskab, aktieselskab, anpartsselskab eller  

 kommandit-aktieselskab (partnerselskab).
Stk. 2.  

  

 Det skal  

 tydeligt fremgå af en revisionsvirksomheds navn, om virksomheden er en  

 statsautoriseret eller registreret revisionsvirksomhed.
Revisionsvirksomheder  

 er pligtige og eneberettigede til i deres navn at benytte betegnelsen  

 »statsautoriseret« eller »registreret« revisionsvirksomhed.
 Stk. 3.  

  

 Ændringer i  

 en revisionsvirksomheds navn skal indberettes til Erhvervs- og  

 Selskabsstyrelsen senest 2 uger efter ændringen.
Underskriftsforhold § 3.  

  

 Når  

 en revisor afgiver erklæring i henhold til lovens § 1, stk. 2, skal  

 såvel revisors navn og titel som revisionsvirksomhedens navn fremgå i  

 forbindelse med revisors underskrift.
Ejerfortegnelse § 4.  

  

 En  

 revisionsvirksomhed skal til enhver tid være i besiddelse af en ajourført  

 ejerfortegnelse over samtlige interessenter, aktionærer, anpartshavere,  

 komplementarer eller kommanditister med angivelse af fulde navn og titel samt  

 revisorernes samlede ejer- og stemmeandel.
Fortegnelsen skal være offentligt  

 tilgængelig.
 Stk. 2.  

  

 Erhvervs-  

 og Selskabsstyrelsen samt Revisortilsynet skal til enhver tid have adgang til  

 ajourførte oplysninger om den enkelte deltagers ejer- og stemmeandel.
 Stk. 3.  

  

 For et  

 aktie-, anparts- eller partnerselskab skal oplysningerne efter stk. 1,  

 1.  

 pkt. og stk. 2 fremgå af selskabets ledelsesberetning.
 Stk. 4.  

  

 For fysiske  

 personer skal anføres, om de er statsautoriserede eller registrerede  

 revisorer,  

 om de er ansat i revisionsvirksomheden, eller om de er revisorer, der er  

 godkendt i henhold til Rådets 8. direktiv af 10. april 1984 om autorisation  

 af  

 personer, der skal foretage lovpligtig revision af regnskaber (84/253/EØF).
Stk. 5.  

  

 For  

 juridiske personer skal CVR-nummeret anføres.
Juridiske personer skal være i  

 besiddelse af en ajourført ejer- eller medlemsfortegnelse med angivelse af  

 fulde navn samt ejer- og stemmeandel.
Ejer- eller medlemsfortegnelsen skal  

 til  

 enhver tid være tilgængelig for Erhvervs- og Selskabsstyrelsen samt  

 Revisortilsynet.
 Stk. 6.  

  

 Reglerne i  

 aktie- og anpartsselskabslovene om besiddelse af aktier og anparter finder  

 anvendelse med de tilføjelser, der følger af stk. 1-5.
Meddelelse om ophør § 5.  

  

 Opfylder en revisionsvirksomhed ikke længere betingelserne i lovens  

 § 12,  

 skal virksomheden eller den, der handler på virksomhedens vegne, give  

 meddelelse til Erhvervs- og Selskabsstyrelsen efter de frister, der fremgår  

 af  

 denne bekendtgørelse.
 Stk. 2.  

  

 Ophører en  

 revisionsvirksomhed af andre grunde, skal revisionsvirksomheden eller den,  

 der  

 handler på revisionsvirksomhedens vegne, straks give meddelelse til Erhvervs-  

 og Selskabsstyrelsen, som herefter sletter revisionsvirksomheden af registret  

 over revisionsvirksomheder.
Kapitel 2 Aktie- og anpartsselskaber Overdragelse af aktier og anparter § 6.  

  

 Overdragelse til eje eller sikkerhed af aktier eller anparter i et  

 revisionsselskab må kun ske med ledelsens forudgående samtykke, jf. dog  

 §§ 9 og 10.
 Stk. 2.  

  

 Revisionsselskabet skal i sine vedtægter fastsætte nærmere regler om  

 betingelserne for samtykke.
 Stk. 3.  

  

 En  

 erhverver af en aktie eller anpart må ikke udnytte en købsret, tegningsret,  

 konverteringsret eller lignende, før samtykke er opnået.
Stemmeret § 7.  

  

 Den  

 til en aktie eller anpart knyttede stemmeret kan alene udøves af ejeren.
Stk. 2.  

  

 En aktionær  

 eller anpartshaver kan uanset stk. 1 lade sig repræsentere ved  

 fuldmægtig  

 på revisionsselskabets generalforsamling.
For en statsautoriseret revisor  

 skal  

 fuldmægtigen være statsautoriseret revisor.
For en registreret revisor skal  

 fuldmægtigen være registreret revisor.
Ophør § 8.  

  

 Har  

 en overdragelse af en eller flere aktier eller anparter medført, at  

 revisionsselskabet  

 ikke længere opfylder betingelserne i lovens § 12, stk. 3, og er  

 afhændelse af aktierne eller anparterne ikke sket inden udløbet af 8 ugers  

 fristen i lovens § 12, stk. 6, skal ledelsen straks træffe  

 beslutning  

 med henblik på at tvangsindløse de pågældende aktier eller anparter eller  

 træffe anden beslutning med henblik på at opfylde lovens betingelser.  

 Beslutning om at overgå til anden virksomhed end revisionsvirksomhed kan  

 alene  

 træffes på en generalforsamling.
Træffer revisionsselskabet ikke den fornødne  

 beslutning senest 3 måneder efter, at forholdene er kommet i strid med lovens  

 § 12, stk. 3, eller træffer revisionsselskabet beslutning om at  

 overgå til anden virksomhed end revisionsvirksomhed, skal revisionsselskabet  

 eller den, der handler på revisionsselskabets vegne, straks give meddelelse  

 til  

 Erhvervs- og Selskabsstyrelsen, som herefter sletter revisionsselskabet af  

 registret over revisionsvirksomheder.
 Stk. 2.  

  

 Er  

 forholdene i revisionsselskabet på anden måde kommet i strid med lovens  

 § 12, stk. 3, finder reglerne i stk. 1 tilsvarende anvendelse,  

 jf. dog § 9, stk. 6 og § 10, stk. 5.
Stk. 3.  

  

 Opfylder  

 revisionsselskabet ikke bestemmelsen i lovens § 12, stk. 4, om, at  

 flertallet af bestyrelsesmedlemmerne skal være statsautoriserede henholdsvis  

 registrerede revisorer, skal revisionsselskabet senest 4 uger efter bringe  

 forholdene i orden.
Er forholdene ikke bragt i orden senest ved fristens  

 udløb,  

 skal ledelsen straks give meddelelse til Erhvervs- og Selskabsstyrelsen, som  

 herefter sletter revisionsselskabet af registret over revisionsvirksomheder.
Dødsfald og konkurs § 9.  

  

 Hvis  

 en aktionær eller anpartshaver dør eller kommer under konkurs, og  

 revisionsselskabet derfor ikke længere opfylder betingelserne i lovens  

 § 12, stk. 3, har dødsboet eller konkursboet mulighed for at eje  

 aktierne eller anparterne med dertil hørende stemmerettigheder.
Udnyttes  

 denne  

 mulighed, finder reglerne i stk. 3-6 anvendelse.
 Stk. 2.  

  

 Revisionsselskabet kan i sine vedtægter bestemme, at dødsboet eller  

 konkursboet  

 ikke kan eje aktierne eller anparterne.
Stk. 3.  

  

 I dødsboer  

 skal boet efter reglerne i lov om skifte af dødsboer udleveres til behandling  

 ved autoriseret bobestyrer.
Efter reglerne i lov om skifte af dødsboer  

 antager  

 den autoriserede bobestyrer sagkyndig bistand i det omfang, det er nødvendigt  

 for at administrere den afdødes ejerandel i overensstemmelse med  

 revisorlovgivningens regler.
Skifteretten udpeger om nødvendigt en  

 midlertidig  

 bobestyrer.
 Stk. 4.  

  

 I  

 konkursboer skal kurator efter reglerne i konkursloven antage sagkyndig  

 bistand  

 i det omfang, det er nødvendigt for at administrere den konkursramtes  

 ejerandel  

 i overensstemmelse med revisorlovgivningens regler.
 Stk. 5.  

  

 Ejerskab  

 efter stk. 1 kan opretholdes, indtil boet er skiftet eller sluttet, dog  

 højst op til ét år efter dødsfaldet eller konkursdekretets afsigelse.  

 Revisionsselskabet skal snarest træffe foranstaltninger med henblik på at  

 opfylde betingelserne i lovens § 12, stk. 3.
 Stk. 6.  

  

 Hvis  

 revisionsselskabet ikke, når boet er skiftet eller sluttet, eller ét års  

 fristen  

 er udløbet, opfylder betingelserne i lovens § 12, stk. 3, skal  

 revisionsselskabet eller den, der handler på revisionsselskabets vegne,  

 straks  

 give meddelelse til Erhvervs- og Selskabsstyrelsen, som herefter sletter  

 revisionsselskabet af registret over revisionsvirksomheder.
Værgemål § 10.  

  

 Hvis en aktionær eller anpartshaver kommer under værgemål, og  

 revisionsselskabet derfor ikke længere opfylder betingelserne i lovens  

 § 12, stk. 3, har den beskikkede værge mulighed for at varetage  

 aktionærens eller anpartshaverens interesser i revisionsselskabet.
Udnyttes  

 denne mulighed, finder reglerne i stk. 3-5 anvendelse.
 Stk. 2.  

  

 Revisionsselskabet kan i sine vedtægter bestemme, at den beskikkede værge  

 ikke  

 kan varetage aktionærens eller anpartshaverens interesser i  

 revisionsselskabet.
 Stk. 3.  

  

 Er værgen  

 ikke revisor, skal der antages sagkyndig bistand i det omfang, det er  

 nødvendigt for at varetage aktionærens eller anpartshaverens interesser i  

 overensstemmelse med revisorlovgivningens regler.
Stk. 4.  

  

 Varetagelsen efter stk. 1 kan højst ske i ét år fra iværksættelsen af  

 værgemål.
Revisionsselskabet skal snarest træffe foranstaltninger med henblik  

 på at opfylde betingelserne i lovens § 12, stk. 3.
 Stk. 5.  

  

 Hvis  

 revisionsselskabet ikke efter udløbet af ét års fristen opfylder lovens  

 § 12, stk. 3, skal revisionsselskabet eller den, der handler på  

 revisionsselskabets vegne, straks give meddelelse til Erhvervs- og  

 Selskabsstyrelsen, som herefter sletter revisionsselskabet af registret over  

 revisionsvirksomheder.
Deponering § 11.  

  

 En  

 revisor, som deponerer sin beskikkelse, kan alene eje op til 5 pct. af  

 ejerandelene og stemmerettighederne, jf. lovens § 12, stk. 3, 2.  

 pkt.
 Stk. 2.  

  

 Begrænsningen i stk. 1 gælder dog ikke, hvis en revisor, som deponerer  

 sin  

 beskikkelse, er ansat i revisionsselskabet, eller aktierne eller anparterne  

 er  

 erhvervet som led i en medarbejderordning, jf. lovens § 12, stk. 3,  

 3. pkt.
Kapitel 3 Kommandit-aktieselskaber (partnerselskaber) § 12.  

  

 Bestemmelserne i kapitel 2 og 4 finder med de fornødne tilpasninger  

 anvendelse  

 for kommanditister og komplementarer.
Kapitel 4 Interessentskaber Overdragelse af andel § 13.  

  

 Overdragelse af andel i et revisionsinteressentskab kan kun ske med  

 interessentskabets forudgående samtykke, jf. dog §§ 16 og 17.
 Stk. 2.  

  

 Revisionsinteressentskabet skal i interessentskabskontrakten fastsætte  

 nærmere  

 regler om betingelserne for samtykke.
Stemmeret § 14.  

  

 Den  

 til en andel knyttede stemmeret kan alene udøves af ejeren.
Stk. 2.  

  

 En  

 interessent kan uanset stk. 1 lade sig repræsentere ved fuldmægtig.
For  

 en  

 statsautoriseret revisor skal fuldmægtigen være statsautoriseret revisor.
For  

 en registreret revisor skal fuldmægtigen være registreret revisor.
Ophør § 15.  

  

 Et  

 revisionsinteressentskab skal senest 3 måneder efter, at forholdene i  

 revisionsinteressentskabet er kommet i strid med lovens § 12,  

 stk. 2,  

 opfylde betingelserne eller træffe beslutning om, at  

 revisionsinteressentskabet  

 skal overgå til anden virksomhed end revisionsvirksomhed.
Træffer  

 revisionsinteressentskabet ikke den fornødne beslutning senest ved fristens  

 udløb, eller træffer revisionsinteressentskabet beslutning om at overgå til  

 anden virksomhed end revisionsvirksomhed, skal revisionsinteressentskabet  

 eller  

 den, der handler på revisionsinteressentskabets vegne, straks give meddelelse  

 til Erhvervs- og Selskabsstyrelsen, som herefter sletter  

 revisionsinteressentskabet af registret over revisionsvirksomheder.
Stk. 2.  

  

 Opfylder et  

 revisionsinteressentskab ikke bestemmelsen i § 18, stk. 2, om krav  

 til flertallet i et ledelsesorgan, skal revisionsinteressentskabet senest 4  

 uger efter bringe forholdene i orden.
Er forholdene ikke bragt i orden senest  

 ved fristens udløb, skal revisionsinteressentskabet eller den, der handler på  

 revisionsinteressentskabets vegne, straks give meddelelse til Erhvervs- og  

 Selskabsstyrelsen, som herefter sletter revisionsinteressentskabet af  

 registret  

 over revisionsvirksomheder.
Dødsfald og konkurs § 16.  

  

 Hvis  

 en interessent dør eller kommer under konkurs, og revisionsinteressentskabet  

 derfor ikke længere opfylder betingelserne i lovens § 12, stk. 2,  

 har  

 dødsboet eller konkursboet mulighed for at udøve interessentens rettigheder i  

 revisionsinteressentskabet.
 Stk. 2.  

  

 Bestemmelserne i § 9 finder tilsvarende anvendelse.
Værgemål § 17.  

  

 Hvis en interessent kommer under værgemål, og revisionsinteressentskabet  

 derfor  

 ikke længere opfylder betingelserne i lovens § 12, stk. 2, har den  

 beskikkede værge mulighed for at varetage interessentens interesser i  

 revisionsinteressentskabet.
 Stk. 2.  

  

 Bestemmelserne i § 10 finder tilsvarende anvendelse.
Uafhængighed § 18.  

  

 Kun interessenter, der er statsautoriserede revisorer i et statsautoriseret  

 revisionsinteressentskab henholdsvis registrerede revisorer i et registreret  

 revisionsinteressentskab kan kontrollere udførelsen af revisions- og  

 erklæringsopgaver, jf. lovens § 1, stk. 2.
 Stk. 2.  

  

 Er der i et  

 revisionsinteressentskab et ledelsesorgan, skal flertallet af medlemmerne  

 være  

 statsautoriserede revisorer henholdsvis registrerede revisorer.
Brevpapir § 19.  

  

 Ved udøvelse af revisionsvirksomhed i interessentskabsform skal det fremgå af  

 brevpapiret, hvem der er interessenter, eller hvor oplysninger om selskabets  

 interessenter kan indhentes.
For juridiske personer skal navn og CVR-nummer  

 fremgå af brevpapiret.
Interessentskabskontrakten § 20.  

  

 I  

 en revisionsinteressentskabskontrakt kan der bl.a. fastsættes regler om 1)  

 	  

    

 hvordan  

 revisionsinteressentskabet undgår at komme i strid med lovens § 12,  

 stk. 2, i tilfælde af en interessents indtræden, udtræden, udløsning,  

 død,  

 konkurs eller værgemål, 2)  

 	  

    

 indkaldelse til  

 interessentmøde i tilfælde, hvor ejerkravene i lovens § 12, stk. 2,  

 ikke er opfyldt, 3)  

 	  

    

 hvem, der kan  

 fortsætte revisionsvirksomheden i tilfælde, hvor en interessent udtræder,  

 udløses m.m., 4)  

 	  

    

 afgivelse af varsel i  

 forbindelse med en interessents udtræden, 5)  

 	  

    

 svarfrist i  

 forbindelse med anmodning om samtykke til overdragelse af andel, 6)  

 	  

    

 hvornår der kan ske  

 tvangsudløsning, og 7)  

 	  

    

 at interessenternes  

 hæftelse ikke kan begrænses.
Kapitel 5 Enkeltmandsvirksomheder § 21.  

  

 Hvis ejeren af en revisionsenkeltmandsvirksomhed dør eller kommer under  

 konkurs, har dødsboet eller konkursboet mulighed for at indtræde i  

 virksomheden  

 i ejerens sted.
Bestemmelserne i § 9 finder tilsvarende anvendelse.
 Stk. 2.  

  

 Hvis ejeren  

 af en revisionsenkeltmandsvirksomhed kommer under værgemål, har den  

 beskikkede  

 værge mulighed for at varetage ejerens interesser i revisionsvirksomheden.  

 Bestemmelserne i § 10 finder tilsvarende anvendelse.
Kapitel 6 Straffe-, ikrafttrædelses- og  

 overgangsbestemmelser Straffebestemmelser § 22.  

  

 Overtrædelse  

 af §§ 2-6, § 8, stk. 1 og 3, § 9, stk. 1, 5 og 6,  

 § 10, stk. 1, 4 og 5, § 11, stk. 1, § 13, § 15,  

 § 18 og § 19 i denne bekendtgørelse straffes med bøde.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Ikrafttræden § 23.  

  

 Bekendtgørelsen træder i kraft den 1. september 2003.
Overgangsbestemmelser § 24.  

  

 En  

 revisor i et revisionsaktie- eller anpartsselskab som forud for  

 bekendtgørelsens ikrafttræden har deponeret sin beskikkelse kan i  

 overensstemmelse med de tidligere regler bevare sine aktier eller anparter i  

 revisionsselskabet indtil udløbet af en samlet periode på 3 år inden for de  

 seneste 5 år.
