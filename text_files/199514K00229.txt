Nr BTL 229 Betænkning over Forslag til lov om projektering af udbygning af  

 Frederikssundsbanen m.v.   

 Nr L 229 1995-96, 1. samling Afgivet af Trafikudvalget Afgivet: 19960502 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt.
Der er af trafikministeren stillet ændringsforslag om deling af  

 lovforslaget i to dele.
Udvalget har tiltrådt delingen af lovforslaget.
Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres, Centrum-Demokraternes og  

 Dansk Folkepartis medlemmer af udvalget) de under A og B nævnte lovforslag  

 til vedtagelse.
Flertallet vil stemme for det stillede ændringsforslag  

 om deling af lovforslaget.
 Et mindretal (Socialistisk Folkepartis og Enhedslistens medlemmer  

 af udvalget) indstiller det under A nævnte lovforslag til vedtagelse  

 og det under B nævnte lovforslag til forkastelse ved 3. behandling.  

 Mindretallet vil stemme for det stillede ændringsforslag om deling af  

 lovforslaget.
Ændringsforslag Af trafikministeren, tiltrådt af udvalget:
a Ændringsforslag om deling af lovforslaget 1) Lovforslaget deles i to lovforslag med følgende titler og  

 indhold:
 A. »Forslag til lov om projektering af  

 Frederikssundsbanen« omfattende § 1, § 2 og § 4.
 B. »Forslag til lov om nedlæggelse af Københavns  

 havnebane« omfattende § 3 og § 4.
Bemærkninger Til nr. 1 Det foreslås at dele lovforslaget i to dele - A og B.
 Del A omfatter forslaget om projektering af udbygningen af  

 Frederiksssundsbanen.
 Del B omfatter forslaget om bemyndigelse til trafikministeren til at  

 nedlægge Københavns havnebane mellem Københavns Godsbanegård og Langebro samt  

 den herfra udgående godsbane til Amagerbro Station med tilhørende havnespor  

 på Amager.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Stefan G.
Rasmussen (KF) Ole Donner (DF) Fremskridtspartiet  

 havde ikke medlemmer i udvalget.
