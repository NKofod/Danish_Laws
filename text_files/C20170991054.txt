Skrivelse om ændring af vejledning til bekendtgørelse om rådighed I vejledning nr. 9399 af 28. april 2017 til bekendtgørelse om rådighed foretages følgende ændring:
 1. Vejledningen Til § 36 affattes således:
»Et medlem skal løbende registrere sine jobsøgningsaktiviteter og uploade skriftlige ansøgninger i joblog, jf. § 13, stk. 7. A-kassen skal løbende følge med i medlemmets jobsøgning i joblog.
A-kassen skal vurdere, om medlemmets jobsøgning er tilstrækkelig til, at medlemmet lever op til rådighedskravene.
A-kassen skal trække lister over medlemmernes jobsøgningsaktiviteter hver måned.
Det er op til a-kassen, hvornår på måneden listerne skal trækkes.
 Når a-kassen trækker lister over medlemmernes jobsøgningsaktiviteter, kan de søge på et eller flere af følgende søgekriterier:
 Dato  Hvordan jobbet blev fundet (opslået, uopfordret, via netværk eller blev kontaktet)  Antal af søgte jobs  Afstand  Transporttid  Stillingsbetegnelse A-kassen skal på baggrund af oplysningerne i joblog vurdere, om der er behov for at indkalde et medlem til en rådighedssamtale.
