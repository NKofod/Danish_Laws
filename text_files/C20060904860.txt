Vejledning om mælkekontrol Afsnit I Indledning Vejledningen er  

 udarbejdet til brug for fødevareregionernes kontrol med besætninger med  

 mælkeleverende husdyr af enhver art og med mælken herfra.
Dele af  

 vejledningen  

 er bindende for fødevareregionerne.
Dette vil klart fremgå nedenfor ved  

 markering med Instruks til fødevareregionen ligesom teksten er  

 indrammet.
 Endvidere kan  

 vejledningen benyttes af mælkeproducerende bedrifter i forbindelse med  

 produktion og opbevaring af rå mælk på bedriften og af virksomheder, der  

 indsamler  

 eller forarbejder rå mælk, i forbindelse med egenkontrol og overvågning af  

 kriterier for rå mælk.
 Vejledning erstatter  

 vejledning nr. 9175 af 2. april 2004 om mælkekontrol.
I forhold til den  

 tidligere vejledning er der foretaget ændringer i begrænset omfang som følge  

 af EUs hygiejneforordninger om fødevarehygiejne, der skal anvendes fra 1.  

 januar 2006 I henhold til  

 hygiejneforordningen skal mælkeproducerende bedrifter udføre forenklet  

 egenkontrol efter retningslinjer for god hygiejnepraksis.
Mejeriforeningen  

 har udarbejdet en branchekode for egenkontrol i mælkeleverende besætninger,  

 der indeholder forslag til disse retningslinjer.
Samtidig er der 1. april  

 2004 sket en øget aktivitet og systematik i branchens kvalitetsrådgivning,  

 ligesom mejerierne får et mere aktivt ansvar for overvågning af kvaliteten af  

 leverandørmælk.
 Kvalitetsrådgivning og  

 overvågning af mælkekvalitet spiller en væsentlig rolle i bedriftens  

 egenkontrol, og den offentlige kontrol bygger på kontrol med egenkontrol.  

 Vejledningen beskriver derfor også branchens tiltag og snitflader til  

 offentlig  

 kontrol.
Afsnit II Lovgivning m.v.
 Mælkeproducerende bedrifter er i relation til fødevarehygiejne,  

 registrering og egenkontrol bl.a. reguleret af nedenstående regler:
   

 	  

 Fødevareloven.
Fødevareloven   

 	  

 Fødevareforordningen Fødevareforordningen   

 	  

 Hygiejneforordningen (artikler + bilag I).
Hygiejneforordningen   

 	  

 Hygiejneforordningen for animalske fødevarer (artikler + bilag  

 I og bilag III, afsnit IX, kapitel 1).
Hygiejneforordningen  

 for animalske fødevarer   

 	  

 Hygiejnebekendtgørelsen Hygiejnebekendtgørelsen   

 	  

 Autorisationsbekendtgørelsen.
Autorisationsbekendtgørelsen   

 	  

 Lægemiddelbekendtgørelsen.
Lægemiddelbekendtgørelsen Vejledning til  

 overstående lovgivning findes i:
   

 	  

 Hygiejnevejledningen.
Hygiejnevejledningen   

 	  

 Egenkontrolvejledningen.
Egenkontrolvejledningen   

 	  

 Autorisationsvejledningen.
Autorisationsvejledningen   

 	  

 Vejledning til lægemiddelbekendtgørelsen.
Lægemiddelvejledningen   

 	  

 Kontrolvejledningen.
Kontrolvejledningen Vejledning om  

 offentlig mikrobiologisk kontrol med fødevarer.
Mikrobiologisk kontrol  

 vejledningen De officielle titler  

 på forordningerne og bekendtgørelserne fremgår af bilag 3.
 Det er lederen af den  

 mælkeproducerende bedrifts ansvar at kende reglerne for dyresundhed,  

 indretning, drift, mælkekvalitet m.v., registrering, egenkontrol (GMP) og  

 konsekvenserne af ikke at overholde reglerne.
Fødevareregionen bør  

 ved registrering orientere den mælkeproducerende bedrift om gældende regler  

 for området.
Der findes desuden en OM-folder om mælkekontrol til brug for  

 vejledning af mælkeproducerende bedrifter.
 Mejeriforeningen har  

 udarbejdet relevante branchekoder for:
   

 	  

 Egenkontrol i mælkeleverende besætninger.
Branchekode for  

 mælkeleverende besætninger   

 	  

 Egenkontrol i mejerier.
Branchekode for mejerier Afsnit III Definitioner og område Nedenstående  

 vejledning omfatter:
   

 	  

 Fødevarehygiejne ved produktion og opbevaring af rå mælk i  

 mælkeproducerende bedrifter.
   

 	  

 Egenkontrol med overvågning af overholdelse af kriterier for  

 rå mælk hos mælkeproducerende bedrifter og i virksomheder, der indsamler  

 eller forarbejder mælk.
   

 	  

 Offentlig kontrol med mælkeproducerende bedrifter samt med  

 egenkontrol med overvågning af mælkekvalitet/overholdelse af kriterier for rå  

 mælk.
 Ud over de generelle  

 krav til primærproduktion i hygiejneforordningen skal mælkeproducerende  

 bedrifter overholde de særlig hygiejnebestemmelser i hygiejneforordningen for  

 animalske fødevarer  

 samt de supplerende  

 hygiejnebestemmelser i hygiejnebekendtgørelsen.
 De særlige  

 hygiejnebestemmelser i hygiejneforordningen for animalske fødevarer vedrører  

 i det væsentlige:
   

 	  

 Dyresundhed.
   

 	  

 Krav til lokaler og udstyr.
   

 	  

 Hygiejne ved malkning og opbevaring af mælk.
 De supplerende hygiejnebestemmelser  

 i hygiejnebekendtgørelsen vedrører:
  

 	  

 Levering af mælk direkte til den endelige forbruger   

 	  

 Kriterier for rå mælk.
  

 	  

 Egenkontrol med kriterier for rå mælk Når der i vejledningen  

 skrives mælk menes rå mælk.
Visse steder er der alligevel brugt terminologien  

 rå mælk, men kun ved reference til kriterierne for rå mælk  

 fastsat i  

 hygiejneforordningen for animalske fødevarer.
 Når der i vejledningen  

 skrives virksomheder menes virksomheder, der indsamler eller forarbejder  

 mælk.
Rå mælk Rå mælk er mælk, der  

 er produceret ved sekretion fra husdyrs mælkekirtler, og som ikke er blevet  

 opvarmet til over 40 °C eller behandlet på anden måde, som har en ligestillet  

 virkning.
Hygiejneforordningen  

 for animalske fødevarer, bilag I, nr. 4.1 Colostrum er ikke rå  

 mælk.
En  

 mælkeproducerende bedrift En mælkeproducerende  

 bedrift er en virksomhed, hvor der holdes et eller flere husdyr med henblik  

 på produktion af mælk, der er bestemt til markedsføring som fødevarer.
Hygiejneforordningen  

 for animalske fødevarer, bilag I, nr. 4.2 Primærproduktion Primærproduktion af  

 fødevarer er produktion, opdræt eller dyrkning af primærprodukter, herunder  

 høst, malkning og husdyrproduktion før slagtning.
Begrebet omfatter også  

 jagt, fiskeri og høst af vilde produkter Fødevareforordningen,  

 art. 3, stk. 17 Det følger af  

 ovenstående definitioner samt af hygiejneforordningen, at en  

 mælkeproducerende bedrift ikke må foretage håndtering af mælk, der ændrer  

 dens karakter væsentligt.
Således må mælkeproducerende bedrifter ikke  

 foretage anden behandling af mælken end filtrering, køling, frysning og  

 opbevaring.
Hygiejneforordningen  

 bilag 1, del A, nr. 1, litra a Kommissionens  

 vejledning til hygiejneforordningen Hygiejnevejledningen Enhver behandling af  

 mælken ud over hvad der er nævnt ovenfor vil betyde, at virksomheden skal  

 autoriseres som et gårdmejeri.
Autorisationsbekendtgørelsen,  

 § 7 I det øjeblik mælken  

 indsamles i den mælkeproducerende bedrift, forlades primærproduktionsleddet.  

 Det vil sige, at transport af mælk fra en mælkeproducerende bedrift til en  

 virksomhed ikke betragtes som primærproduktion.
Afsnit IV Markedsføring af mælk direkte til den endelige  

 for-bruger Denne markedsføring er  

 ikke omfattet af hygiejneforordningen eller af hygiejneforordningen for  

 animalske fødevarer.
Bestemmelser herfor findes i stedet i supplerende dansk  

 lovgivning.
Hygiejnebekendtgørelsen,  

 § 5 og § 8, stk. 2 og 3 Autorisationsbekendtgørelsen  

 § 5, stk. 2, nr. 5 og stk. 3 Mælkeproducerende  

 bedrifter kan markedsføre mælk i små mængder direkte til den endelige  

 forbruger.
Markedsføringen er betinget af, at:
  

 	  

 besætningen er indplaceret på niveau 1 i medfør af bekendtgørelse  

 om Salmonella,   

 	  

 mælken nedkøles til og opbevares ved højst +6ºC,   

 	  

 mælken markedsføres senest 24 timer efter udmalkning,   

 	  

 forbrugeren selv henter mælken på bedriften,   

 	  

 forbrugeren selv medbringer emballage til mælken, og   

 	  

 mælken overholde kriterierne for rå mælk (celletal, kimtal, E.  

 coli, lægemiddelrester).
 Ligeledes kan  

 Fødevareregionen tillade, at  

 visse  

 institutioner kan anvende rå mælk fra institutionens egen besætning, for  

 eksempel landbrugsskoler, forsøgsinstitutioner og lignende, på betingelse af,  

 at personalet har indblik i landbrugsdrift og mælkeproduktion.
 Den mælkeproducerende  

 bedrift skal med henblik på registrering af aktiviteten oplyse  

 fødevareregionen om, hvorvidt denne markedsføring foretages.
 Mælkeproducerende  

 bedrifter, der markedsfører mælk ved stalddørssalg, skal i egenkontrollen  

 have procedurer, der sikrer overholdelse af det mikrobiologiske kriterium for  

 E. coli samt kriterierne for celletal, kimtal og lægemiddelrester.
Afsnit V Sundhedskrav for produktion af mælk Hygiejneforordningen  

 for animalske fødevarer indeholder en række bestemmelser om dyresundhed og  

 adskillelse af syge dyr.
Hygiejneforordningen  

 for animalske fødevarer, bilag III, afs.
IX, kap.
I, del I, nr. 1 - 5 Bestemmelser om  

 dyresundhed i mælkeproducerende bedrifter vedrører hovedsagligt besætningens  

 sundhed i den udstrækning, det har indflydelse på mælkens sikkerhed (zoonoser  

 og egnethed til konsum).
 Et væsentligt formål  

 med bestemmelserne er at sikre, at mælk kommer fra dyr med en god almen  

 sundhedstilstand, og at mælk ikke indeholder sygdomsfremkaldende  

 mikroorganismer.
Mælk fra dyr i  

 behandling og dyr med synlige tegn på en række sygdomme, der påvirker mælkens  

 sensoriske og sundhedsmæssige kvalitet, bl.a. yverbetændelse, må ikke  

 markedsføres.
Den mælkeproducerende bedrift bør etablere en procedure, der  

 sikrer daglig overvågning af det enkelte dyrs sundhedstilstand.
 Branchen overvåger  

 mælkekvaliteten fra hver enkelt mælkeproducerende bedrift, og bedriften bør  

 bl.a. benytte analyser af tankcelletallet som en indikator for, om driften af  

 besætningen fungerer tilfredsstillende.
Fødevareregionens  

 kontrol med og vurdering af den generelle, almene sundhedstilstand  

 (yversundhed) i besætningen er baseret dels på analyser af tankcelletallet  

 fra branchens overvågning af mælkekvalitet dels på ordinære kontrolbesøg i  

 besætningerne.
Viser overvågning af mælkekvalitet eller observationer ved  

 kontrolbesøg, at der er problemer med yversundheden i en besætning, bør  

 fødevareregionen anbefale bedriften at søge rådgivning hos en praktiserende  

 dyrlæge eller hos branchens kvalitetsrådgivere, hvis det ikke allerede er  

 sket.
Desuden kan fødevareregionen give påbud til den mælkeproducerende  

 bedrift om etablering eller ændring af egenkontrolprocedurer for området.
Af hensyn til  

 forebyggelse af smitte og uønsket påvirkning af mælk fra raske dyr skal den  

 mælkeproducerende bedrift sikre, at syge dyr isoleres eller adskilles  

 effektivt fra raske dyr.
I besætninger, hvor en fysisk adskillelse mellem  

 raske dyr og dyr med for eksempel yverbetændelse ikke er mulig, skal  

 bedriften have procedurer, der giver sikkerhed for, at mælk fra syge dyr og  

 dyr i behandling tilbageholdes f.eks. ved et effektivt mærkningssystem af  

 dyrene.
For at opnå en god  

 yversundhed bør båsene holdes tørre evt. ved brug af strøelse.
Stalden skal  

 være tilstrækkelig renholdt, ryddelig og vel vedligeholdt bl.a. med det  

 formål  

 at minimere tilstedeværelsen af skadedyr.
Afsnit VI Hygiejne på mælkeproducerende bedrifter Kapitel 1 Krav til lokaler og udstyr Den mælkeproducerende  

 bedrift skal sikre, at malkestald, malkeanlæg og lokaler til håndtering,  

 køling og opbevaring af mælk er placeret og indrettet således, at risikoen  

 for forurening af mælken minimeres.
Nedenstående forhold bør vurderes i den  

 forbindelse:
Hygiejneforordningen  

 for animalske fødevarer, bilag III, afs.
IX, kap. 1, del II, A, nr. 1 - 4   

 	  

 Passende adskillelse fra mulige forureningskilder såsom  

 mødding, toiletter, stald m.v.
   

 	  

 Mulighed for hygiejnisk malkning.
   

 	  

 Mulighed for effektiv rengøring.
   

 	  

 Tilstedeværelse af uvedkommende inventar.
   

 	  

 Sikring mod skadedyr.
   

 	  

 Tilstrækkelig ventilation.
Der skal være et  

 lokale til håndtering, køling og opbevaring af mælken (herefter  

 mælkeopbevaringsrum). Med henblik på at mindske risikoen for forurening af  

 mælken skal mælkeopbevaringsrummet være passende adskilt fra øvrige lokaler  

 særligt fra staldområder.
Ved passende adskillelse forstås adskillelse med  

 faste vægge og lofter samt tætsluttende døre.
Hygiejneforordningen  

 for animalske fødevarer, bilag III, afs.
IX, kap. 1, del II, A, nr. 1-2 Mælkeopbevaringsrummet  

 skal være forsynet med passende køle- eller frostanlæg.
 Der bør af hygiejniske  

 hensyn stilles større krav til placering og indretning af mælkeopbevaringsrum  

 herunder særligt med hensyn til adskillelse fra forureninger, muligheden for  

 effektiv rengøring samt sikring mod skadedyr.
 Ved adskillelse mellem  

 malkestald/grav og stald er det afgørende, at adskillelsen minimerer risikoen  

 for forurening af mælken, ligesom malkningen skal kunne foregå hygiejnisk  

 forsvarligt.
 Materiale af  

 overflader på det udstyr og inventar, der kommer i forbindelse med mælken  

 (redskaber, beholdere, tanke m.v.), skal være glatte, afvaskelige og  

 overholde bestemmelserne i bekendtgørelse om materialer og genstande bestemt  

 til kontakt med fødevarer.
Bekendtgørelse nr. 111  

 af 20. februar 2003 om materialer og genstande bestemt til kontakt med  

 fødevarer Kapitel 2 Vedligeholdelse og rengøring Mælketanke,  

 malkeudstyr, beholdere, redskaber og andet udstyr, der kommer i kontakt med  

 mælken, skal være vel vedligeholdt og rengøres og om nødvendigt desinficeres  

 efter brug.
Hygiejneforordningen,  

 bilag I, del A, nr. 4, litra a og b Den mælkeproducerende  

 bedrift skal fastlægge et rengøringsprogram herunder vurderer nødvendigheden  

 af at desinficere.
Rengøringsprogrammet skal bl.a. være tilpasset den valgte  

 malkningsmetoder (konventionel malkning, karruselmalkning, automatisk  

 malkning m.v.) Hygiejneforordningen  

 for animalske fødevarer, bilag III, afs.
IX, kap. 1, del II, A, nr. 4 Det vil efter  

 Fødevarestyrelsens vurdering være god hygiejnepraksis at mælketanke,  

 malkeudstyr, beholdere, redskaber og andet udstyr, der kommer i kontakt med  

 mælken, desinficeres efter brug og mindst én gang dagligt medmindre  

 bedriftslederen kan dokumenterer, at andet er sundhedsmæssigt forsvarligt.
Mælkeproducerende  

 bedrifter, der benytter automatisk malkning, og hvor dyr med yversygdomme  

 eller dyr i medicinbehandling malkes på samme anlæg som raske dyr, skal  

 sikre, at rengøring efter malkningen af sådanne dyr er tilstrækkelig effektiv  

 til at sikre, at der ikke overføres forandret mælk eller mælk med  

 lægemiddelrester  

 til tankmælken.
Der er endvidere en risiko for, at raske dyr smittes af syge  

 dyr, når samtlige dyr malkes af samme enhed.
 Ved rengøring og desinfektion er det vigtigt, at sikre dosering af  

 rengørings- og desinfektionsmidler i overensstemmelse med  

 leverandøranvisningerne, samt at vaskevandet er tilstrækkeligt varmt til at  

 sikre opløsning af fedt- og proteinrester.
Anvendte  

 desinfektionsmidler skal være godkendt af Fødevarestyrelsen.
Lister over  

 godkendte desinfektionsmidler findes på Fødevarestyrelsens hjemmeside.
 Bekendtgørelse nr.  

 1004 af 15. december 1999 om godkendelse af desinfektionsmidler og visse  

 rengøringsmidler  

 i fødevarevirksomheder m.v.
 For at forhindre  

 forurening af mælk, skal rengørings- og desinfektionsmidler og lignende  

 kemikalier opbevares på et sikkert sted, for eksempel et aflåst skab eller  

 lokale.
Kapitel 3 Hygiejne under malkning, indsamling og  

 transport Malkning Den mælkeproducerende  

 bedrift skal have procedurer, der sikrer, at malkningen foregår hygiejnisk  

 forsvarligt og i overensstemmelse med hygiejneforordningen for animalske  

 fødevarer.
Hygiejneforordningen  

 for animalske fødevarer, bilag III, afs.
IX, kap. 1, del II, B, nr. 1 Mælkens kvalitet er  

 bl.a. påvirket af hygiejnen ved malkningen.
Det er væsentligt, at dyrets  

 patter og yver rengøres inden malkningen.
Branchen foreslår en række  

 forskellige  

 metoder til hygiejnisk rengøring af patter og yver inden malkning.
Den mest  

 almindelige er anvendelse af våd aftørring med bomuldsklude (mindst én klud  

 pr. ko). Ved anvendelse af samme klud flere gange, skal kluden desinficeres  

 mellem aftørring af hvert enkelt dyr.
Ved automatisk  

 malkning foregår rengøring af yver og patter automatisk.
Der gælder de samme  

 krav til yverhygiejne i bedrifter med automatisk malkning som i bedrifter med  

 konventionel malkning.
Inden malkningen skal  

 mælken fra det enkelte dyr kontrolleres for afvigelser, og dyr med forandret  

 mælk skal udpeges, idet mælken skal frasorteres.
Dette gøres normalt visuelt,  

 ved at malkeren udmalker et par stråler fra hver enkelt kirtel på et egnet  

 underlag med det formål at sikre, at mælk med synlige forandringer såsom  

 klumper og blod (forandret mælk) udpeges og tilbageholdes fra markedsføring.
Hygiejneforordningen  

 for animalske fødevarer, bilag III, afs.
IX, kap. 1, del II, B, nr. 1, litra  

 b Andre metoder til  

 kontrol af mælk inden malkningen kan benyttes, når den mælkeproducerende  

 bedrift kan dokumentere, at disse metoder giver resultater, som kan  

 sammenlignes  

 med den visuelle vurdering beskrevet ovenfor.
Sådanne metoder benyttes bl.a.  

 i forbindelse med automatiske malkesystemer, hvor mælken kontrolleres  

 automatisk  

 for afvigende fysisk-kemiske egenskaber.
Den mælkeproducerende bedrift skal  

 kunne dokumentere, at et sådant automatisk malkeanlæg er udstyret med metoder  

 og installationer, der ved den aktuelle malkning kan udpege og frasortere  

 forandret mælk (dvs. mælk med klumper og blod) med samme følsomhed som den  

 visuelle kontrol.
Automatic milking  

 installations  Requirements and testing, ISO/CD 20966 En sådan dokumentation kunne f.eks. være, at anlægget er certificeret  

 efter ISO-standarden (er endnu ikke godkendt men forventes at blive det primo  

 2006). I standarden er forandret eller unormal mælk defineret som mælk, der  

 visuelt afskiller sig i farve (blod) og homogenitet fra normal mælk.
Fødevarestyrelsen skal  

 gøre opmærksom på, at der er etableret en overgangsordning for eksisterende  

 automatiske malkeanlæg, der ikke opfylder hygiejneforordningen for animalske  

 fødevarer.
Ifølge ordningen skal samtlige anlæg inden udgangen af 2007  

 opfylde kravene i hygiejneforordningen for animalske fødevarer.
I  

 overgangsperioden  

 skal de anlæg, der endnu ikke opfylder kravene om automatisk udpegning og  

 frasortering i hygiejneforordningen for animalske fødevarer opfylde og følge  

 et særligt egenkontrolprogram for at sikre mælkens kvalitet.
 Ved malkning skal  

 malkeren sikre, at mælk fra syge dyr og dyr i behandling tilbageholdes.
Hygiejneforordningen  

 for animalske fødevarer, bilag III, afs.
IX, kap. 1, del II, B, nr. 1, litra  

 c Den mælkeproducerende  

 bedrift skal have procedurer, der sikrer dette for eksempel ved isolering  

 eller tydelig mærkning af syge dyr og dyr i behandling, eller ved brug af  

 optegnelser, for eksempel på en tavle på væggen, hvoraf dyrenes  

 sundhedstilstand og evt. behandling fremgår.
Syge dyr og dyr i behandling kan  

 evt. malkes sidst, og mælken skal frasorteres.
Mælk fra dyr med  

 kliniske tegn på yversygdomme må således ikke anvendes til konsum.
Dette kan  

 fraviges i særlige tilfælde f.eks. hvor et dyr har en kronisk yverbetændelse  

 i en kirtel, men hvor mælken fra de øvrige tre kirtler er normal, overholder  

 kriterierne til rå mælk og i øvrigt vurderes at være sundhedsmæssigt  

 forsvarligt og egnet til konsum.
Det er en betingelse, at dyret er raskt, og  

 at malkningen sker i overensstemmelse med instruktioner fra en dyrlæge.
 Den mælkeproducerende  

 bedrift skal sikre, at dyr i medicinsk behandling effektiv identificeres  

 således, at mælken i den foreskrevne tilbageholdelsesperiode ikke  

 markedsføres.
Hygiejneforordningen  

 for animalske fødevarer, bilag III, afs.
IX, kap. 1, del II, B, nr. 1, litra  

 d I forbindelse med  

 automatisk malkning ses en hyppigere frekvens af fund af lægemiddelrester  

 over grænseværdierne, hvilket ofte skyldes menneskelige fejl.
Det er vigtigt,  

 at den mælkeproducerende bedrift sikrer, at det etableres en effektiv og  

 systematisk procedurer for malkning af dyr i behandling med automatiske  

 malkeanlæg herunder den efterfølgende rengøring af anlægget.
Korrekt  

 programmering af anlægget, således at mælken frasorteres i den foreskrevne  

 tilbageholdelsesperiode, er en vigtig egenkontrolforanstaltning ved  

 automatisk malkning.
Desinfektionsmiddel  

 til yverhygiejne (pattedypningsmidler og pattespray) skal være godkendt af  

 Fødevarestyrelsen.
Lister over godkendte desinfektionsmidler,  

 pattedypningsmidler,  

 pattespray og yverhygiejnemidler findes på Fødevarestyrelsens hjemmeside på  

 Internettet.
Hygiejneforordningen  

 for animalske fødevarer, bilag III, afs.
IX, kap. 1, del II, B, nr. 1, litra  

 e Bekendtgørelse nr.  

 1004 af 15. december 1999 om godkendelse af desinfektionsmidler og visse  

 rengøringsmidler  

 i fødevarevirksomheder m.v.
Pattedypningsmidler og pattespray skal anvendes således, at det ikke  

 giver anledning til uacceptable restkoncentrationer i mælken.
Dette indebærer  

 normalt, at det kun må anvendes umiddelbart efter malkning.
Hygiejneforordningen  

 for animalske fødevarer, bilag III, afs.
IX, kap. 1, del II, B, nr. 1 Nedkøling og opbevaring af  

 mælk Mælk skal efter  

 malkning nedkøles og opbevares på et rent sted, der er indrettet og udstyret  

 så forurening undgås.
Ved et rent sted forstås f.eks. en mælketank eller  

 lignende beholder, der som udgangspunkt er placeret i et dertil indrettet  

 lokale til håndtering, køling og opbevaring af mælk (et mælkeopbevaringsrum  

 jf. afsnittet om krav til lokaler og udstyr ovenfor). Mælketanke betragtes  

 som placerede i mælkeopbevaringsrummet, når samtlige betjeninger, herunder  

 mandehul, udluftningsventil og haner m.v., er placeret i rummet.
Hygiejneforordningen  

 for animalske fødevarer, bilag III, afs.
IX, kap. 1, del II, B, nr. 2 Mælkeproducerende  

 bedrifter, der benytter udendørs placerede mælketanke, skal beskrive og  

 dokumentere, hvorledes mælken beskyttes mod forurening, temperaturstigninger  

 eller andre kvalitetsforringelser på tilsvarende niveau, som hvis tanken var  

 placeret i et mælkeopbevaringsrum.
 Branchekoden kommer  

 med anbefalinger til hygiejnemæssige krav til udendørs placerede mælketanke.
Køling af mælk er et  

 væsentligt kontrolpunkt ved mælkeproduktion.
Den mælkeproducerende bedrift  

 skal sikre, at mælken nedkøles hurtigst muligt efter malkningen til enten +8  

 ºC, hvis der indsamles dagligt, eller +6 ºC, hvis der ikke indsamles dagligt.  

 Dette gælder dog ikke, hvis mælken forarbejdes senest 2 timer efter  

 udmalkning.
Det følger heraf, at mælken bør være nedkølet senest 2 timer  

 efter udmalkning, hvilket svarer anbefalingen i branchekoden.
Hygiejneforordningen  

 for animalske fødevarer, bilag III, afs.
IX, kap. 1, del II, B, nr. 2 Som en del af  

 egenkontrollen skal mælkens temperatur under køling og ved opbevaring  

 overvåges.
Den mælkeproducerende bedrift bør som en del af overvågningen  

 etablere et beredskab til håndtering af afvigelser ved mælkens nedkøling og  

 opbevaring eller ved kølesvigt (strømafbrydelser, tekniske problemer m.v.).  

 Branchekoden beskriver forslag til et sådant beredskab.
Mælken skal  

 transporteres således, at temperaturen ikke overstiger +10 ºC ved ankomsten  

 til bestemmelsesvirksomheden, men mindre mælken forarbejdes senest 2 timer  

 efter udmalkning.
Mælkens temperatur måles og registreres normalt ved  

 indsamling i tankvogn og indlevering til virksomheden.  

 Bestemmelsesvirksomheden opbevarer normalt disse temperaturregistreringer som  

 dokumentation i forbindelse med egenkontrollen.
Hygiejneforordningen  

 for animalske fødevarer, bilag III, afs.
IX, kap. 1, del II, B, nr. 3 og 4 Ved produktion af  

 fåre- og gedemælk er der ofte tale om mindre mælkemængder, hvilket bevirker,  

 at mælken indsamles i bedriften sjældnere end hver anden dag.
Bedriften kan  

 vælge at nedfryse mælken eller at levere sjældnere end hver anden dag.
I  

 sådanne tilfælde skal den mælkeproducerende bedrift etablere procedurer, der  

 sikrer, at håndtering og nedfrysning foregår hygiejnisk forsvarligt.
Sådanne  

 procedurer bør bl.a. beskrive:
  

 	  

 tid mellem udmalkning og hhv. frysning eller indsamling,   

 	  

 temperaturen i mælken indtil indsamling,   

 	  

 fryse- og kølekapacitet,   

 	  

 udtagning af mælkeprøver til analyse, samt   

 	  

 sporbarhed og mærkning ved frysning.
 Nedfryses mælken, skal emballagen overholde bestemmelserne i bekendtgørelse  

 om materialer og genstande bestemt til kontakt med fødevarer.
Bekendtgørelse nr. 111  

 af 20. februar 2003 om materialer og genstande bestemt til kontakt med  

 fødevarer Kapitel 4 Personlig hygiejne Personer, der malker  

 og håndterer mælk, må ikke lide af sygdomme, som kan overføres via mælken til  

 mennesker.
Eksempelvis skal åbne sår og hudafskrabninger dækkes med vandtæt  

 forbinding eller lignende for at forhindre risikoen for forurening af mælken  

.
Hygiejneforordningen  

 for animalske fødevarer, bilag III, afs.
IX, kap. 1, del II, C Personer, der malker  

 og håndterer mælk, skal opretholde en høj grad af  

 personlig hygiejne.
Eksempelvis skal hænder  

 og arme vaskes umiddelbart inden arbejdet påbegyndes og så tit under arbejdet  

 som nødvendigt.
Personen skal bære rent tøj, der er egnet til formålet.
 I malkestald,  

 mælkeopbevaringsrum eller i lokaler i umiddelbar tilknytning hertil skal der  

 være en håndvask eller lignende, der giver mulighed for, at personer, der  

 malker eller håndterer mælk, kan vaske hænder og arme.
Kapitel 5 Vandkvalitet Mælkeproducerende  

 bedrifter skal anvende drikkevand, hvor det er nødvendigt for at undgå  

 forurening af mælken.
Fødevarestyrelsen vurderer, at der fortsat skal  

 anvendes  

 vand af drikkevandskvalitet til rengøring, desinfektion og skylning af udstyr  

 samt til køling af mælken.
Hygiejneforordningen  

 bilag I, del A, II, nr. 4, litra d Som en del af  

 egenkontrollen skal der foreligge dokumentation for, at vandkvaliteten er af  

 drikkevandkvalitet.
En del  

 mælkeproducerende bedrifter er forsynede med drikkevand fra egen boring, hvor  

 den kommunale myndighed som minimum udtager og analyserer prøver af vand 1  

 gang årligt svarende til en forenklet kontrol.
Det er den kommunale  

 myndighed, der på baggrund af analyseresultaterne vurderer, om kravene til  

 drikkevand er overholdt.
Miljøministeriets  

 bekendtgørelse nr. 871 af 21. september 2001 om vandkvalitet og tilsyn med  

 vandforsyningsanlæg I tilfælde, hvor  

 drikkevandskravene ikke er overholdt, bør den kommunale myndighed samtidig  

 oplyse bedriften og fødevareregionen om, hvori den manglende overholdelse  

 består, om den manglende overholdelse vurderes som sundhedsfarlig samt hvilke  

 tiltag, der er iværksat.
Det er således altid den kommunale myndighed, der  

 foretager den sundhedsmæssige vurdering af eventuelle afvigelser fra  

 drikkevandskravene.
 Har den kommunale  

 myndighed meddelt en tidsfrist for overholdelse af drikkevandskravene, bør  

 denne tidsfrist som hovedregel accepteres af fødevareregionen, såfremt det af  

 hensyn til mælkens produktion og opbevaring m.v. vurderes at være  

 forsvarligt.
Instruks til fødevareregionen Har den kommunale  

 myndighed ikke meddelt en tidsfrist, skal fødevareregionen fastsætte en  

 frist.
Denne frist bør i tilfælde, hvor der ikke er risiko for sundhedsfare,  

 næppe overstige 6 måneder.
 Har den kommunale  

 myndighed meddelt kogepåbud af vandet for at afhjælpe et sundhedsmæssigt  

 problem, og det ikke er praktisk muligt at  

 påbuddet efterkommes hos den enkelte mælkeproducerende bedrift,  

 skal fødevareregionen efter en konkret vurdering  

 foretage den nødvendige opfølgning.
Fødevareregionen skal  

 i alle tilfælde orientere den kommunale myndighed om den meddelte tidsfrist.  

 Samtidig skal den kommunale myndighed anmodes om straks at fremsende  

 dokumentation til fødevareregionen og til bedriften, når drikkevandskravene  

 igen er overholdt.
Såfremt fødevareregionen ikke inden for den fastsatte  

 tidsfrist  

 har modtaget dokumentation fra den mælkeproducerende bedrift eller den  

 kommunale myndighed om, at ejendommens vandforsyning overholder  

 drikkevandskravene,  

 skal bedriften forbydes at markedsføre mælk.
 Mælkeleverancen kan  

 genoptages, når den kommunale myndighed vurderer på grundlag af ovennævnte  

 parametre, at drikkevandskravene er dokumenterede at være overholdt.
Afsnit VII Egenkontrol i mælkeproducerende bedrifter Den mælkeproducerende  

 bedrift skal etablere og udføre forenklet egenkontrol efter retningslinjer  

 for god hygiejnepraksis.
Hygiejneforordningen,  

 art. 4, stk. 1 og bilag I Fødevarelovgivningen  

 fastsætter en række bestemmelser for hygiejne i mælkeproducerende bedrifter.
 Egenkontrol efter retningslinjer for god hygiejnepraksis skal i  

 mælkeproducerende bedrifter medvirke til at sikre, at den rå mælk ikke udgør  

 en risiko for menneskers sundhed, og at fødevarelovgivningen i øvrigt  

 overholdes.  

 Egenkontrollen indebærer således styring af kontrolpunkter indenfor  

 mælkeproduktion således, at risici forebygges.
Branchekoden for  

 egenkontrol i mælkeleverende besætninger giver anbefalinger til styring af  

 kontrolpunkter indenfor mælkeproduktion.
Eksempler på kontrolpunkter er  

 anvendelse af vand, anvendelse af veterinære lægemidler, yverhygiejne,  

 udpegning og frasortering af forandret mælk, køling af mælk, personlig  

 hygiejne, rengøring og vedligeholdelse Det vil være i  

 overensstemmelse med god hygiejnepraksis, at den mælkeproducerende bedrift  

 iværksætter foranstaltninger til at rette afvigelser, som konstateres i  

 forbindelse  

 med egenkontrollens gennemførelse.
Disse tiltag bør løse den konkrete  

 situation og være egnede til at forhindre lignende fremtidige afvigelser i  

 bedriften.
 Kvalitetsrådgivning  

 kan indgå som et element i bedriftens egenkontrol som beskrevet i  

 branchekoden for egenkontrol i mælkeleverende besætninger.  

 Kvalitetsrådgiveren  

 bistår bedriften med at etablere og vedligeholde egenkontrollen dels ved  

 regelmæssige besøg i alle besætninger dels ved rådgivning i forbindelse med  

 tiltag til løsning af problemer fundet ved egenkontrollens gennemførelse.
 Kvalitetsrådgiveren  

 kan bistå bedriften med at udarbejde planer for korrigerende handlinger, men  

 det er til enhver tid bedriftens ansvar at iværksætte og gennemføre planerne.
Endvidere kan  

 kvalitetsrådgiveren bistå bedriften med at frembringe den nødvendige  

 dokumentation af egenkontrollen bl.a. i form af besøgsrapporter,  

 telefonnotater m.v.
Fødevareregionen gennemgår dokumentationen ved  

 kontrolbesøg.
 Egenkontrolprocedurer  

 hos mælkeproducerende bedriften, der benytter branchekoden ved etablering af  

 egenkontrol, skal ikke være skriftlig.
Fødevareregionen har  

 dog mulighed for at påbyde bedriften at udforme skriftlige  

 egenkontrolprocedurer de steder, hvor der er gentagne problemer med hygiejne  

 eller mælkekvalitet Instruks til fødevareregionen Hos mælkeproducerende  

 bedrifter, der ikke følger branchekoden, skal fødevareregionen dog stille  

 krav om, at egenkontrolprocedurer, der giver garantier for  

 fødevaresikkerheden,  

 nedskrives.
 Se endvidere  

 egenkontrolvejledningen om generelle principper for egenkontrol,  

 dokumentation, godkendelse af egenkontrolprogrammer, branchekoder m.v.
Egenkontrolvejledningen Afsnit VIII Kriterier for rå mælk Mælkekvalitet bedømmes  

 bl.a. på baggrund af analyser for celletal, kimtal, lægemiddelrester og E.  

 coli.
Hygiejneforordningen  

 for animalske fødevarer, bilag III, afs.
IX, kap. 1, del III, nr. 3 og 4 Hygiejnebekendtgørelsen,  

 § 5, stk. 1 og 4-7 Hygiejneforordningen  

 for animalske fødevarer og hygiejnebekendtgørelsen fastsætter kriterier for  

 disse parametre, og den mælkeproducerende bedrift har ansvaret for at sikre,  

 at kriterierne overholdes.
Kapitel 6 Celletal Celletal i mælk fra  

 den enkelte bedrift afspejler bl.a. dyrenes generelle, almene  

 sundhedstilstand med særlig sammenhæng til yversundheden i besætningen.  

 Celletallet bør således benyttes i bedriften som en indikator for, hvordan  

 driften af besætningen fungerer.
Store afvigelser i celletal kan indikere  

 problemer  

 med besætningens sundhedstilstand eller afspejle ændringer i besætningens  

 sammensætning.
Resultaterne kan ligeledes være med til at synliggøre effekten  

 af tiltag i besætningen.
 Celletal i komælk må  

 ikke overstige 400.000 celler/ml ved kontrol af stikprøver og beregnet som et  

 rullende geometrisk gennemsnit over tre måneder med mindst én prøve pr.  

 måned.
 Der er ikke fastsat  

 kriterier for celletal i mælk fra andre dyrearter end køer, selvom prøver  

 skal udtages og analyseres i samme omfang som for komælk.
Kapitel 7 Kimtal Kimtal i tankmælken  

 fra den enkelte besætning er et udtryk for den generelle hygiejne i  

 forbindelse med produktion og behandling af mælk.
Høje kimtal er typisk  

 relateret  

 til problemer med køling af mælken og mangelfuld rengøring og vedligeholdelse  

 af udstyret (for eksempel samlinger, pakninger, pattegummi og slanger).
Hygiejneforordningen  

 for animalske fødevarer, bilag III, afs.
IX, kap. 1, del III, nr. 3 Kimtal i komælk må  

 ikke overstige 100.000 kim/ml ved kontrol af stikprøver og beregnet som et  

 rullende geometrisk gennemsnit over to måneder med mindst to prøver pr.  

 måned.
 Kimtal i mælk fra  

 andre arter end køer må ikke overstige 1.500.000 kim/ml ved kontrol af  

 stikprøver  

 og beregnet som et rullende geometrisk gennemsnit over to måneder med mindst  

 to prøver pr. måned.
 Kimtallet i mælk fra andre arter end køer, hvor mælken skal benyttes til  

 fremstilling af produkter af rå mælk, og hvor fremstillingen ikke indebærer  

 nogen varmebehandling, må ikke overstige 500.000 kim/ml ved kontrol af  

 stikprøver og beregnet som et rullende geometrisk gennemsnit over to måneder  

 med mindst to prøver pr. måned.
Kapitel 8 Lægemiddelrester Mælk, der  

 markedsføres, må ikke indeholde lægemiddelrester, der overstiger de fastsatte  

 grænseværdier.
Grænseværdierne fremgår af Rådets forordning 2377/90.
Hygiejneforordningen  

 for animalske fødevarer, bilag III, afs.
IX, kap. 1, del III, nr. 4 Rådets forordning nr.  

 2377/90 af 26. juni 1990 om en fælles fremgangsmåde for fastsættelse af  

 maksimalgrænseværdier for restkoncentrationer af veterinærmedicinske  

 præparater i animalske levnedsmidler Lægemiddelbekendtgørelsen I branchekoden for  

 egenkontrol i mejerier anbefaler branchen, at mælk ikke indeholder  

 lægemiddelrester,  

 heller ikke under de fastsatte grænseværdier.
Kapitel 9 Sygdomsfremkaldende mikroorganismer Mælk kan indeholde  

 sygdomsfremkaldende mikroorganismer.
Levering af mælk til direkte konsum må  

 kun foretages direkte fra den mælkeproducerende bedrift til den endelige  

 forbruger.
 Patogene  

 mikroorganismer og deres toksiner må ikke være tilstede i mælk, der  

 forhandles ved stalddørssalg i mængder, der er til fare for menneskers  

 sundhed.
Fødevareforordningen,  

 art. 14 For at kunne levere  

 mælk direkte fra bedriften til den endelige forbruger skal besætningen være  

 indplaceret i niveau 1 i medfør af bekendtgørelsen om Salmonella Dublin.
 Hygiejnebekendtgørelsen,  

 § 5, stk. 1.
Bekendtgørelse om  

 Salmonella Dublin, § 3 Det er ikke muligt, at  

 sikre sig fuldstændig mod forekomst af sygdomsfremkaldende bakterier og virus  

 i rå mælk.
Da disse bakterier og virus oftest overføres via fækal forurening  

 af mælken under malkningen, er der fastsat krav til indholdet af E. coli i  

 mælken, som indikator på fækal forurening.
Hygiejnebekendtgørelsen,  

 § 5, stk. 4-7 For at kunne levere  

 mælk direkte til den endelige forbruger må indholdet af E. coli efter  

 nedkøling ikke overstige 10 cfu/g.
Dog kan et enkelt resultat mellem 10  

  100  

 cfu/g accepteres, hvis alle de 6 foregående undersøgelser viser resultater  

 under 10 cfu/g.
 Den mælkeproducerende  

 bedrift skal foranstalte udtagning af mindst én månedlig prøve med henblik på  

 undersøgelse af kriteriets overholdelse.
Afsnit IX Kontrol med kriterier for rå mælk Hygiejneforordningen  

 for animalske fødevarer fastsætter, at der skal etableres en kontrolordning,  

 hvor et repræsentativ antal stikprøver kontrolleres for, om kriterierne for  

 celletal, kimtal og lægemiddelrester overholdes.
Ifølge hygiejneforordningen  

 kan denne kontrol udføres af forskellige parter f.eks. virksomheden, der  

 producerer mælken eller virksomheden, der indsamler eller forarbejder mælken.
Hygiejneforordningen  

 for animalske fødevarer, bilag III, afs.
IX, kap. 1, del III, nr. 2 Hygiejneforordningen  

 fastsætter endvidere, at hvis den rå mælk ikke overholder kriterierne, skal  

 lederen af fødevarevirksomheden underrette den kompetente myndighed og træffe  

 foranstaltninger til at afhjælpe manglerne.
Hygiejneforordningen  

 for animalske fødevarer, bilag III, afs.
IX, kap. 1, del III, nr. 5 I kontrolforordningen  

 for animalske fødevarer fremgår det, at den kompetente myndighed overvåger  

 den ovenfor nævnte kontrol med kriterier for rå mælk.
Kontrolforordningen  

 for animalske fødevarer, Bilag IV, kap.
II, nr. 1 Det fremgår endvidere,  

 at de mælkeproducerende bedrifter har 3 måneder efter første overskridelse af  

 kriterierne for kimtal og celletal til at bringe forholdene i orden.
I modsat  

 fald skal markedsføringen afbrydes eller underkastes de krav til behandling  

 og anvendelse, som er nødvendige for at beskytte den offentlige sundhed.
Kontrolforordningen  

 for animalske fødevarer, bilag IV, kap.
II, nr. 2 Hygiejnebekendtgørelsen,  

 §§ 9, stk. 3 Hygiejneforordningen  

 for animalske fødevarer og kontrolforordningen for animalske fødevarer giver  

 således brede rammer for udformningen af kontrolordningen.
Formålet hermed er  

 at muliggøre, at medlemsstaterne kan videreføre eksisterende  

 mælkekontrolordninger i de enkelte lande.
På denne baggrund  

 videreføres mælkekontrolordningen i Danmark som hidtil, hvilket betyder, at  

 kontrollen fortsat skal etableres som en del af egenkontrollen både hos  

 mælkeproducerende bedrifter og hos virksomheder, der indsamler eller  

 forarbejder mælken.
I Danmark foretager Fødevareregionerne overvågning af  

 kriteriernes overholdelse på baggrund af indberetning af analyseresultater  

 fra branchen.
Kapitel 10 Kontrol med kriterier for rå mælk EU-bestemmelserne  

 nævnt ovenfor er suppleret af nationale bestemmelser om kriterier for rå mælk  

 og kontrollen hermed i hygiejnebekendtgørelsen.
Hygiejnebekendtgørelsen,  

 §§ 9-11 Reglerne om kriterier  

 for rå mælk og kontrollen hermed omfatter mælk fra alle bedrifter med  

 mælkeproducerende husdyr.
 Mælkekvaliteten fra  

 hver enkelt mælkeproducerende bedrift overvåges via bedriftens og  

 virksomhedens  

 egenkontrol bl.a. ved udtagning og analyse af prøver af tankmælken.
Virksomhedens egenkontrol Det fremgår af  

 hygiejnebekendtgørelsen, at virksomheder, der indsamler eller forarbejder  

 mælk, skal udtage ugentlige prøver ved indsamling af mælk fra hver enkelt  

 mælkeproducerende bedrift med henblik på overvågning af kriterierne samt at  

 sikre, at der ikke indsamles mælk fra bedrifter, der ikke opfylder  

 kriterierne.
Hygiejnebekendtgørelsen,  

 § 9 og 11 Virksomheden bør benytte resultaterne fra overvågningen til styring af  

 mælkeindsamling hos leverandører.
Virksomheden bør i egenkontrollen have en  

 procedure for overvågning af mælkekvalitet herunder beskrive hvordan  

 virksomheden sikrer, at mælken ikke indsamles fra bedrifter, der overskrider  

 kriterierne for rå mælk, og at fødevareregionen har adgang til samtlige  

 resultater samt modtager indberetninger om overskridelser af kriterierne.  

 Anbefaling til sådanne procedurer fremgår af branchekoden for egenkontrol i  

 mejerier.
 Virksomheder og transportenheder, der indsamler mælk,  

 betragtes som selvstændige  

 fødevarevirksomheder, og skal derfor bl.a. have selvstændige  

 egenkontrolprogrammer, med mindre de indgår som en del af  

 forarbejdningsvirksomhedens.  

 Under alle omstændigheder skal transportaktiviteten være omfattet af et  

 egenkontrolprogram, som godt kan være forarbejdningsvirksomhedens.
Bedriftens egenkontrol Den mælkeproducerende  

 bedrift har ansvaret for at sikre god mælkekvalitet herunder overholdelse af  

 kriterierne for rå mælk.
Ved egenkontrol udført efter procedurer for god  

 hygiejnepraksis i bedriften kan der gøres meget for at forebygge problemer  

 med mælkekvaliteten.
Bedriftens overvågning af celletal, kimtal,  

 lægemiddelrester og sygdomsfremkaldende mikroorganismer giver bl.a. en  

 indikation  

 af, om procedurerne er tilstrækkelige til at give den nødvendige  

 kvalitetssikring.
Hygiejnebekendtgørelsen,  

 § 9, stk. 1 Ved konstaterede afvigelser skal bedriften iværksætte tiltag, der retter  

 op på forholdet og forebygger eventuelle kommende kvalitetssvigt.
Det er  

 lederen af bedriftens ansvar at sikre, at der ikke markedsføres mælk fra  

 besætningen,  

 hvis kriterierne for rå mælk fortsat er overskredet efter  

 3-måneddersperioden.
Hygiejnebekendtgørelsen,  

 § 9, stk. 2 og 3 Mejeriforeningen og kvalitetsrådgiverne overvåger løbende mælkekvaliteten  

 fra den enkelte mælkeproducerende bedrift for at vurdere behovet for  

 kvalitetsrådgivning.
I branchekoden er der fastsat kriterier for, hvornår en  

 kvalitetsrådgiver i forbindelse med svigt i mælkekvaliteten kontakter  

 bedriften enten telefonisk eller ved besøg.
Gårdmejerier På gårdmejerier vil  

 det ofte være den samme person, der optræder som ejer af både bedriften og  

 virksomheden.
Selvom virksomhedens ansvar for overvågning af leverandørmælken  

 ikke adskiller sig fra, hvad der er gældende for andre bedrifter og  

 virksomheder, kan det give visse problemer.
Eksempelvis skal ejeren i praksis  

 stoppe sin egen levering af mælk til eget mejeri i tilfælde af overskridelse  

 af kriterierne.
Fødevarestyrelsen  

 anbefaler derfor, at fødevareregionen har ekstra opmærksomhed rettet mod  

 gårdmejerier, særligt hvis virksomheden ikke anvender databasen til  

 afrapportering  

 af analyseresultater, eller hvis bedriften ikke benytter branchekoden for  

 egenkontrol i mælkeleverende besætninger.
I bedrifter tilknyttet disse  

 gårdmejerier er kravet til egenkontrollen ofte større, og der skal eventuelt  

 føres hyppigere kontrolbesøg.
Kapitel 12 Offentlig kontrol Fødevareregionen fører  

 kontrol med egenkontrol med overvågning af kriterierne for rå mælk i  

 mælkeproducerende  

 bedrifter og hos virksomheder, der indsamler og forarbejder mælk.
Instruks til fødevareregionen Fødevareregionens  

 kontrol med kriterierne for rå mælk foretages bl.a. på baggrund af  

 resultaterne fra virksomhedernes overvågning og indberetning af  

 overskridelser  

 af kriterierne for rå mælk.
Kontrolforordningen  

 for animalske fødevarer, bilag IV, kap.
II, nr. 1 Fødevareregionen skal  

 følge op på indberetningerne som beskrevet i afsnittene nedenfor.
Den offentlige kontrol  

 med kriterier for rå mælk skal både rettes mod den mælkeproducerende bedrift  

 og mod virksomheden, der indsamler eller forarbejder mælken.
Det vil derfor  

 være nødvendigt at etablere et samarbejde mellem fødevareregionerne med  

 henblik på kontrol med overholdelse af kriterierne for rå mælk.
I afsnit  

 8.5.1 beskrives hvorledes fødevareregionerne skal orientere hinanden om  

 mælkeproducerende bedrifter, der overskrider kriterierne.
 Afsnittene nedenfor  

 beskriver detaljerne i samspillet mellem egenkontrollen i mælkeproducerende  

 bedrifter og virksomheder, der indsamler eller forarbejder mælk, samt  

 myndighedskontrollen.
Kapitel 13 Ordinære stikprøver Virksomheder, der  

 indsamler eller forarbejder mælk, skal have procedurer, der sikrer, at der  

 udtages repræsentative, ordinære stikprøver af mælk ved indsamling hos den  

 enkelte  

 mælkeproducerende bedrift.
Hygiejneforordningen  

 for animalske fødevarer, bilag III, afs.
IX, kap. 1, del III, nr. 2 Hygiejnebekendtgørelsen,  

 § 11, stk. 1 og bilag 2 Fødevareregionen kan i  

 særlige tilfælde tillade, at prøverne i stedet udtages af den  

 mælkeproducerende  

 bedrift.
Dette kan f.eks. være relevant ved udtagning af prøver af mælk fra  

 bedrifter med andre dyr end køer eller fra bedrifter, der leverer mælk til  

 eget gårdmejeri.
Hygiejnebekendtgørelsen,  

 § 11, stk. 4 De ordinære stikprøver  

 udtages ugentligt.
Prøverne analyseres for celletal, kimtal og  

 lægemiddelrester efter frekvenserne fastsat i hygiejnebekendtgørelsen eller  

 efter frekvenser som fastsat i virksomhedens egenkontrolprogram.
Frekvenserne  

 i egenkontrolprogrammerne kan ikke være sjældnere end minimumsfrekvenserne i  

 hygiejnebekendtgørelsen.
Hygiejnebekendtgørelsen,  

 § 11, stk. 1, og bilag 2, nr. 2 De ordinære stikprøver  

 skal være repræsentative for den leverede mælkemængde, og de udtages på  

 tankniveau i den enkelte besætning.
 Det er kun  

 resultaterne fra de repræsentative, ordinære stikprøver udtaget i forbindelse  

 med virksomhedernes overvågning af mælkekvalitet, der må indgå i beregning af  

 geometriske gennemsnit for celletal og kimtal.
 Virksomheder, der indsamler  

 eller forarbejder mælk, skal sikre, at prøverne analyseres på et laboratorium  

 godkendt af Fødevarestyrelsen.
Hygiejnebekendtgørelsen  

 bilag 2, nr. 2 Øvrige prøver  

 betragtes som egenkontrolprøver, der skal følges op på i virksomhedens og i  

 bedriftens egenkontrol.
Fødevareregionen skal kun underrettes om resultater  

 af disse egenkontrolprøver, hvis der er fare for menneskers sundhed.  

 Virksomheder, der indsamler eller forarbejder mælk, skal dog altid underrette  

 fødevareregionen ved fund af lægemiddelrester over grænseværdierne.
Virksomheder, der  

 indsamler eller forarbejder mælk, har endvidere ansvaret for, at de personer,  

 der udtager prøverne (for eksempel tankvognschauffører), har modtaget særlig  

 instruktion om korrekt prøveudtagning.
I branchekoden for egenkontrol i  

 mejerier findes et forslag til en procedure for udtagning, opbevaring og  

 indsendelse af mælkeprøver.
Hygiejnebekendtgørelsen,  

 bilag 2, nr. 1 Branchekoden for  

 egenkontrol i mejerier I besætninger, der  

 markedsfører mælk fra får og geder, og hvor der indsamles mælk sjældnere end  

 én gang om ugen, skal virksomheden, der indsamler eller forarbejder mælken,  

 sikre, at der udtages en ordinær prøve af hver leverance.
Når det er muligt,  

 skal prøverne udtages af den kølede mælk enten lige inden indfrysning eller  

 indsamling.
I de tilfælde, hvor det er umuligt at udtage prøverne inden  

 indfrysning, for eksempel på grund af manglende udstyr til nedkøling af mælk  

 i bedriften, kan prøverne i stedet udtages på virksomheden lige efter  

 optøning.
Virksomheden, der forarbejder mælken, skal sikre, at mælk fra disse  

 leverandører optøs separat af hensyn til prøveudtagningen.
Hvis hele  

 leverancen af indfrossen mælk ikke optøs samtidig, skal der udtages en  

 ordinære  

 prøve af hver af de optøede delmængder.
Hygiejnebekendtgørelsen,  

 § 11, stk. 2 Kapitel 14 Prøveresultater og indberetning Virksomheden skal  

 fremsende samtlige analyseresultater til den mælkeproducerende bedrift, idet  

 bedriften er ansvarlig for overholdelse af kriterierne og benytter  

 resultaterne  

 til overvågning heraf.
Virksomheden skal ligeledes sikre, at  

 analyseresultaterne for celletal og kimtal er beregnet som geometriske  

 gennemsnit.
Virksomheden skal  

 sikre, at samtlige analyseresultater fra overvågningen stilles til rådighed  

 for fødevareregionen, idet de benyttes i fødevareregionens kontrol med  

 mælkeproducerende  

 bedrifter.
De fleste virksomheder afrapporterer analyseresultaterne i en  

 database, der er tilgængelig for fødevareregionen.
Databasen benyttes  

 endvidere  

 af kvalitetsrådgiveren til overvågning af kriterierne for rå mælk hos den  

 enkelte leverandør med henblik på vurdering af behov for rådgivning.
Hygiejnebekendtgørelsen,  

 § 12, stk. 3 Virksomheder, der ikke  

 benytter databasen, skal på anden måde sikre, at samtlige resultater er til  

 rådighed for fødevareregionen for eksempel ved indsendelse hver uge.
 Virksomheden skal  

 ugentligt indberette analyseresultater fra mælkeproducerende bedrifter, hvis  

 mælk ikke overholder kriterierne for celletal og kimtal.
Hygiejneforordningen  

 for animalske fødevarer, bilag III, afs.
IX, kap. 1, del III, nr. 5 Indberetning af  

 overskridelser af celletal og kimtal sker normalt automatisk ved indsendelse  

 af ugentlige lister til fødevareregionen.
Overskridelser fremgår tydeligt af  

 listerne ved markering af leverandørnummer på bedriften i regionen.
 Fødevareregionen  

 foretager den nødvendige opfølgning på overtrædelser bl.a. på baggrund af  

 indberetningerne, og derfor skal det klart fremgå af listerne i hvilken uge  

 efter første overskridelse af celletal og kimtal, bedriften befinder sig samt  

 hvilken virksomhed, bedriften er tilknyttet.
Virksomheden skal  

 endvidere indberette til fødevareregionen, når en mælkeproducerende bedrift  

 får mulighed for at markedsføre mælk på særlige vilkår under skærpet  

 overvågning samt ved afbrydelse og genoptagelse af leverancer i perioden med  

 skærpet overvågning.
Oplysningerne vil ligeledes fremgå af ugelisterne, og  

 indberetningen skal altid indeholde dokumentation i form af analyseresultater  

 og datoer.
Hygiejnebekendtgørelsen,  

 § 10, stk. 4 Fund af lægemiddelrester  

 skal straks indberettes, og disse indberettes særskilt.
Overskridelser af det  

 mikrobiologiske kriterium for E. coli, som medfører, at den mælkeproducerende  

 bedrift ikke må leverer mælk direkte til den endelige forbruger, skal straks  

 indberettes til fødevareregionen Virksomheder, der  

 indsamler anden mælk end komælk, skal kun indberette analyseresultater for  

 kimtal, lægemiddelrester og E. coli, idet der kun er fastsat kriterier for  

 disse parametre.
Kapitel 15 Overskridelse af kriterier for celletal og  

 kimtal i mælk Virksomheden har ansvaret for at sikre, at ordinære stikprøver af mælk  

 til bestemmelse af kimtal analyseres mindst 1 gang for hver 2 uger, og at  

 ordinære stikprøver til bestemmelse af celletal analyseres mindst 1 gang for  

 hver 4 uger.
Hygiejnebekendtgørelsen,  

 § 11, stk. 1 og bilag 2, nr. 2 Efter første  

 konstaterede overskridelse har den mælkeproducerende bedrift 3 måneder til at  

 nedbringe kimtallet eller celletallet så kriteriet igen overholdes.
Hvis  

 dette ikke sker, skal bedriften afbryde markedsføring, og virksomheden skal  

 afbryde indsamling, indtil kriteriet igen er overholdt, eller indtil  

 bedriften  

 kan markedsføre mælk på særlige vilkår under skærpet overvågning.
Hygiejnebekendtgørelsen,  

 § 9, stk. 3 I perioder, hvor markedsføring  

 af mælk fra en bedrift er afbrudt, skal virksomheden foranledige, at der  

 alligevel udtages ordinære mælkeprøver.
Hygiejnebekendtgørelsen,  

 bilag 2, nr. 3 Både mælkeproducerende  

 bedrifter og virksomheder, der indsamler eller forarbejder mælk, er ansvarlig  

 for at træffe de nødvendige foranstaltninger ved overskridelser.
Hygiejnebekendtgørelsen,  

 § 9, stk. 2 Hygiejneforordningen  

 for animalske fødevarer, bilag III, afs.
IX, kap. 1, del III, nr. 5 Det er virksomhedens  

 ansvar løbende at overvåge resultaterne for kimtal og celletal i mælken fra  

 den enkelte mælkeproducerende bedrift.
Udtagning af prøver til analyse,  

 overvågning af analyseresultater og opfølgning på overskridelser skal  

 beskrives i virksomhedens egenkontrolprogram.
Det er den mælkeproducerende  

 bedrifts ansvar at iværksætte de nødvendige tiltag i bedriften allerede ved  

 den første overskridelse af kriterierne.
Bedriften har 3 måneder til at  

 afhjælpe manglerne evt. ved brug af kvalitetsrådgivning eller ved henvendelse  

 til en praktiserende dyrlæge med henblik på rådgivning.
Bedriften skal, evt.  

 bistået af en kvalitetsrådgiver, som en del af egenkontrollen notere hvilke  

 tiltag, der konkret er iværksat i forbindelse med overskridelse af  

 kriterierne.
Det er bedriftens ansvar at sikre, at markedsføring afbrydes,  

 hvis kriterierne stadig er overskredet 3 måneder efter første overskridelse.
Fødevareregionen skal  

 fremsende et brev (gengivet i bilag 2) til den mælkeproducerende bedrift i 9.  

 uge efter første overskridelse, hvis det geometriske gennemsnit ikke er bragt  

 i orden inden da.
Det fremgår af ugelisten, i hvilken uge den enkelte  

 mælkeproducerende bedrift befinder sig.
Brevet er en varsling om, at  

 fødevareregionen vil udføre et ekstraordinært kontrolbesøg i bedriften, hvis  

 analyseresultaterne viser, at celletallet eller kimtallet forsat er for højt  

 efter den dato, hvor de 3 måneder er gået.
Dato for kontrolbesøget skal  

 angives i brevet.
Brevet indeholder desuden information til bedriften om  

 reglerne  

 for markedsføring af mælk  

.
Instruks til fødevareregionen Afbrudt  

 markedsføring/indsamling Den mælkeproducerende  

 bedrift og den virksomhed, der indsamler eller forarbejder mælken, skal  

 afbryde hhv. markedsføring og indsamling af mælk fra den dato, hvor 3  

 måneders perioden udløber.
Indtil kriterierne igen er opfyldt, er  

 markedsføring og indsamling af mælk fra bedriften forbudt, medmindre mælken  

 markedsføres under skærpet overvågning.
Mælken må ikke markedsføres og  

 indsamles i udelukkelsesperioden; dvs. fra den dato angivet ovenfor indtil en  

 prøve viser, at kriterierne overholdes.
Mælken, hvoraf prøven udtages, skal  

 kasseres.
Derfor vil der altid skulle kasseres mælk fra mindst 1 malkning,  

 nemlig den hvoraf prøven udtages.
Hygiejnebekendtgørelsen,  

 § 9, stk. 3, og § 10 Hygiejneforordningen  

 for animalske fødevarer, bilag III, afs.
IX, kap. 1, del III, nr. 5 Virksomheden skal  

 således have procedurer, der sikrer, at der ikke indsamles mælk fra  

 bedriften, og at den transportvirksomhed, der indsamler mælk fra bedriften,  

 er informeret herom.
Virksomheden bør orientere bedriften om, at indsamlingen  

 afbrydes/indstilles.
Fødevareregionen skal  

 kontrollere, at der i virksomhedens egenkontrolprogram er procedurer, der  

 sikrer mælkeovervågningen.
Procedurerne skal bl.a. sikre, at der ikke  

 indsamles mælk fra bedrifter, hvor mælken ikke overholder kriterierne.  

 Fødevareregionen skal følge op på konkrete sager om afbrudt indsamling for at  

 kontrollere, at procedurerne overholdes, og at indsamling af mælk afbrydes  

 f.eks. ved stikprøvevis kontrol med indvejede mængder fra de pågældende  

 mælkeproducerende bedrifter i de pågældende perioder med markedsføringsstop.
Instruks til fødevareregionen Den mælkeproducerende  

 bedrift skal ligeledes have procedurer, der sikrer, at mælken ikke  

 markedsføres.
Fødevareregionen skal  

 senest 3 uger efter afbrudt markedsføring foretage et ekstraordinært  

 kontrolbesøg i bedriften.
Kontrolbesøget er varslet med det brev, som  

 fødevareregionen  

 sender i uge 9. Ved kontrolbesøget skal fødevareregionen ved inspektion og  

 gennemgang af egenkontrollen kontrollere, at bedriften har iværksat  

 foranstaltninger,  

 der afhjælper manglerne (bl.a. ved gennemgang af besøgsrapporter fra  

 kvalitetsrådgiveren).
Instruks til fødevareregionen Fødevareregionen skal  

 endvidere kontrollere, at bedriften har iværksat tiltag, der sikrer, at  

 mælken ikke markedsføres i perioden, hvor det er forbudt.
Dette kan f.eks.  

 gøres ved at spørge til, hvilke tiltag der er foretaget for at få nedbragt  

 celletallet og ved at bede om at se dokumentation for leverede mængder.
Det  

 kan være vigtigt at få forklaret udsving i mængderne.
Regionen kan endvidere  

 oplyse om, at der foretages kontrol med leverede mængder på mejeriet.
Hvis det konstateres,  

 at der på trods af for højt celle- eller kimtal er markedsført mælk, skal  

 fødevareregionen følge sagen op med en sanktion.
Opfølgningen skal ske i  

 overensstemmelse  

 med Kontrolvejledningens kapitel 5, og den skal altid bero på en konkret  

 vurdering.
 Fødevareregionens  

 opfølgning på overskridelser, der fører til afbrudt markedsføring og  

 indsamling,  

 skal således både rettes mod bedriften og mod virksomheden.
Kontrolrapporten fra  

 det ekstraordinære kontrolbesøg i bedrifter, der markedsfører mælk til en  

 virksomhed i en anden fødevareregion, skal sendes i kopi til den  

 fødevareregionen  

 eller kontrolafdeling, hvor denne virksomhed er hjemhørende.
Fødevareregionen  

 skal bruge oplysningen i forbindelse med de ordinære kontrolbesøg i  

 virksomheden,  

 hvor regionen skal følge op på enkeltsager og på virksomhedens egenkontrol  

 med styring af leverandørmælk.
Konstaterer fødevareregionen,  

 at der er markedsført og indsamlet mælk fra bedrifter, der ikke overholder  

 gældende  

 lovgivning om mælkekvalitet, udstedes en administrativ bøde både til  

 bedriften  

 og mejeriet.
Bøden kan eventuelt følges op med et påbud om forbedret  

 egenkontrol,  

 hvis det er nødvendigt.
I tilfælde hvor bedriften og virksomheden hører til i  

 forskellige fødevareregionerne eller kontrolafdelinger, skal regionerne  

 orientere hinanden om eventuelle afgørelse ved konstaterede overtrædelser i  

 forbindelse med overskridelser af kriterierne for rå mælk.
Genoptagelse af  

 markedsføring og indsamling Den mælkeproducerende  

 bedrift må ikke markedsføre mælk, før kriteriet for celletal eller kimtal  

 igen er overholdt.
Hygiejnebekendtgørelsen,  

 § 9, stk. 3 Mælkeproducerende  

 bedrifter med kvægbesætninger, hvorfra komælken ikke overholder kriterierne,  

 kan dog i en periode på 60 dage markedsføre komælk på særlige vilkår under  

 skærpet overvågning.
Hygiejnebekendtgørelsen,  

 § 10 Virksomheden kan først  

 genoptage indsamling af mælk på almindelige vilkår, når resultater fra de  

 ordinære stikprøver viser, at kimtal eller celletal i mælken fra besætningen  

 overholder kriteriet.
Hygiejnebekendtgørelsen,  

 § 9, stk. 3 Skærpet overvågning i  

 prøveperiode På trods af  

 overskredne kriterier for celletal eller kimtal har mælkeproducerende  

 bedrifter med kvægbesætninger en mulighed for at markedsføre komælk på  

 særlige vilkår i en periode på op til 60 dage under skærpet overvågning  

 (herefter prøveperiode).
Hygiejnebekendtgørelsen,  

 § 10 Den skærpede overvågning  

 af mælken herunder de særlige vilkår for markedsføringen omfatter kun det  

 kriterium, der er overskredet.
I prøveperioden overvåges det overskredne  

 kriterium på baggrund af enkeltresultater, idet det geometriske gennemsnit er  

 overskredet.
Almindeligvis er der tale om, at enten celletallet eller  

 kimtallet er under skærpet overvågning, og det kriterium, der ikke er  

 overskredet, overvåges på almindelige vilkår ved brug af gennemsnittet.
 På samme måde som ved  

 markedsføring på almindelige vilkår, har virksomheden ansvaret for at  

 foretage ugentlig udtagning af repræsentative, ordinære prøver i forbindelse  

 med den skærpede overvågning af mælken.
Hygiejnebekendtgørelsen,  

 § 11, stk. 1 Under skærpet  

 overvågning i prøveperioden skal prøverne analyseres ugentligt for det  

 overskredne kriterium.
Hygiejnebekendtgørelsen,  

 bilag 2, nr. 2 Virksomheden skal i  

 egenkontrolprogrammet have procedurer, der sikrer, at der kun indsamles mælk  

 hos mælkeproducerende bedrifter, der overholder de særlige vilkår for  

 markedsføring i en prøveperiode under skærpet overvågning.
Betingelsen for at  

 indgå i en prøveperiode er, at bedriften kan dokumentere, at mælkekvaliteten  

 fra besætningen overholder kravene.
Dette dokumenteres ved, at celletallet  

 eller kimtallet i en repræsentativ enkeltprøve (herefter genåbningsprøve)  

 overholder grænserne på henholdsvis 400.000 celler/ml eller 100.000 kim/ml  

 afhængigt af hvilket kriterium, der er under skærpet overvågning.
Hygiejnebekendtgørelsen,  

 § 10, stk. 1 Genåbningsprøven skal  

 være udtaget efter datoen for markedsføringsstoppet, og kan udtages enten som  

 en ordinær stikprøve eller som en ekstraprøve.
Virksomheden skal fremsende  

 analyseresultatet for genåbningsprøven til fødevareregionen.
Hygiejnebekendtgørelsen,  

 § 10, stk. 4 De særlige vilkår i prøveperioden  

 indebærer, at samtlige enkeltresultater for enten celletal eller kimtal skal  

 overholde grænserne på henholdsvis 400.000 celler/ml eller 100.000 kim/ml  

 afhængigt af hvilket kriterium, der er under skærpet overvågning.
Hygiejnebekendtgørelsen,  

 § 10, stk. 2 Virksomheden har  

 ansvaret for at sikre, at genåbningsprøven og alle øvrige ordinære prøver i  

 prøveperioden udtages og analyseres efter de retningslinjer, der gælder for  

 de ordinære prøver, samt at det overskredne kriterium analyseres ugentligt.
Hygiejnebekendtgørelsen,  

 § 11, stk. 1 Prøveperioden kan  

 højst vare 60 dage regnet fra datoen, hvor genåbningsprøven er udtaget.
Hygiejnebekendtgørelsen,  

 § 10, stk. 3 Hvis et enkeltresultat  

 for det overskredne kriterium i prøveperioden overstiger værdien på  

 henholdsvis 400.000 celler/ml eller 100.000 kim/ml skal virksomheden  

 øjeblikkeligt  

 afbryde indsamling af mælk, og bedriften skal øjeblikkeligt afbryde  

 markedsføringen.
Bedriften kan komme tilbage i prøveperioden ved udtagning af  

 en ny genåbningsprøve, men prøveperioden forlænges ikke, dvs. stadig højst 60  

 dage fra første genåbningsprøve.
Hygiejnebekendtgørelsen,  

 § 10, stk. 2 Virksomheden skal  

 underrette fødevareregionen om analyseresultater for overskridelser og  

 fornyede genåbningsprøver i prøveperioden.
Hygiejnebekendtgørelsen,  

 § 10, stk. 4 Skærpet overvågning i  

 en prøveperioden kan afsluttes før de 60 dage er gået, hvis kriterierne for  

 det geometriske gennemsnit for kimtal eller celletal igen er overholdt.
Hygiejnebekendtgørelsen,  

 § 9, stk. 1, og § 10, stk. 3 Resultaterne fra de  

 ordinære stikprøver udtaget i prøveperioden indgår i beregning af det  

 geometriske gennemsnit.
Resultaterne fra genåbningsprøver indgår kun i  

 beregning  

 af det geometriske gennemsnit, hvis prøven er udtaget som en ordinær prøve.
Er kriteriet stadig  

 ikke overholdt efter 60 dages prøveperiode, må bedriften ikke markedsføre  

 mælk, og virksomheden må ikke indsamle mælk.
Mælk kan først markedsføres og  

 indsamles igen, når det geometriske gennemsnit for det overskredne kriterium  

 er overholdt.
Kapitel 16 Kontrol med lægemiddelrester Virksomheden har  

 ansvar for at sikre, at ordinære stikprøver til bestemmelse af  

 lægemiddelrester analyseres 1 gang i løbet af en periode på 4 uger Hygiejnebekendtgørelsen,  

 § 11, stk. 1, og bilag 2, nr. 2 Ved fund af  

 lægemiddelrester over grænseværdierne skal virksomheden sikre, at der i de  

 efterfølgende 4 uger analyseres 1 prøve pr. uge.
Hygiejnebekendtgørelsen,  

 bilag 2, nr. 4 Ved fund af  

 lægemiddelrester over grænseværdien skal fødevareregionen foretage et  

 ekstraordinært kontrolbesøg i den mælkeproducerende bedrift.
Instruks til fødevareregionen Ved gentagne  

 overskridelser af grænseværdier skal fødevareregionerne udføre øget offentlig  

 kontrol i overensstemmelse med lægemiddelbekendtgørelsen og vejledning om  

 kontrol med lægemidler til dyr og restindhold heraf i fødevarer.
Se samme  

 regelsæt vedrørende opfølgning på fund af ulovlige stoffer.
 Se generelt om regler  

 for anvendelse af og opfølgning på fund af rester af veterinære lægemidler i  

 vejledning om kontrol med lægemidler til dyr og restindhold heraf i  

 fødevarer.
Vejledning om kontrol  

 med lægemidler til dyr og restindhold heraf i fødevarer Kapitel 17 Kontrol med sygdomsfremkaldende mikroorganismer Hvis den  

 mælkeproducerende bedrift leverer mælk direkte til den endelige forbruger, er  

 det bedriftens ansvar, at udtage de lovpligtige undersøgelser for E. coli.
Hygiejnebekendtgørelsen,  

 § 5, stk. 4-7 og bilag 1 Prøverne skal udtages  

 fra mælketanken efter afkøling af mælken mindst en gang om måneden.  

 Prøvestørrelsen skal være mindst 100 ml.
Prøven skal udtages i et egnet  

 prøveglas og opbevares på køl indtil forsendelse.  

 Prøven skal hurtigst muligt efter  

 prøveudtagning indsendes til det analyserende laboratorium.
 Prøverne kan udtages  

 og analyseres af den virksomhed, som indsamler mælken, eller bedriften kan  

 vælge selv at udtage prøven og sende den til et  

 laboratorium, der er akkrediteret til at  

 foretage analyse for E. coli.
Hvis bedriften  

 konstaterer overskridelser af det mikrobiologiske kriterium for  

 E. coli, skal markedsføring af mælk direkte  

 til den endelige forbruger indstilles, indtil en ny prøve viser et  

 tilfredsstillende resultat.
Denne nye prøve behøver ikke at afvente den næste  

 rutinemæssige prøveudtagning.
Der er i  

 bestemmelserne på særlige vilkår indføjet en mulighed for, at bedriften kan  

 fortsætte levering, hvis én enkelt prøve viser et resultat over 10 men under  

 100 E. coli pr. ml.
Betingelsen herfor er, at de foregående 6 undersøgelser  

 har vist tilfredsstillende resultater, dvs. under 10 E. coli pr. ml.
Der ud  

 over skal bedriften sikre, at der inden én uge efter modtagelse af det  

 utilfredsstillende resultat foretages en ny undersøgelse.
 Hvis der opstår  

 mistanke om, at mælken kan indeholde andre specifikke sygdomsfremkaldende  

 bakterier  

 eller virus, enten som følge af sygdom i besætningen eller fra klager fra  

 aftagere af produktet, skal bedriften på eget initiativ foranledige en  

 undersøgelse af mælken for relevante sygdomsfremkaldende bakterier eller  

 virus.
Afsnit X Dokumentation af egenkontrollen Mælkeproducerende  

 bedrifter skal dokumentere egenkontrollens gennemførelse og resultater.  

 Bedriften opnår herved et overblik over afvigelser i produktionen og  

 hyppigheden  

 af fejl, så det bliver muligt at rette fejl, mens de endnu er af mindre  

 betydning.
Hygiejneforordningen,  

 bilag 1, del A, III Andre personer såsom  

 kvalitetsrådgivere, dyrlæger og konsulenter kan hjælpe den mælkeproducerende  

 bedrift med at føre dokumentationen.
 Dokumentation af  

 egenkontrol i bedriften skal som minimum omfatte følgende:
   

 	  

 Analyseresultater fra overvågning af mælkekvalitet og  

 sygdomsfremkaldende mikroorganismer.
   

 	  

 Tilbageholdelsessedler og optegnelser over anvendelse af  

 lægemidler.
   

 	  

 Analyseresultater for vandkvalitet, når vandet kommer fra egen  

 boring.
   

 	  

 Besøgsrapporter m.v. fra kvalitetsrådgiveren.
 Endvidere bør der i  

 egenkontrollen foreligge dokumentation for de tiltag, der er iværksat ved  

 afvigelser, evt. udført som fejlrapporter eller notater på besøgsrapporten.  

 Breve fra virksomheden vedr. overvågning af mælkekvalitet kan ligeledes være  

 nyttig dokumentation af egenkontrollen.
Virksomheder, der  

 indsamler eller forarbejder mælk, skal i egenkontrolprogrammet have  

 dokumentation for overvågning af leverandørmælk.
Det skal være muligt for  

 fødevareregionen at kontrollere, at virksomheden ikke har indsamlet mælk i  

 bedrifter, der overskrider kriterierne for rå mælk.
 Dokumentationen skal  

 opbevares på en samlet og overskuelig måde.
Opbevaring af  

 dokumentation kan foregå elektronisk.
Analyseresultater fra  

 mælkeovervågningen og overvågning af sygdomsfremkaldende mikroorganismer skal  

 opbevares i mindst 2 år Afsnit XI Offentlig kontrol Kontrol med  

 mælkeproducerende bedrifter følger de generelle kontrol- og  

 sagsopfølgningsprincipper i kontrolvejledningens afsnit 3 og 5.
Instruks til fødevareregionen Den offentlige kontrol  

 med mælkeproducerende bedrifter foretages af fødevareregionerne ved ordinære  

 og ekstraordinære kontrolbesøg.
Ordinære kontrolbesøg skal udføres efter  

 frekvenser fastsat af Fødevarestyrelsen.
Auditfrekvensvejledningen Det er nødvendigt, at  

 fødevareregionen ved, om den enkelte mælkeproducerende bedrift benytter sig  

 af branchens kvalitetsrådgivning i egenkontrollen, da det har betydning for  

 frekvensen for kontrolbesøgene.
Efter aftale orienterer Mejeriforeningen  

 Fødevarestyrelsen om mælkeproducerende bedrifter med kvægbesætninger, der  

 ikke benytter kvalitetsrådgivning.
 Mælkeproducerende  

 bedrifter, der producerer anden mælk end komælk, er ikke omfattet af  

 branchens kvalitetsrådgivning.
Ordinære kontrolbesøg  

 i mælkeproducerende bedrifter, der ikke benytter branchekode, skal udføres  

 hvert 3. år.
Dette vil især være aktuelt for bedrifter, der producerer anden  

 mælk end komælk og for bedrifter, der er tilknyttet små gårdmejerier.
Kapitel 18 Ordinære kontrolbesøg Ordinære kontrolbesøg  

 omfatter inspektion af bedriften samt gennemgang af egenkontrollen.  

 Fødevareregionens gennemgang af egenkontrol vil ofte være baseret på dialog  

 med lederen af bedriften, idet der ikke som udgangspunkt ikke er krav om  

 skriftlige egenkontrolprocedurer, når bedriften følger branchekoden og  

 benytter kvalitetsrådgivning.
Ved fødevareregionens gennemgang skal bedriften  

 fremvise den nødvendige dokumentation.
Instruks til fødevareregionen De ordinære kontrolbesøg  

 kan med fordel ske samtidigt med andre kontrolopgaver i besætningen, for  

 eksempel dyrevelfærd og medicin, og det er nødvendigt for gennemførelsen af  

 et tilstrækkeligt grundigt kontrolbesøg, at lederen af bedriften er tilstede.  

 Det giver yderligere mulighed for at komme i dybden med særlige områder, hvis  

 lederen af bedriften har forberedt besøget med dokumentation m.v.  

 Kontrolbesøget bør udsættes, hvis den ansvarlige for egenkontrollen ikke er  

 til stede.
 Ordinære kontrolbesøg  

 i mælkeproducerende bedrifter skal foretages snarest muligt efter  

 registrering af nye bedrifter eller ved ejerskifte og sammenlægning af  

 besætninger.  

 Det er vigtigt, at fødevareregionen på et tidligt tidspunkt vejleder om og  

 kontrollerer fødevarelovgivningens overholdelse.
I forbindelse med  

 forberedelse af ordinære kontrolbesøg bør fødevareregionen orientere sig om  

 de seneste resultater fra overvågningen af mælkekvaliteten for eksempel ved  

 brug af databasen.
Herved kan regionen evt. konstatere særlige  

 indsatsområder, der bør fokuseres på ved kontrolbesøget.
Det er også en  

 mulighed at kontakte kvalitetsrådgiveren i området, idet denne evt. kan komme  

 med oplysninger til brug for kontrolbesøgets planlægning og fremsende  

 relevante besøgsrapporter inden kontrolbesøgets udførelse.
Fødevareregionen skal  

 ved ordinære kontrolbesøg kontrollere, at den mælkeproducerende bedrift  

 overholder fødevarelovgivningen.
Udover inspektion i besætningen er det  

 vigtigt, at fødevareregionen kontrollerer egenkontrollen, herunder om  

 branchens kvalitetsrådgivning og mejeriets mælkeovervågning fungerer som  

 beskrevet i branchekoderne.
Det er bedriften, der er ansvarlig for at  

 fremvise den nødvendig dokumentation for dette.
Ved kontrolbesøget bør  

 fødevareregionen endvidere lægge vægt på vejledning om egenkontrol.
 Ved ordinære  

 kontrolbesøg skal fødevareregionen kontrollere nedenstående områder:
  

 	  

 Stalden og dyrene med særlig fokus på dyrenes sundhedstilstand  

 og anvendelse af veterinære lægemidler   

 	  

 Indretning og udstyr.
   

 	  

 Malkning og behandling af mælk.
   

 	  

 Rengøring, vedligeholdelse og vandkvalitet.
   

 	  

 Egenkontrol herunder overvågning af mælkekvalitet.
 Der kan dog være  

 konkrete omstændigheder, der gør andre ting relevante for kontrollen.
 Fødevareregionens  

 kontrol med bedriftens egenkontrol herunder branchens rådgivnings- og  

 overvågningsordning foretages bl.a. ved gennemgang af dokumentationen  

 (analyseresultater, besøgsrapporter, fejlrapporter, telefonnotater, breve fra  

 mejerierne m.v.). Det skal bl.a. kontrolleres at:
   

 	  

 Bedriften modtager regelmæssige besøg fra kvalitetsrådgiveren  

 (mindst hvert 3. år).
   

 	  

 Bedriften, evt. bistået af kvalitetsrådgiveren, overvåger  

 mælkekvaliteten via analyseresultater fra mejeriets kvalitetsafregning og  

 indstiller markedsføring af mælk ved overskridelse af kriterierne for rå  

 mælk.
  

 	  

 Bedriften iværksætter tiltag, evt. bistået af kvalitetsrådgiveren,  

 til løsning af de afvigelser, som er konstateret ved egenkontrollens  

 gennemførelse   

 	  

 Bedriften fører den nødvendige dokumentation af  

 egenkontrollens gennemførelse.
Kapitel 19 Ekstraordinære kontrolbesøg Ekstraordinære  

 kontrolbesøg udføres efter behov og skal bl.a. foretages som opfølgning på  

 overtrædelser af fødevarelovgivningen konstateret ved det ordinære  

 kontrolbesøg.
Instruks til fødevareregionen Ekstraordinære kontrolbesøg  

 skal ske som opfølgning på:
   

 	  

 Overtrædelser konstateret ved ordinære kontrolbesøg for  

 eksempel dårlig rengøring og vedligeholdelse, manglende egenkontrol, dårlig  

 vandkvalitet.
   

 	  

 Afbrudt markedsføring på grund af overskridelser af kriterier  

 for celletal og kimtal.
   

 	  

 Fund af lægemiddelrester over grænseværdierne.
   

 	  

 Opfølgning på henvendelse om mulige overtrædelser af  

 fødevarelovgivningen, for eksempel fra en kvalitetsrådgiver.
 Fødevareregionen skal  

 foretage et ekstraordinært kontrolbesøg i bedrifter, hvor markedsføring  

 afbrydes på grund af overskridelser af kriterierne for kimtal eller celletal.  

 Ved kontrolbesøget skal fødevareregionen ved inspektion og gennemgang af  

 egenkontrollen kontrollere, at bedriften har iværksat tiltag, der retter op  

 på problemet (bl.a. ved gennemgang af besøgsrapporter fra  

 kvalitetsrådgiveren).
 Fødevareregionen skal  

 endvidere kontrollere, at bedriften har iværksat tiltag, der sikrer, at  

 mælken ikke leveres i perioden, hvor markedsføring og indsamling er afbrudt.
 Hos mælkeproducerende  

 bedrifter, der markedsfører mælk på særlige vilkår under skærpet overvågning,  

 kontrollerer fødevareregionen ved gennemgang af analyseresultater (ugelisten  

 og databasen) og anden dokumentation (for eksempel breve fra mejeriet), at de  

 særlige vilkår er overholdt.
Fødevareregionen skal  

 foretage et ekstraordinært kontrolbesøg ved indberettede fund af  

 lægemiddelrester over grænseværdien.
Ved kontrolbesøget skal fødevareregionen  

 kontrollere egenkontrollen herunder bedriftens dokumentation og optegnelser  

 efter reglerne i bekendtgørelse om lægemidler til dyr.
Fødevareregionen skal  

 foretage et ekstraordinært kontrolbesøg, før der træffes en evt. afgørelse i  

 besætninger, hvor der er mistanke om overtrædelser af fødevarelovgivningen.  

 Eksempelvis kan fødevareregionen ikke træffe afgørelse alene på baggrund af  

 observationer foretaget under et besøg af en kvalitetsrådgiver, en  

 praktiserende dyrlæge eller andre.
Der skal altid foretages en konkret  

 vurdering af forholdene, og regionen kan kun træffe afgørelse på baggrund af  

 egne iagttagelser, herunder af eksisterende dokumentation i bedriftens  

 egenkontrol.
Ved ekstraordinære  

 kontrolbesøg kan fødevareregionen opfordre lederen af bedriften til aktivt at  

 søge kvalitetsrådgivning, hvis det er relevant.
Dette kan også blive en  

 indirekte konsekvens af et påbud om at indføre egenkontrolprocedurer, der  

 sikrer en bedre styring af for eksempel yverhygiejnen.
Regionen kan dog ikke  

 påbyde en bedrift at søge en bestemt rådgivning.
Kapitel 20 Sagsopfølgning Generelt henvises der  

 til Kontrolvejledningens kapitel 5 om sagsopfølgning.
Nedenstående kan derfor  

 ikke stå alene.
Instruks til fødevareregionen I det følgende er  

 opfølgningsmulighederne kort berørt, mens det forvaltningsretlige vedrørende  

 myndighedsudøvelse, dokumentation, bevisbyrde, begrundelse og partshøring  

 ikke er beskrevet.
Juridisk vejledning kan fås hos i Fødevarestyrelsen,  

 Mørkhøj.
Hjemmel til at give  

 påbud og forbud findes i Fødevarelovens § 52, stk. 1, i kombination med den  

 regel, der konkret er overtrådt.
Det er vigtigt, at der altid henvises til  

 begge bestemmelser, og at den overtrådte regel er strafbelagt.
Markedsføringsforbud  

 kan meddeles, når der er fare for menneskers sundhed ved fund af patogene  

 bakterier eller uacceptable hygiejniske forhold.
Det er jævnfør gældende  

 regler forbudt at markedsføre mælk med for højt celle- eller kimtal.
Hvis der  

 alligevel markedsføres mælk, vil det være oplagt at give en administrativ  

 bøde for ikke at have udført egenkontrol.
Påbud vil typisk kunne  

 gives, når de eksisterende egenkontrolprocedurer viser sig at være  

 utilstrækkelige.
Fødevareregionen kan for eksempel påbyde bedriften at  

 indføre procedurer for vedligeholdelse af malkerekvisitter eller påbyde ham  

 at indsende dokumentation for, at vandkvaliteten er i orden.
Hvis der findes  

 egenkontrolprocedurer, som ikke er tilstrækkeligt udførlige eller slet ikke  

 dokumenterede, kan fødevareregionen påbyde bedriften at indsende dækkende  

 skriftlige procedurer for det aktuelle problem.
Når der allerede findes  

 udmærkede egenkontrolprocedurer, som imidlertid ikke er blevet fulgt, er der  

 tale om, at egenkontrollen ikke er udført.
I så fald giver et påbud ingen  

 mening, og fødevareregionen kan i stedet overveje et forbud eller en bøde.
 Administrative bøder  

 virker bagudrettet som straf for en overtrædelse, der allerede er begået.  

 Sagen skal være ukompliceret, reglen skal være entydig, og overtrædelsen skal  

 være klar, for eksempel hvis mælk er markedsført på trods af, at celle- eller  

 kimtal er for høje, eller at der anvendes ikke godkendte desinfektionsmidler.  

 Samtidig skal der være hjemmel til bødestraf og ikke mindst en retspraksis.
Hvis der skal  

 foretages et skøn, for eksempel om indretning og materialevalg i et malkerum  

 er hygiejnisk forsvarligt, er overtrædelsen ikke nødvendigvis klar, og  

 fødevareregionen  

 skal overveje et påbud, før regionen vælger at udstede en bøde.
Hvis et påbud  

 om etablering af egenkontrolprocedurer, fremsendelse af dokumentation e.l.  

 ikke bliver fulgt, kan næste skridt være en administrativ bøde.
Disse bøder  

 sidestilles normalt med bøder for ikke at overholde et vilkår.
Den retspraksis, der  

 er nødvendig for at kunne udstede en administrativ bøde, er sammenfattet i  

 fødevareafdelingens bødekatalog.
Det er vigtigt, at fødevareregionen  

 konsulterer  

 bødekataloget, hver gang regionen overvejer at give en administrativ bøde.
 Politianmeldelser  

 foretages, når administrative bøder ikke bliver vedtaget.
 Politianmeldelser  

 foretages endvidere, hvis der ikke findes en administrativ bødepraksis, hvis  

 sagen er principiel, eller hvis politiet for eksempel skal inddrages i  

 efterforskningen.
Fødevarestyrelsen, den 23. december  

 2005 Karin Breck /Vibeke Højbjerg Bilag 1 Brev om orientering af regler og varsling af  

 ekstraordinært kontrolbesøg.
(Eksemplet er vist med overskridelse af kriteriet for celletal) Primærproducent  

 	  

 Den  

 xx.xx.xx med overskridelse af celletal  

 	  

 Ref.:  

 -/- J.nr.:  

 xxxxxx Bedes  

 anført ved svar Information om regler for  

 levering af mælk til mejeri Det  

 fremgår af reglerne for levering af mælk til mejeri, at celletallet i mælk  

 skal  

 overholde kriteriet på 400.000 celler pr. ml beregnet som gennemsnit over en  

 3  

 måneders periode.
Hvis  

 kriteriet overskrides, har De 3 måneder til at bringe celletallet ned igen.
I  

 denne periode skal De foretage de nødvendige ændringer i driften af  

 besætningen  

 for at løse problemet.
 Hvis  

 grænserne for celletal fortsat overskrides efter de 3 måneder, fremgår det af  

 reglerne, at mælken i en prøveperiode kun kan leveres og afhentes på særlige  

 betingelser, herunder at:
 En genåbningsprøve viser, at  

 celletallet højst er 400.000 celler pr. ml.
 Hvert enkelt analyseresultat  

 af ordinære prøver skal være under 400.000 celler pr. ml.
 Gennemsnittet for celletallet  

 skal være opfyldt efter en prøveperiode på op til 60 dage.
Fødevareregion  

 VÆLG  

 region  

 har modtaget oplysning om, at resultaterne fra mælkeovervågningen  

 den  

 "INDTAST  

 første dato for første overskridelse (Eksempel: 15. januar 2003)"  

 viste, at celletallet i mælk fra Deres besætning var  

 for højt.
Det var  

 "INDTAST analyseresultat for første  

 overskridelse"  

 celler pr. ml.
Mælkeovervågningen gennem de  

 seneste uger viser, at det gennemsnitlige celletal i mælk fra Deres besætning  

 fortsat er for højt.
Fødevareregionen skal i den anledning oplyse Dem om, at  

 fristen på 3 måneder for Deres vedkommende udløber den  

 "INDTAST anden dato tre  

 måneder fra første overskridelse (Eksempel: 15. april 2003)". Fra denne  

 dato er det Deres ansvar, at leverance af  

 mælk fra Deres besætning indstilles øjeblikkeligt, og kun genoptages, hvis de  

 betingelser, der fremgår af dette brev, er opfyldt.
 Overtrædelse af reglerne kan  

 straffes med bøde.
Anmeldelse af kontrolbesøg  

 fra Fødevareregionen Hvis resultaterne af mælkeovervågningen  

 viser, at celletallet fortsat er for højt efter den  

 "INDTAST anden dato tre  

 måneder fra første overskridelse (Eksempel: 15. april 2003)", skal  

 fødevareregionen hermed meddele, at regionen  

 vil udføre ekstraordinært kontrolbesøg på Deres bedrift den  

 "INDTAST  

 dato"  

 i henhold til reglerne for den offentlige kontrol med  

 mælkeleverende besætninger.
Det er af afgørende  

 betydning, at De er tilstede under kontrolbesøget.
Fødevareregionen skal  

 derfor  

 bede Dem om at give besked, hvis tidspunktet ikke er passende.
 Fødevareregionen opkræver  

 gebyr for kontrolbesøget.
 De kan finde henvisning til  

 regler på Fødevarestyrelsens hjemmeside  

  

 www.fvst.dk.
Med venlig hilsen Dyrlægen i fødevareregionen Kopi til:
 Virksomheden, der indsamler  

 eller forarbejder mælk.
 Føderegionen hvis  

 virksomheden er hjemhørende i en anden region.
Bilag 2 Kvalitetsrådgivning Fra 1. april 2004 er  

 aktiviteten og systematikken i branchens kvalitetsrådgivning øget.
 Samtlige mælkeproducerende bedrifter  

 med kvægbesætninger har mulighed for at benytte sig af kvalitetsrådgivningen.  

 I  

 branchekoden anbefales mælkeproducerende bedrifter at benytte  

 kvalitetsrådgivningen  

 som en del af egenkontrollen.
 Kvalitetsrådgivningen  

 indebærer som minimum:
 Besøg af en kvalitetsrådgiver  

 minimum hvert 3. år (egenkontrolbesøg).
Rådgivning i forbindelse med  

 eller som opfølgning på afvigelser konstateret i forbindelse med  

 egenkontrollens gennemførelse eller ved svigt i mælkekvaliteten.
Rådgivningen  

 kan foregå enten ved besøg eller ved telefonisk henvendelse.
Kvalitetsrådgivningsbesøg bør  

 altid resultere i besøgsrapporter, hvori rådgiveren kan anføre anbefalinger  

 til  

 forbedringer af besætningens drift og af egenkontrollen.
Besøgsrapporterne  

 skal  

 opbevares i bedriften som en del af den dokumenterede egenkontrol.  

 Telefonnotater kan også benyttes som dokumentation i egenkontrollen.
Fælles  

 for  

 besøgsrapporter og telefonnotater er, at de er udført af kvalitetsrådgiveren.  

 Besøgsrapporter og evt. telefonnotater vil være udformet således, at  

 mælkeproducerende  

 bedrifter selv kan notere, hvilke tiltag der konkret er iværksat i bedriften.
 Kvalitetsrådgivningen vil  

 både være rettet mod hygiejne, dyresundhed og mælkekvalitet.
Kvalitetsrådgiveren overvåger  

 analyseresultaterne for kriterierne for rå mælk fra hver enkelt  

 mælkeproducerende  

 bedrift.
I forbindelse med afvigelser i kriterierne for rå mælk indtræder  

 kvalitetsrådgivning allerede tidligt i forhold til et eventuelt  

 markedsføringsstop, dvs. allerede ved de første tegn på overskridelser  

 konstateret i mælkeovervågningen.
I branchekoden er der beskrevet kriterier  

 for, hvornår og hvordan kvalitetsrådgiveren vil etablere kontakt til den  

 mælkeproducerende bedrift enten telefonisk eller ved besøg.
Overvågning  

 af  

 kriterier for rå mælk Virksomhederne har ansvaret  

 for overvågning af leverandørmælken.
 Overvågningen indebærer:
 Udtagning af mælkeprøver i  

 den enkelte mælkeproducerende bedrift herunder, at prøver udtages, opbevares  

 og  

 analyseres i henhold til virksomhedens egenkontrol og gældende lovgivning.
 Overvågning af  

 analyseresultater og opfølgning på overskridelser i henhold til virksomhedens  

 egenkontrolprogram og gældende lovgivning herunder at sikre at indsamlingen  

 afbrydes ved overskridelser af kriterierne.
 Skærpet overvågning af  

 mælkekvalitet i prøveperioden herunder sikre, at der kun indsamles mælk, når  

 de  

 særlige vilkår overholdes.
Som en del af overvågningen  

 skal virksomheden sikre, at den mælkeproducerende bedrift orienteres om  

 samtlige analyseresultater samt om det geometriske gennemsnit for celletal og  

 kimtal.
Disse data benyttes i bedriftens egenkontrol.
 Virksomhederne  

 skal sikre, at samtlige analyseresultater er til rådighed for  

 fødevareregionen,  

 samt at overskridelser af kriterier for rå mælk indberettes.  

 Nedenstående skema viser en oversigt over  

 indberetninger til fødevareregionen.
Hvad  

 skal indberettes Frekvens  

 og form Fund af  

 lægemiddelrester over grænseværdien.
 Indberettes straks  

 direkte fra laboratoriet.
 Overskridelse af  

 kriteriet for celletal eller kimtal.
 Fremsendes som ugelister  

 med CHR-nummer, analyseresultater, dato for 1. overskridelse og antal uger  

 efter første overskridelse.
 Endvidere er det  

 angivet hvilket virksomhed, den enkelte mælkeproducent er tilknyttet.
 Afbrudt levering på  

 grund af overskridelser.
 Fremgår af ugelisten  

 som de mælkeproducerende bedrifter, der er i uge 13 eller senere efter 1.  

 overskridelse.
 Resultat af  

 genåbningsprøver og overskridelser af de særlige vilkår i prøveperioden.
Fremgår af ugelisten  

 som enkeltresultater.
Datoen for 1. genåbningsprøve fremgår af ugelisten.
 Genoptagelse på  

 almindelige vilkår.
 Fremgår af ugelisten,  

 idet bedriften ikke længere optræder på listen, når kriteriet atter  

 overholdes.
Bilag 3 Lovgivning Vejledningen omhandler  

 nedenstående lovgivning, som i relation til fødevarehygiejne, registrering og  

 egenkontrol bl.a. regulerer mælkeproducerende bedrifter.
 Lov nr. 526 af 24.  

 juni 2005 om fødevarer m.m.
Fødevareloven Rådets forordning (EF)  

 nr. 178/2002 om generelle principper og krav i fødevarelovgivningen, om  

 oprettelse af Den Europæiske Fødevaresikkerhedsautoritet og om procedurer  

 vedrørende fødevaresikkerhed Fødevareforordningen Europa-Parlamentets og  

 Rådets forordning (EF) nr. 852/2004 om fødevarehygiejne (artikler og bilag I) Hygiejneforordningen Europa-Parlamentets og  

 Rådets forordning (EF) nr. 853/2004 om særlige hygiejnebestemmelser for  

 animalske produkter (artikler, bilag I og bilag III, afsnit IX, kapitel I) Hygiejneforordningen  

 for animalske fødevarer Kommissionens  

 forordning (EF) nr. 2074 af 5. december 2005 om gennemførelsesbestemmelser  

 vedrørende visse produkter i henhold til Europa-Parlamentets og Rådets  

 forordning (EF) nr. 853/2004 og vedrørende offentlig kontrol i henhold til  

 Europa-Parlamentets og Rådets forordning (EF) nr. 854/2004 og (EF) nr.  

 882/2004, om fravigelse fra Europa-Parlamentets og Rådets forordning (EF)  

 nr. 852/2004 og om ændring af forordning (EF) nr. 853/2004 og (EF) nr.  

 854/2004.
Gennemførelsesforordningen Kommissionens  

 forordning (EF) nr. 2076 af 5. december 2005 om overgangsordninger i  

 forbindelse med gennemførelsen af Europa-Parlamentets og Rådets forordning  

 (EF) nr. 853/2004, (EF) nr. 854/2004 og (EF) nr. 882/2004 og om ændring af  

 forordning (EF) nr. 853/2004 og (EF) nr. 854/2004.
Overgangsforordningen Bekendtgørelse nr.  

 1355 af 15. december 2005 om fødevarehygiejne Hygiejnebekendtgørelsen Bekendtgørelse nr.  

 1356 af 15. december 2005 om autorisation og registrering af  

 fødevarevirksomheder  

 samt egenkontrol Autorisationsbekendtgørelsen Bekendtgørelse nr. 134  

 af 6. marts 2003 om lægemidler til dyr med senere ændringer Lægemiddelbekendtgørelsen Vejledning til  

 overstående lovgivning findes i:
 Hygiejnevejledningen.
Hygiejnevejledningen Egenkontrolvejledningen.
Egenkontrolvejledningen Autorisationsvejledningen.
Autorisationsvejledningen Vejledning til  

 lægemiddelbekendtgørelsen.
Vejledning til lægemiddelbekendtgørelsen Kontrolvejledningen.
Kontrolvejledningen Vejledning om  

 offentlig mikrobiologisk kontrol med fødevarer.
