 VI CHRISTIAN DEN TIENDE, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg,  Gøre vitterligt: Rigsdagen har vedtaget og Vi  

 ved Vort Samtykke stadfæstet følgende Lov:
§ 1 Grundbyrder, der udredes i Korn eller andre Varer, paa hvilke der sættes  

 Kapitelstakst, skal fremtidig udredes med Penge efter Gennemsnittet af  

 Kapitelstaksterne for Aarene 1890-1913 med Udskydelse af de to laveste og de  

 to højeste Takster.
Grundbyrder, der udredes i Varer, paa hvilke der ikke sættes  

 Kapitelstakst, skal fremtidig udredes med en fast Pengeydelse.
I Mangel af  

 mindelig Overenskomst om denne Ydelses Størrelse paahviler det Nyderen at  

 foranledige Ydelsen ansat til Penge efter Skøn af uvildige Mænd, udmeldte af  

 Retten.
Omkostningerne ved denne Skønsforretning udredes forskudsvis af  

 Nyderen, men Yderen er pligtig til samtidig med Betalingen af den først  

 forfaldende Afgift at godtgøre Nyderen Halvdelen af Omkostningerne.
 De her fastsatte Bestemmelser om Udredelsen af Grundbyrder kommer til  

 Anvendelse første Gang med Hensyn til de Afgifter, som svares for Aaret 1918.
§ 2 Rekognitioner ved Ejerskifte, som udredes i Korn eller andre Varer, skal  

 fra den 20. Marts 1918 at regne udredes efter de i § 1 fastsatte Regler.
§ 3 Saavel Yderen som Nyderen af de i §§ 1 og 2 omhandlede Afgifter er  

 berettigede til at opsige Afgifterne til Afløsning ved kontant Betaling af en  

 Afløsningssum lig med den aarlige Afgift taget 25 Gange med Tillæg af  

 Rekognitionens Beløb taget 1 1/2 Gang.
Det samme skal gælde de Afgifter af  

 den i §§ 1 og 2 omhandlede Art, der oprindelig er fastsatte i rede Penge.  

 Opsigelsen kan fra Yderens Side finde Sted med 3 Maaneders Varsel til den 1.  

 Januar, og han er da forpligtet til at indbetale Afløsningssummen senest  

 nævnte Dato.
Hvis Opsigelse fremkommer fra Nyderes Side, tilkommer der Yderen  

 en Frist med Betalingen af Afløsningssummen indtil den 1. Januar, som  

 indtræffer 2 Aar efter Opsigelsen, mod at han i det Tidsrum, hvormed  

 Betalingen bliver udsat, forrenter Afløsningssummen med 2 1/4 pCt.  

 halvaarlig.
Renten betales hver 1. Januar og 1. Juli for det forløbne  

 Halvaar.
Yderen er dog berettiget til at fuldbyrde Afløsningen forinden  

 Udløbet af den nævnte Frist ved Indbetaling af Afløsningssummen en  

 mellemliggende 1. Januar eller 1. Juli efter 2 Maaneders forudgaaet Varsel.  

 Naar Afløsning finder Sted, skal den eventuelle Afgift for det foregaaende  

 hele eller halve Aar betales samtidig med Afløsningssummen, selv om den efter  

 de gældende Bestemmelser først forfalder til et senere Tidspunkt.
§ 4 Vil Yderen optage Laan, herunder Kreditforenings- eller Kreditkasselaan,  

 til Betaling af Afløsningssummen, er han berettiget til uden Samtykke fra  

 Panthavere eller andre Indehavere af begrænsede tinglige Rettigheder over  

 Ejendommen at give Kreditor samme Sikkerhed i Ejendommen for et saadant Laan,  

 som der tilkom Nyderen af den afløste Afgift, saafremt Laanesummen ikke  

 overstiger Afløsningssummen og ikke er større, end at den aarlige Rente deraf  

 med Tillæg af muligt Administrationsbidrag ikke overstiger 4 1/2 pCt. af  

 Afløsningssummen.
Den for et saadant Laan udstedte Obligation kan skrives paa  

 ustemplet Papir og tinglæses uden Gebyr.
Er Afgifterne pantsatte, er Panthaveren, hvad enten Afløsningen sker efter  

 Yderens eller Nyderens Begæring, forpligtet til at modtage Afløsningssummen  

 som Afdrag paa Pantegælden og ved Betaling af Afløsningssummen at frigøre  

 Afgifterne for Pantebehæftelsen.
Afdragets Udslettelse af Skøde- og  

 Pantebøgerne sker uden Gebyr.
Naar den af Nyderen udstedte Kvittering for Afløsningssummen er tinglæst,  

 skal Afgiften udslettes af Skøde- og Pantebøgerne.
Denne Tinglæsning og  

 Udslettelse sker uden Gebyr.
§ 5 Ved Afløsningen af de i foranstaaende Paragraffer omhandlede Afgifter  

 bortfalder Bestemmelser, der gør en Udstykning af den paagældende Ejendom  

 afhængig af Nyderens Samtykke, saavel som enhver anden Indskrænkning i  

 Ejendomsraadigheden, der kun har tilsigtet at sikre Afgiftens Erlæggelse.
§ 6 Der tillæges de Embedsmænd, som ved nærværende Lovs Gennemførelse lider  

 Tab i Indtægter, en Godtgørelse af Statskassen, der fastsættes ved Bevilling  

 paa de aarlige Finanslove.
Denne Godtgørelse bortfalder ved indtrædende  

 Embedsledighed.
§ 7 Det skal fremtidig være forbudt at paalægge faste Ejendomme Grundbyrder,  

 hvad enten disse er ansatte i Varer eller i Penge.
§ 8 Lov Nr. 102 af 29. April 1913 om Afløsning af flere Statskassen  

 tilflydende Afgifter og samme paahvilende Byrder berøres ikke af denne Lov.
§ 9 Denne Lov, der ikke gælder for Færøerne, træder i Stedet for Lov Nr. 174  

 af 20. Marts 1918 om Afløsning af Arvefæsteafgifter og lignende Grundbyrder,  

 hvilken Lov herved ophæves.
Opsigelser, der har fundet Sted i Henhold til  

 samme, er dog forbindende saavel for Yder som for Nyder, men Yderen er ogsaa  

 i disse Tilfælde berettiget til at benytte den i § 3 givne Betalingsfrist paa  

 de i Paragraffen fastsatte Betingelser, naar han inden 1 Maaned fra denne  

 Lovs Ikrafttræden giver Opsigeren Underretning desangaaende.
 Hvorefter alle vedkommende sig have at rette.
 Givet paa Amalienborg, den 28de  

 September 1918.
 Under Vor Kongelige Haand og Segl.
 CHRISTIAN R.
(L.
S.) /KRISTJAN PEDERSEN:
