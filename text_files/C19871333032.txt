 Med henvisning til Statsfrøkontrollens erstatningsregler for sædekorn,  

 1986, orienteres om, hvordan erstatning for mangler kan fastsættes, om  

 dokumentation for udbetalt erstatning og om Statsfrøkontrollens indberetning  

 til erstatningsfonden.
Ifølge den ny erstatningsordning for sædekorn, der trådte i kraft 1. juli  

 1986, kan tilmeldte firmaer udlevere sædekorn, før Statsfrøkontrollens  

 analyseresultat foreligger.
For partier, der ikke har svaret til de gældende  

 kvalitetsnormer, skal der betales erstatning direkte til den endelige køber  

 af partiet, eller beløbet skal indbetales til erstatningsfonden.
Det følgende  

 angiver, hvordan erstatning kan beregnes, og hvilken dokumentation for  

 udbetaling af erstatning der skal indsendes til Statsfrøkontrollen.
1. Beregning af erstatning 1.1 Beregning af erstatning, når firmaet betaler til endelig køber uden  

 indblanding af bedømmelsesudvalget --------------------------------------------------------------------- For renhed, spireevne, anden kornart, frø af andre arter og anden sort  

 anvendes beregningsformler og tabeller i erstatningsreglernes pkt. 7.
Efter pkt. 7.4 kan firmaet dog ikke uden bedømmelsesudvalgets godkendelse  

 aftale erstatning for flyvehavre.
Parterne kan vælge selv at aftale  

 erstatningens størrelse, men hver enkelt aftale skal sendes til endelig  

 godkendelse i bedømmelsesudvalget.
For meldrøjer gælder tilsvarende som for  

 flyvehavre, da det ikke i reglerne er nærmere anvist, hvordan erstatning  

 beregnes for meldrøjer.
 Ved en spireevneprocent på mere end 10 under den garanterede kan køber og  

 sælger vælge selv at aftale erstatningens størrelse, men aftales en lavere  

 erstatning end udregnet efter formlen for 10 pct. manglende spireevne, skal  

 differencen indbetales til erstatningsfonden.
 Tilsvarende regler gælder, hvor iblanding af anden kornart/anden sort går  

 ud over beregningstabellerne i erstatningsreglernes pkt. 7. Køber og sælger  

 kan selv aftale erstatningens størrelse, men er erstatningen mindre end efter  

 tabellernes højeste satser, skal differencen indbetales til fonden.
Hvis frivillig aftale om erstatning er indgået, skal dokumentation for  

 hver enkelt aftale indsendes til Statsfrøkontrollen.
Dokumentationen kan  

 f.eks. bestå af følgende tekst på en kredit-nota:
»Krediterede beløb er den pr. telefon af xx. xxxx 198x aftalte  

 erstatning for leveringen på xxxx kg af det erstatningspligtige parti  

 sædekorn, (art og sort), referencenummr xx-0000.« I forbindelse med frivillige aftaler skal der henvises til reglernes pkt.  

 1.5, der angiver, at forbrugerens ret til erstatning efter  

 erstatningsreglerne ikke ved handelens indgåelse må fraviges til ugunst for  

 køberen.
1.2 Beregning af erstatning, når firmaet ikke udbetaler erstatning til  

 endelig køber, og/eller når bedømmelsesudvalget medvirker  

 ------------------------------------------------------------------ I muligt omfang benyttes beregningsformler og tabeller i afsnit 7, eller  

 erstatningen fastsættes af bedømmelsesudvalget, rutinemæssigt (flyvehavre og  

 meldrøjer) eller som indbragt sag.
Sager kan indbringes af endelig køber,  

 sælger, Statsfrøkontrollen eller erstatningsfonden.
1.3 Beregningsgrundlag pris i øre pr. kg ------------------------------------- I beregningsformler og tabeller i pkt. 7 indgår prisen i øre pr. kg.
Det  

 vil ikke i alle tilfælde være muligt at benytte den pris som den endelige  

 køber har givet for sædekornet.
For at undgå misforståelser om  

 beregningsgrundlaget, vil Statsfrøkontrollen derfor hvert år i november og  

 maj anmode Frøkontrolkommissionens Kontaktudvalg for Sædekorn om at fastsætte  

 en beregningspris for de forskellige kornarter af vinter- henholdsvis vårsæd.  

 Kontaktudvalget kan fastsætte ens pris for alle sorter af en art eller gøre  

 prisen afhængig af sort/kategori.
2. Fastsættelse af erstatning ved bedømmelsesudvalget Tvistighed om en erstatning til en endelig køber kan indbringes for  

 bedømmelsesudvalget (erstatningsreglernes pkt. 11), der er forpligtet til at  

 tage stilling til sagen og afsige en inappellabel kendelse.
I de tilfælde, hvor en mangel går ud over beregningstabellerne, eller hvor  

 der f.eks. er tale om en manglende spireevne på mere end 10 pct. under  

 garantien, kan et firma hos bedømmelsesudvalget indhente en udtalelse om  

 erstatningsfastsættelse.
Udtalelsen er kun vejledende, og enhver endelig  

 køber kan indtil den 31. december i den sæson, der følger efter den sæson,  

 hvori sædekornet er solgt, indbringe sagen for bedømmelsesudvalget med  

 henblik på en kendelse.
3. Dokumentation fra producentfirmaet om udbetaling af erstatning  til  

 den endelige køber Efter pkt. 9.2 i reglerne skal betaling ske til den endelige køber inden  

 den 31. december efter udløbet af den sæson, hvori sædekornet er solgt.  

 Dokumentation for, at erstatning er udbetalt til den endelige køber, skal af  

 producentfirmaet indsendes til Statsfrøkontrollen inden ovennævnte tidsfrist.
For at lette administrationen af denne bestemmelse har Statsfrøkontrollen  

 fremstillet et skema, som producentfirmaet skal udfylde for hvert  

 erstatningspligtigt parti (bilag 1). Endelig dokumentation skal ikke  

 indsendes, men firmaet må på skemaet attestere, at det har dokumentation, og  

 at den vil blive fremsendt på Statsfrøkontrollens begæring.
Til kontrol af,  

 at bestemmelsen overholdes, vil Statsfrøkontrollen rutinemæssigt ved  

 stikprøver kræve dokumentation indsendt.
 Med henvisning til pkt. 1.1 i denne meddelelse skal der ved indgåelse af  

 frivillige aftaler om erstatning altid indsendes dokumentation for aftalerne  

 til Statsfrøkontrollen.
 Hvis en mellemhandler ønsker at udbetale erstatning til endelige købere  

 uden at skulle oplyse kundenavne til producentfirmaet, kan følgende  

 fremgangsmåde benyttes:
4. Indberetning til erstatningsfonden Hvor Statsfrøkontrollen ikke inden 31. december efter udløbet af den  

 sæson, hvori sædekornet er solgt, har modtaget den i reglernes pkt. 9.2  

 nævnte dokumentation, skal Statsfrøkontrollen efter reglernes pkt. 10  

 indberette sagen til erstatningsfonden.
I indberetningen skal indgå, hvor  

 meget firmaet skal indbetale til fonden.
Ved erstatningsberegningen gås ud  

 fra, at hele partiet er solgt.
Der skal således indbetales erstatning til  

 fonden for restpartier, der ikke er annulleret, men henstår med  

 Statsfrøkontrollens mærkesedler hos producenten eller mellemhandler.
For at  

 lette administrationen med opgørelser af erstatningspligtige partier  

 henstilles, at annullering af hele eller dele af erstatningspligtige partier  

 sker inden udløbet af den sæson, de er produceret i.
Kopi af indberetningen  

 vil blive tilsendt det involverede producentfirma.
Det er Statsfrøkontrollens håb, at denne korte vejledning vil medvirke til  

 at lette firmaernes arbejde med ordningen.
Hvis der i arbejdet med ordningen  

 skulle opstå tvivlstilfælde, der ikke umiddelbart kan løses efter reglerne  

 eller ovenstående, bedes De ringe eller skrive til Statsfrøkontrollen.  

 Eventuelle principielle spørgsmål vil Statsfrøkontrollen foranledige bliver  

 forelagt for Frøkontrolkommissionens Kontaktudvalg for Sædekorn.
Med venlig hilsen Anita Kjeldsen BILAG 1 OPLYSNING TIL STATSFRØKONTROLLEN OM ERSTATNING FOR SALG AF ERSTATNINGSPLIGTIGT PARTI AF SÆDEKORN Ikke solgt mængde af partiet der hos producenten henstår med  

 Statsfrøkontrollens mærkesedler.
Antal kg:
-------------------------------------------------------------------- Bemærkninger til opgivelserne for de enkelte endelige købere:
-------------------------------------------------------------------- Som ansvarlig repræsentant for ovennævnte producentfirma erklærer jeg  

 herved, at firmaet har dokumentation for de angivne oplysninger, og at denne  

 dokumentation på anmodning vil blive fremsendt til Statsfrøkontrollen.
