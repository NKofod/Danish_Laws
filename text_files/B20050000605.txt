Bekendtgørelse  

 om tvangsauktionsvilkår (andel) I medfør af § 559 a, stk. 6, i lov om rettens  

 pleje, jf. lovbekendtgørelse nr. 961 af 21. september 2004, fastsættes:
 § 1.  

  

 Tvangsauktion over en andel i en  

 andelsboligforening omfattet af kapitel II i lov om andelsboligforeninger og  

 andre boligfællesskaber eller over en aktie eller anpart i et  

 boligaktieselskab  

 eller boliganpartsselskab omfattet af kapitel III i lov om  

 andelsboligforeninger og andre boligfællesskaber skal afholdes på  

 Justitsministeriets  

 tvangsauktionsvilkår, jf. bilaget til bekendtgørelsen.
 § 2.  

  

 Bekendtgørelsen træder i kraft den  

 15. januar 2005 og har virkning for tvangsauktioner, der afholdes i henhold  

 til  

 anmodninger indgivet til fogedretten efter denne dato.
Justitsministeriet, den 4. januar  

 2005 Lene Espersen /Jens Røn Bilag 1 Tvangsauktionsvilkår (andel) 1. Auktionens omfang Auktionen omfatter andelen og den brugsret, der er  

 knyttet til andelen, samt - hvis fogedretten ikke tilkendegiver andet -  

 forbedringer i lejligheden samt inventar, der er særligt tilpasset eller  

 installeret i lejligheden.
 Andelen sælges, som den er ved auktionen med de rettigheder og  

 forpligtelser, hvormed den tilhører den nuværende ejer.
2. Salgsopstilling Andelen og den brugsret, der er knyttet til andelen,  

 forbedringer i lejligheden samt inventar, der er særligt tilpasset eller  

 installeret i lejligheden, beskrives i en særlig salgsopstilling.  

 Salgsopstillingen skal herudover indeholde oplysninger om de forhold  

 vedrørende  

 andelen og den dertil knyttede brugsret samt auktionen, som i øvrigt må  

 antages  

 at være af væsentlig betydning for køber.
Salgsopstillingen skal navnlig  

 indeholde oplysninger om:
1)  

 	  

 andelens hæftelser, 2)  

 	  

 de forpligtelser og  

 begrænsninger, der følger af lov om andelsboligforeninger og andre  

 boligfællesskaber  

 og andelsboligforeningens vedtægter, herunder om a.  

 	  

 forkøbsrettigheder  

 og fortrinsrettigheder, b.  

 	  

 den højeste pris, der  

 er tilladt efter § 5 i lov om andelsboligforeninger og andre  

 boligfællesskaber  

 og andelsboligforeningens vedtægter. § 6 b, stk. 3, i lov om  

 andelsboligforeninger og andre boligfællesskaber finder tilsvarende  

 anvendelse,  

 medmindre den højst tilladte pris allerede er blevet fastsat i forbindelse  

 med  

 et forsøg på at gennemføre tvangssalg gennem andelsboligforeningen, c.  

 	  

 bestyrelsen i  

 andelsboligforeningens godkendelse af den nye andelshaver efter § 6,  

 stk. 2, i lov om andelsboligforeninger og andre boligfællesskaber, og d.  

 	  

 andelsboligforeningens  

 ret til at  

 kræve  

 tilgodehavender til foreningen betalt  

 forud for panthavere og  

 udlægshaveres  

 krav, jf.  

 § 6, stk. 7 og 8, i lov om andelsboligforeninger og andre  

 boligfællesskaber,  

 herunder bl.a. adgangen til at stille krav om indfrielse af den del af et  

 lån,  

 som foreningen har garanteret for.
 I forbindelse med udlevering af salgsopstillingen skal der  

 udleveres et eksemplar af andelsboligforeningens vedtægter, referat fra den  

 seneste generalforsamling i andelsboligforeningen samt andelsboligforeningens  

 seneste årsregnskab og budget.
 Salgsopstillingen udleveres på fogedrettens kontor.
3. Andre  

 forpligtelser Auktionsrekvirenten oplyser under auktionen, i hvilket  

 omfang de bydende ud over auktionsbudet skal overtage eller opfylde andre  

 forpligtelser inden for rammerne af lov om andelsboligforeninger og andre  

 boligfællesskaber og andelsboligforeningens vedtægter, herunder om den  

 lejlighed, som andelen giver brugsret til, er fremlejet, og under hvilke  

 vilkår  

 dette er sket.
 4. Auktionsbudet  

 mv.
 Enhver kan byde på auktionen, men fogedretten kan  

 forlange, at en bydende straks sandsynliggør, at den pågældende kan opfylde  

 sit  

 bud.
 Minimum for overbudene fastsættes af fogedretten, der  

 samtidig oplyser om den højst tilladte pris for andelen efter § 5 i lov  

 om  

 andelsboligforeninger og andre boligfællesskaber og andelsboligforeningens  

 vedtægter.
 Ejendommen sælges til den højstbydende, hvis dennes bud  

 antages  

 (se pkt.  

 7), medmindre det besluttes, at en ny  

 auktion skal afholdes.
 Afgives flere bud svarende til den højst tilladte pris efter  

 lov om andelsboligforeninger og andre boligfællesskaber og  

 andelsboligforeningens vedtægter, afgør fogedretten ved lodtrækning, hvem der  

 skal have fortrinsstilling, medmindre en af de højestbydende har forkøbsret  

 eller  

 fortrinsret til andelen i medfør af andelsboligforeningens vedtægter.
Enhver, der har afgivet bud på første auktion, er bundet af  

 sit bud, indtil auktionen er sluttet.
Meddeles der i henhold til pkt. 7  

 udsættelse med henblik på tilvejebringelse af sikkerhed, gælder bundetheden,  

 indtil  

 sikkerheden er stillet.
Skal der afholdes ny auktion i henhold til  

 retsplejelovens  

 § 576, er samtlige bydende på første auktion bundet indtil slutningen af  

 den nye auktion, dog højst i 6 uger efter første auktion.
På den nye auktion  

 er  

 kun det bud bindende, der får hammerslag.
Hammerslag meddeles med forbehold for andelsboligforeningens  

 godkendelse af auktionskøberen.
Andelsboligforeningens stillingtagen til  

 spørgsmålet om godkendelse af auktionskøberen skal foreligge inden 14 dage,  

 efter at auktionen har været afholdt, medmindre fogedretten undtagelsesvist  

 fastsætter  

 en længere frist.
 5. Omkostninger i  

 forbindelse med handlen mv.
 A.  

  

 Under  

 auktionen oplyses karakteren af og et  

 størstebeløb  

 for de omkostninger, som køberen skal betale som en del af  

 budsummen.  

 Følgende krav skal typisk betales af køberen som en del af auktionsbudet:
a.  

 	  

 auktionsrekvirentens  

 udlægsomkostninger, b.  

 	  

 omkostninger ved  

 forsøg på tvangssalg gennem andelsboligforeningen, jf. § 559, a,  

 stk. 1 og 2, i retsplejeloven og § 6 b i lov om  

 andelsboligforeninger  

 og andre boligfællesskaber, c.  

 	  

 omkostninger ved  

 gennemførelse af tvangsauktionen, og d.  

 	  

 salær  

 og rejseomkostninger til repræsentanter for de andre rettighedshavere over  

 andelen.
Vedrørende  

 a-d  

 er det en  

 betingelse, at de pågældende rettighedshavere får andel i auktionsbudet.
Ved  

 delvis dækning nedsættes salærkravet forholdsmæssigt.
Er auktionen rekvireret  

 af et konkursbo eller et insolvent dødsbo betales dog altid fuldt  

 rekvirentsalær.
 B.  

  

 Følgende  

 beløb skal betales af auktionskøberen ved auktionens slutning:
a.  

 	  

 fogedrettens  

 udgifter og b.  

 	  

 auktionsafgift.
 6. Køberens  

 forpligtelser mv.
Køber indbetaler auktionssummen til fogedretten.  

 Fogedretten fradrager de omkostninger, der er nævnt i pkt. 5.A., hvorefter  

 der  

 foretages fradrag for andelsboligforeningens tilgodehavender hos den  

 fraflyttede andelshaver, herunder udgifter i forbindelse med auktionen og  

 eventuelle  

 udgifter efter § 6 b, stk. 6, i lov om andelsboligforeninger og  

 andre  

 boligfællesskaber.
Herefter udbetaler fogedretten det resterende beløb til de  

 andre rettighedshavere og den fraflyttede andelshaver.
Reglerne i § 6,  

 stk. 7 og 8, i lov om andelsboligforeninger og andre boligfællesskaber  

 finder tilsvarende anvendelse.
Pantegælden forrentes fra datoen for den første auktion med  

 den rente, der tilkommer hver enkelt panthaver.
Er der tale om en  

 indekspanteret, beregnes renten på grundlag af restgælden som reguleret ved  

 sidste  

 ordinære indeksregulering.
Den del af auktionsbudet, der overstiger, hvad der kræves  

 til dækning af rettighedshaverne, udbetales til den fraflyttede andelshaver.  

 Beløbet  

 forrentes med en årlig rente, der svarer til den fastsatte referencesats med  

 et  

 tillæg på 7 pct.
Som referencesats anses den officielle udlånsrente, som  

 Nationalbanken har fastsat henholdsvis pr. den 1. januar og den 1. juli det  

 pågældende år.
 Køberen betaler de omkostninger, der måtte være til overtagelse  

 af hæftelser samt slettelse af tingbogen af de rettigheder, der ikke opnåede  

 dækning på auktionen.
7. Køberens  

 sikkerhedsstillelse Efter hammerslaget skal køberen straks over for  

 fogedretten stille sikkerhed for opfyldelse af auktionsvilkårene.
 Sikkerheden kan stilles ved deponering af penge eller  

 børsnoterede værdipapirer, ved bankgaranti eller på anden måde, som godkendes  

 af fogedretten.
 Sikkerhedens størrelse skal svare til:
a.  

 	  

 restancer og særlige  

 afdrag på de gældsforpligtelser, som auktionskøberen overtager, b.  

 	  

 ¼ af de hæftelser, som  

 auktionskøber ikke overtager, og c.  

 	  

 størstebeløbet  

 efter pkt.  

 5.A.
 Sikkerheden kan dog ikke være mindre end 1 års renteudgift  

 af de overtagne gældsforpligtelser.
Enhver, der opnår dækning ved auktionen, kan for sit  

 vedkommende både før og efter denne give afkald på sikkerhedsstillelse.
Gives  

 der afkald fra nogle, men ikke fra alle, kan fogedretten fastsætte en mindre  

 sikkerhedsstillelse  

 end ovenfor nævnt.
Sikkerheden kan dog ikke være mindre end 1 års renteudgift  

 af de overtagne gældsforpligtelser.
 Stilles den krævede sikkerhed ikke, ses der bort fra budet,  

 og hammerslaget annulleres, hvorefter auktionen straks genoptages.  

 Fogedretten kan  

 dog i stedet udsætte auktionen og give højstbydende en frist på ikke over 7  

 dage til at stille sikkerheden, forudsat at der straks stilles sikkerhed for  

 de  

 omkostninger, der vil være forbundet med afholdelse af nyt auktionsmøde.
8. Køberens  

 misligholdelse Hvis køberen ikke opfylder auktionsvilkårene, kan  

 enhver, der i anledning af auktionen kan rette krav mod køberen, kræve, at  

 det  

 solgte sættes til en ny og eneste auktion (  

  

 misligholdelsesauktion)  

  

 for  

 købers risiko, således at køberen skal tilsvare, hvad der måtte bydes mindre  

 på  

 den nye auktion, uden at have krav på, hvad der måtte bydes mere.
I stedet for at kræve misligholdelsesauktion kan enhver, der  

 ikke har givet afkald på sikkerhedsstillelse, kræve, at den af køberen  

 stillede  

 sikkerhed af fogedretten realiseres og fordeles blandt de berettigede i den  

 rækkefølge, de har krav på at blive fyldestgjort.
Bringer dette ikke køberens  

 misligholdelse til ophør, kan der herefter kræves afholdt  

 misligholdelsesauktion.
 Begæres sikkerheden først realiseret efter afholdelse af  

 misligholdelsesauktion, kan sikkerheden alene benyttes til dækning af det  

 tab,  

 der er opstået ved, at der er budt mindre på misligholdelsesauktionen.
9. Overdragelse af  

 andelen Når køberen godtgør, at auktionsvilkårene er opfyldt, overgår  

 andelen og den brugsret, der er knyttet til andelen, til køberen.
 Køberen sørger selv for - om nødvendigt ad retslig vej - at  

 blive indsat i besiddelsen af den lejlighed, som andelen giver brugsret til.
 Fra det tidspunkt, køberen overtager andelen, henligger den for  

 køberens regning og risiko i enhver henseende.
10. Auktionsvilkårenes  

 fravigelighed Foranstående vilkår kan ikke fraviges til ugunst for  

 køberen, medmindre auktionen angår en erhvervsandel.
