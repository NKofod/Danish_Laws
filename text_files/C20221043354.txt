Beredskabsarbejde vedr. scenarie om evt. mangel på strøm de kommende vintre (Til samtlige kommuner og regioner) Energistyrelsen har tidligere på året meldt ud, at Danmark de kommende vintre kan risikere at stå i en situation, hvor produktionen af strøm ikke matcher forbruget.
Det kan særligt blive aktuelt, hvis vinteren bliver meget kold og vindstille.
I yderste konsekvens kan der opstå situationer, hvor det kan blive nødvendigt at lave såkaldte brownouts: kontrollerede strømafbrydelser i afgrænsede, geografiske områder i op til to timer ad gangen.
Det fremgår af beredskabsloven, at den enkelte minister inden for sit område skal planlægge for opretholdelse og videreførelse af samfundets funktioner i tilfælde af større ulykker og katastrofer, herunder udarbejde beredskabsplaner.
Det følger også af loven, at hver kommunalbestyrelse og hvert regionsråd skal udarbejde en plan for henholdsvis kommunens og regionens beredskab.
Myndigheder, virksomheder og institutioner med ansvar for samfundsvigtige funktioner på socialområdet og ældreområdet bør i lyset af risikoen for mangel på strøm genbesøge deres beredskabsplaner.
Aktørerne kan evt. holde krisestyringsøvelser i organisationen, hvor man træner sin beredskabsplan og drøfter forberedte tiltag på ledelsesniveau.
Ved behov for støtte kan man evt. tage kontakt til relevante sektoransvarlige myndigheder eller Beredskabsstyrelsen for råd, vejledning og øvelser om eksempelvis:
 Social-, Bolig- og Ældreministeriet er orienteret om, at kommuner og regioner har påbegyndt et arbejde med at genbesøge deres beredskabsplaner bl.a. med henblik på håndtering af evt. kommende hændelser med mangel på strøm.
På baggrund af udmeldingen fra Energistyrelsen har Socialstyrelsen foretaget en kortlægning af konsekvenser af ustabil strøm på social- og ældreområdet af ustabil strøm.
Her udledes en række opmærksomhedspunkter om mulige sårbarheder, der med fordel kan inddrages i kommunernes og regionernes arbejde med beredskabet.
Følgende særlige opmærksomhedspunkter om opfølgning og behov for kommunikation skal fremhæves:
Med denne orienteringsskrivelse vil Social-, Bolig- og Ældreministeriet opfordre kommunerne og regionerne til at inddrage konklusionerne fra Socialstyrelsens kortlægning i det fortsatte arbejde med beredskabet på socialområdet og ældreområdet.
Ministeriet vil i den forbindelse også særligt fremhæve behovet for, at de myndigheder, der er ansvarlige for ydelser, tilbud m.v. til borgerne, der kan blive påvirket af evt. kommende mangel på strøm, i beredskabsarbejdet også i relevant omfang inddrager private aktører, der på vegne af og under myndighedens ansvar leverer sådanne ydelser, tilbud m.v. til borgerne.
 Eventuelle spørgsmål kan rettes til Socialstyrelsen eller Social-, Bolig- og Ældreministeriet.
