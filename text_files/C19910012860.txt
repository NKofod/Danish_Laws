Til udlændingemyndigheder, sygesikrings- og sygehusmyndigheder m.fl.) 1. Indledning De følgende regler gælder for autorisation af personer med udenlandsk  

 jordemoderuddannelse, der ønsker at udøve jordemodervirksomhed i Danmark.
 Det fremgår af Lov om Jordemødre (lov nr. 671 af 13. december 1978 som  

 ændret ved lov nr. 217 af 23. april 1986), at man kun har ret til at betegne  

 sig som jordemoder og udøve jordemodervirksomhed, hvis man har fået dansk  

 autorisation som jordemoder.
Personer med jordemoderuddannelse fra udlandet skal derfor have dansk  

 autorisation for at kunne arbejde som jordemoder i Danmark, herunder i  

 Grønland og på Færøerne.
Autorisationen udstedes af Sundhedsstyrelsen,  

 Amaliegade 13, 1012 København K, som undersøger om uddannelseskrav og andre  

 betingelser for autorisation er opfyldte.
Ansøgning om autorisation skal  

 derfor stiles til Sundhedsstyrelsen.
Ansøgningen skal være skriftlig.
Der anvendes ikke særligt  

 ansøgningsskema.
Sundhedsstyrelsen skal modtage de nødvendige dokumenter i  

 original eller bekræftet kopi.
Det sidste betyder, at overensstemmelse mellem  

 original og kopi er bekræftet af en dansk ambassade/konsulat eller en  

 offentlig myndighed i ansøgerens hjemland eller af uddannelseslandets  

 ambassade/konsulat eller en offentlig myndighed i Danmark.
 Der stilles iøvrigt forskellige krav, afhængigt af, i hvilket land  

 ansøgeren er statsborger og hvor uddannelsen er gennemført.
Autorisation som jordemoder i de nordiske lande og uddannelse som  

 jordemoder i EF-staterne er gensidigt anerkendte.
Jordemoderuddannelse fra  

 andre lande bliver vurderet individuelt.
 Derfor opdeles ansøgerne i tre grupper, og vejledningen er delt op i  

 afsnit, hvor hvert afsnit beskriver, hvilke krav der stilles til hver af de  

 tre grupper af ansøgere.
 2. Nordiske statsborgere, der er omfattet af overenskomst om  

 fællesnordisk arbejdsmarked for bl.a. jordemødre.
2.1.1. Autorisation som jordemoder (ubegrænset) udstedes af  

 Sundhedsstyrelsen til ansøgere, 1. der har offentlig godkendelse som kætilot i  

 Finland, legitimation som jordemoder i Island, offentlig godkendelse som  

 jordemoder i Norge eller legitimation som barnmorska i Sverige, 2. der har bestået prøve ved Danmarks Jordemoderskole,  

 der doku~ menterer tilfredsstillende kendskab til lovgivning og admini~  

 strative forskrifter af betydning for udøvelse af virksomhed som jordemoder, 3. og har tilfredsstillende kendskab til dansk, norsk  

 eller svensk.
2.1.2. Begrænset autorisation kan udstedes til en ansøger, uden at denne  

 opfylder pkt. 2 ovenfor, såfremt den pågældende har fået tilsagn om en  

 bestemt stilling.
Det er en forudsætning, at ansøgeren i denne stilling altid  

 har mulighed for at få vejledning af en anden tjenestegørende (autoriseret)  

 jordemoder.
En sådan begrænset autorisation udstedes maximalt for 6 måneder.  

 Der vil dog i særlige tilfælde være mulighed for forlængelse i yderligere 6  

 måneder.
Det kræves herefter, at ansøgere opfylder betingelserne for  

 ubegrænset autorisation.
 3. EF-statsborgere, der er omfattet af de Europæiske Fællesskabers  

 Direktiv 80/154/EØF.
 3.1.1. Autorisation som jordemoder (ubegrænset) udstedes af  

 Sundhedsstyrelsen til ansøgere der opfylder een af nedenstående (7)  

 betingelser:
1. En heltidsuddannelse på mindst 3 år med samme  

 adgangskrav som til et universitet, en højere læreanstalt eller et til~  

 svarende kundskabsniveau.
Uddannelsen skal opfylde uddannelseskravene i  

 Direktiv 80/155/EØF.
2. En heltidsuddannelse på mindst 2 år eller 3.600  

 timer, be~ tinget af en forudgående sygeplejerskeuddannelse jf.
Direk~ tiv  

 77/452/EØF.
Uddannelsen skal opfylde uddannelseskravene i Direktiv  

 80/155/EØF.
3. En heltidsuddannelse på mindst 3 år, hvor  

 adgangskravet ikke svarer til universitetsadgang eller adgang til højere  

 lære~ anstalt.
Uddannelsen skal opfylde uddannelseskravene i Direktiv  

 80/155/EØF.
Ansøgeren skal dokumentere, at denne uddannelse er suppleret med  

 2 års alsidig erhvervserfaring som jordemoder.
4. En heltidsuddannelse på mindst 1 1/2 år eller 3.000  

 timer, som er betinget af en forudgående sygeplejerskeuddannelse, jf.  

 Direktiv 77/452/EØF.
Uddannelsen skal opfylde uddannelseskravene i Direktiv  

 80/155/EØF.
Ansøgeren skal dokumentere, at denne uddannelse er suppleret med  

 1 års alsidig erhvervserfaring som jordemo~ der.
5. En heltidsuddannelse på mindst 3 år, hvor  

 adgangskravet ikke svarer til universitetsadgang eller adgang til højere  

 lære~ anstalt.
Uddannelsen skal opfylde uddannelsskravene i Direktiv  

 80/155/EØF og være erhvervet senest 3 år efter gen- nemførelsen af direktivet  

 (den 21. januar 1983). Ansøgeren skal dokumentere, at have udøvet  

 jordemodervirksomhed i mindst 2 år i løbet af de 5 år, der går forud for  

 udstedelse af dokumentation herfor.
6. En heltidsuddannelse på mindst 1 1/2 år eller 3.000  

 timer, som er betinget af en forudgående sygeplejerskeuddannelse, jf.  

 Direktiv 77/452/EØF.
Uddannelsen skal opfylde uddannelseskravene i Direktiv  

 80/155/EØF og være erhvervet senest 3 år efter gennemførel~ sen af direktivet  

 (den 21. januar 1983). Ansøgeren skal doku~ mentere at have udøvet  

 jordemodervirksomhed i mindst 2 år i løbet af de 5 år, der går forud for  

 udstedelse af dokumenta~ tion herfor.
 7. En jordemoderuddannelse, der ikke opfylder  

 uddannelseskrave~ ne i henhold til Direktiv 80/155/EØF, og som er erhvervet  

 senest 6 år efter direktivets meddelelse (den 21. januar 1986). En jordemoder  

 med en sådan uddannelse skal dokumentere at have udøvet jordemodervirksomhed  

 i mindst 3 år i løbet af de 5 år, der går forud for udstedelse af  

 dokumentationen herfor.
 3.1.2. Begrænset autorisation kan udstedes til EF-statsborgere, der ikke  

 er omfattet af De Europæiske Fællesskabers Direktiv 80/154/EØF, men som  

 opfylder een af nedenstående (2) betingelser:
1. En heltidsuddannelse på mindst 3 år, hvor  

 adgangskravet ikke svarer til universitetsadgang eller adgang til højere  

 lære~ anstalt, og hvor ansøgeren ikke opfylder kravet til alsidig  

 erhvervserfaring som jordemoder.
Uddannelsen skal iøvrigt opfylde  

 uddannelseskravene i Direktiv 80/155/EØF.
Disse ansøgere får begrænset  

 autorisation og kan senere få ubegrænset autorisation efter de regler, der  

 gælder for an~ søgere, som ikke er omfattet af de særlige regler for nordi~  

 ske statsborgere og EF-statsborgere, jf. nedenfor under pkt. 4.
2. En heltidsuddannelse på 1 1/2 år, som er betinget  

 af en for~ udgående sygeplejerskeuddannelse, jf.
Direktiv 77/452/EØF, men  

 hvor ansøgeren ikke opfylder kravet til praktik.
Uddan~ nelsen skal iøvrigt  

 opfylde uddannelseskravene i henhold til Direktiv 80/155/EØF.
Disse ansøgere  

 får begrænset autorisation og kan senere få ubegrænset autorisation efter de  

 regler, der gælder for an~ søgere, som ikke er omfattet af de særlige regler  

 for nordi~ ske statsborgere og EF-statsborgere, jf. nedenfor under pkt. 4.
3.2 Ansøgere skal dokumentere at have ret til at udøve virksomhed som  

 jordemoder i hjemlandet.
Der skal foreligge en erklæring herom fra  

 EF-informationskontoret i hjemlandet.
 3.3 En ansøger hvis uddannelse ikke opfylder uddannelseskravene i henhold  

 til Direktiv80/155/EØF vil få sin uddannelse vurderet efter reglerne under  

 pkt. 4.
 4. Ansøgere, der ikke er omfattet af de særlige regler for nordiske  

 statsborgere og EF-statsborgere.
4.1.1. Autorisation som jordemoder (ubegrænset)udstedes af  

 Sundhedsstyrelsen, til ansøgere, 1. der har arbejdet i Danmark med begrænset  

 autorisation, jf. nedenfor, 2. der har bestået prøve ved Danmarks Jordemoderskole  

 i lovgiv~ ning og administrative forskrifter af betydning for udøvelse af  

 erhvervet som jordemoder, 3. der har bestået prøver i anæstesi, analgesi og  

 farmakologi ved Danmarks Jordemoderskole og har dokumenteret den fornød~ ne  

 kliniske færdighed på disse områder.
Kan ansøgerens ud~ dannelse ligestilles  

 med den danske uddannelse med hensyn til ovennævnte emneområder, kan krav om  

 prøve frafaldes.
4. der har fået sit kliniske arbejde vurderet som  

 tilfredsstil~ lende af ansættelsestedet, 5. der kan dokumentere sprogkundskaber i dansk  

 svarende til det niveau, der kræves ved Studieskolens prøver i dansk for ud~  

 lændinge, Danskprøve 2, 6. og har særlig tilknytning til Danmark, det vil sige  

 - personer, der er danske statsborgere - personer, der har varig  

 opholds/arbejdstilladelse i Dan~ mark - personer, der har flygtningestatus i  

 Danmark.
4.1.2. Begrænset autorisation udstedes af Sundhedsstyrelsen til ansøgere, 1. hvis uddannelse kan ligestilles med den danske  

 uddannelse.
Dette vurderes af Sundhedsstyrelsen i samråd med Danmarks  

 Jordemoderskole, 2. der kan dokumentere, at han/hun har fået tilsagn om  

 ansæt~ telse som centerjordemoder.
3. der har det for den konkrete stilling nødvendige  

 kendskab til det danske sprog.
Dette vurderes som udgangspunkt af an~  

 sættelsestedet.
Autorisationen er begrænset til 1. 6 måneder med mulighed for forlængelse i yderligere  

 1 år i særlige tilfælde, 2. stillinger som centerjordemoder ved et  

 jordemodercenter, der betjener sygehuse med specialafdelinger i gynækologi og  

 ob~ stetrik, og hvor der er klinisk uddannelse af jordemoderele~ ver.  

 Jordemoderen skal være under supervision af centerleder eller overjordemoder.
Autorisationen gælder kun den stilling, ansøgeren har fået tilsagn om i  

 forbindelse med ansøgningen.
Ved ny ansættelse (eventuelt i samme stilling)  

 skal der igen søges om autorisation.
 4.2. Ansøgere skal have følgende dokumentation:
Bevis for gennemgået jordemoderuddannelse.
Sammen med beviset skal  

 foreligge en oversættelse til dansk eller engelsk.
Oversættelsen skal være  

 udført af den uddannelsesinstitution eller myndighed, der har udstedt beviset  

 eller af en autoriseret translatør eller af en repræsentant for dansk  

 ambassade eller konsulat.
 4.3. Ansøgere, hvis udenlandske uddannelse ikke kan ligestilles med en  

 dansk jordemoderuddannelse, kan henvende sig til Danmarks Jordemoderskole for  

 at få vejledning om mulighederne for at søge optagelse som studerende ved  

 skolen.
5. Afsluttende bemærkninger 5.1. De i det foregående nævnte autorisationer er i alle tilfælde  

 betingede af, at der ikke hos ansøgeren foreligger omstændigheder, som nævnt  

 i jordemoderlovens § 2, stk. 2 (legemlig eller sjælelig mangel eller udvist  

 grov uduelighed).
 5.2. Samtidig med fremsendelse af autorisationsbevis (ubegrænset)  

 orienteres den autoriserede af Sundhedsstyrelsen om gældende danske regler om  

 udøvelse af jordemodervirksomhed.
 5.3. Nærmere oplysninger om udstedelser af jordemoderautorisationer på  

 baggrund af udenlandske uddannelser kan fås ved henvendelse til  

 Sundhedsstyrelsen, 2. afdeling, tlf. 33 - 911601. Sundhedsstyrelsens 2.  

 afdeling fungerer endvidere som EF-informationskontor i henhold til  

 EF-direktiverne for jordemoderuddannelsen.
5.4. Sundhedsstyrelsen kan ikke være behjælpelig med at skaffe arbejde  

 som jordemoder.
Ledige stillinger som jordemødre annonceres i Tidsskrift for  

 Jordemødre, der udgives af Den Almindelige Danske Jordemoderforening, Nørre  

 Voldgade 90, 1358 København K, tlf. 33 - 138211.
 5.5. Vejledningen er gældende fra 1. september 1991.
