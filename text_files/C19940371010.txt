I.
Orientering Den grafiske branche har gennem de senere år arbejdet på at erstatte  

 afvaskningsmidler indeholdende organiske opløsningsmidler med ikke-flygtige  

 afvaskningsmidler, fx vegetabilske, ved arbejde med afvaskning af  

 offset-trykmaskiner.
Resultaterne har været gode både for produktionen,  

 arbejdsmiljøet og det ydre miljø.
Overgang til brug af ikke-flygtige afvaskningsmidler på  

 offset-trykmaskiner vil ikke bare nedsætte forbruget af organiske  

 opløsningsmidler, og dermed sygdomsrisikoen, men den vil også have  

 indflydelse på behovet for ventilation.
Kapaciteten af ventilationen kan  

 nedsættes, men det er et spørgsmål, der skal vurderes konkret i hvert enkelt  

 tilfælde.
Tilsammen betyder en overgang til brug af ikke-flygtige  

 afvaskningsmidler, at risikoen for sygdom falder, at udledningen til det ydre  

 miljø af organiske opløsningsmidler mindskes, og at energiforbruget til  

 ventilation falder.
Man skal være opmærksom på, at de afvaskningsmidler, der erstattes med, fx  

 de vegetabilske afvaskningsmidler, kan indeholde organiske opløsningsmidler  

 eller andre sundhedsskadelige stoffer.
Det er derfor vigtigt at undersøge  

 indholdet af de markedsførte afvaskningsmidler, således at det sikres, at det  

 afvaskningsmiddel, man tænker på at bruge, så vidt muligt ikke indeholder  

 sundhedsskadelige stoffer.
Kodenummereringen kan være en hjælp ved  

 vurderingen.
De ikke-flygtige afvaskningsmidler kan bruges til afvaskning i næsten alle  

 tilfælde.
Dog kan det i særlige situationer være nødvendigt at bruge  

 afvaskningsmidler med organiske opløsningsmidler; fx kan der ikke i alle  

 automatiske gummidugsafvaskere bruges ikke-flygtige afvaskningsmidler, og til  

 nogle UV-farver kan kun anvendes afvaskningsmidler med organiske  

 opløsningsmidler.
I disse tilfælde skal der bruges så små mængder som muligt.
II.
Instruktion Kredsene skal i forbindelse med det almindelige tilsynsarbejde påbyde, at  

 der ved afvaskning af offset-trykmaskiner sker substitution af organiske  

 opløsningsmidler, dog med de forbehold der er nævnt ovenfor.
 Kredsene skal samtidig vejlede om, at ikke-flygtige afvaskningsmidler, fx  

 vegetabilske, kan anvendes i stedet.
 Kredsene afgør i hvert enkelt tilfælde, om der skal gives virksomhederne  

 en frist til at overgå til afvaskning med ikke-flygtige afvaskningsmidler.
 Kredsene kan efter en konkret vurdering give påbud om dokumentation for  

 virksomhedens oplysninger om, at afvaskningsmidler indeholdende organiske  

 opløsningsmidler ikke kan erstattes med ikke-flygtige afvaskningsmidler.
 Påbud gives med hjemmel i bekendtgørelse nr. 302 af 13. maj 1993 om  

 arbejde med kodenummerede produkter § 12.
III.
Ikrafttræden Straks.
