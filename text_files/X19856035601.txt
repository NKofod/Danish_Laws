 Tilsynet udtalte, at der ved opgørelse af emissions- og  

 indløsningspris ikke kan medregnes en skattebesparelse, der hidrører fra  

 modregning i et forventet men ikke konstateret overskud.
 Tilsynets skrivelse af 9. august 1985 om aktivering af skattebesparelse:
 Tilsynet fik forelagt spørgsmålet, om investeringsforeningerne ved  

 opgørelsen af emissions- og indløsningsprisen i henhold til lov om  

 investeringsforeninger §§ 27 og 28 kan aktivere den skattebesparelse, der  

 fremkommer i tilfælde, hvor en forening har mulighed for at modregne  

 tidligere års underskud i kommende års overskud, jfr. ligningslovens § 15.
 Tilsynet meddelte, at man alene kan tillade, at investringsforeningerne  

 foretager modregning i det faktiske konstaterede overskud på opgørelsesdagen  

 (emissionsindløsningstidspunktet). Der må således ikke ved opgørelsen  

 medregnes en skattebesparelse, der hidrører fra modregning i et forventet men  

 ikke konstateret overskud.
Tilsynet skal samtidig gøre opmærksom på, at der ved opgørelsen skal tages  

 hensyn til de gældende regler for skattemæssig modregning af kursgevinst/tab  

 på værdipapirer.
Der tænkes her særligt på reglerne om modregning af kurstab  

 på aktier.
