Der blev klaget over, at lægerne ikke ved operationen  

 undersøgte patientens blære tilstrækkeligt grundigt.
Der  

 blev endvidere klaget over, at lægerne i perioden efter operationen  

 ikke undersøgte patienten i tilstrækkeligt omfang.
Klage over mangelfuld undersøgelse af  

 blære Patientklagenævnet fandt ikke grundlag for at kritisere, at den  

 opererende overlæge ved operationen vurderede, at patientens symptomer  

 skyldtes en forstørret blærehalskirtel.
Derimod fandt  

 nævnet grundlag for kritik af, at overlægen afsluttede patienten  

 ved den ambulante kontrol en måned efter operationen uden at sikre  

 videre kontrol af blod i urinen.
Nævnet lagde herved vægt  

 på, at patienten fortsat havde blod i urinen, samt at det i den af  

 Dansk Urologisk Selskab udarbejdede blærecancerbetænkning og i  

 Prostatarådets anbefalinger pointeres, at blod i urinen efter kirurgisk  

 behandling af prostataforstørrelse bør få urologen til at  

 tage diagnosen op til fornyet overvejelse og mistænke en  

 blæresvulst eller forstadier hertil.
