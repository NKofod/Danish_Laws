I løbet af de senere år er kriminalforsorgen blevet tilført et antal  

 stillinger som kontorlærling/efg-kontorelev.
En del af disse stillinger er  

 blevet placeret i den frie kriminalforsorgs afdelinger.
Direktoratet skal  

 herved meddele følgende retningslinier vedrørende ansættelse og uddannelse af  

 elever, der ansættes i afdelingerne:
Med henblik på at give eleven den bedst mulige uddannelse bør det  

 tilstræbes, at elever, der ansættes i en afdeling, får lejlighed til at gøre  

 tjeneste på et statsfængsel, eventuelt i direktoratets løn- og  

 regnskabskontor med henblik på oplæring i bogholderi, regnskabsvæsen m.v.
Det  

 forudsættes, at eleven primært skal gøre tjeneste i bogholderiet, herunder  

 med edb-terminalbetjening m.v. og om muligt tillige på økonomikontoret, men  

 derimod normalt ikke i andre af anstaltens enheder.
Den enkelte afdeling skal inden modtagelsen af en elev selv træffe aftale  

 herom med et (nærliggende) statsfængsel (eventuelt direktoratet). Perioden  

 bør have en varighed af mindst 3 og højst 6 måneder, der sædvanligvis skal  

 placeres i den sidste del af den pågældendes elevtid.
Efter nærmere aftale  

 med det pågældende statsfængsel vil der kunne blive tale om at etablere en  

 udveksling, således at en eventuel elev på statsfængslet i den omhandlede  

 periode samtidig får tilbud om at gøre tjeneste i den pågældende afdeling.
Eleven skal inden ansættelsen gøres bekendt med en eventuel sådan ordning,  

 der tillige bør fremgå af ansættelsesbrevet.
Opmærksomheden henledes i den  

 forbindelse på, at uddannelsesnævnet for handels- og kontorområdet, Det  

 Faglige udvalg for Kontorlærlinge i visse tilfælde har stillet en sådan  

 ordning som betingelse for godkendelse af en afdeling som uddannelsessted.
 Såfremt det ikke umiddelbart er muligt at indgå lokale aftaler med et  

 nærliggende statsfængsel, bedes spørgsmålet forelagt direktoratet.
 Det bemærkes, at kriminalforsorgen som udgangspunkt ikke kan afholde nogen  

 udgift i forbindelse med gennemførelsen af sådanne ordninger.  

 Kriminalforsorgen kan dog afholde eventuelle væsentlige merudgifter til  

 transport.
 Direktoratets skrivelse af 9. september 1982 (j.nr. 51-2-82) ophæves  

 samtidig.
 E.B.
Erik Bang Til kriminalforsorgens anstalter og afdelinger.
