Momspligt/fritagelse Reference:
Momsloven § 27, stk. 1 Foreningen A's klage skyldtes, at de af foreningen i perioden 1995-1997  

 modtagne vederlag fra X og Y kommune på i alt 508.677 kr. var anset for  

 momspligtige.
 Det fremgik af § 2 af foreningens vedtægter:
"Foreningen formål er at fremme uddannelse, vejledning og  

 jobtræning af langtidsledige, der er truet af udstødning fra  

 arbejdsmarkedet.
Foreningens aktiviteter er at målsætte,  

 kvalitetsstyre, koordinere og ansvarliggøre projekter for denne gruppe  

 mennesker.
Foreningen skal virke for den nævnte uddannelse, vejledning  

 og jobtræning til gavn for deltagere og samfund." Det var oplyst, at foreningens aktiviteter begyndte den 1. august 1995, og  

 at foreningens indtægter stammede fra EU's Socialfond og tilskud fra X  

 og Y kommune samt fra Indenrigsministeriets Landdistriktspulje.
Endvidere  

 havde der været et mindre salg af egne varer/ydelser.
I forbindelse med foreningens opstart blev foreningen registreret som  

 momspligtig.
Foreningen havde hjemsted i X kommune, men havde indtil udgangen  

 af 1997 hjemsted i Y kommune.
Der var i registreringsperioden betalt  

 salgsmoms af de varer/ydelser, der var solgt til eksterne kunder.
Bortset fra  

 januar kvartal 1997 havde foreningen indsendt momsangivelser med negative  

 momstilsvar.
 Der var mellem foreningen og X kommune indgået en samarbejdsaftale  

 med følgende ordlyd:
"Samarbejdsaftale Hermed indgåes aftale mellem X Kommune og Foreningen om Faglig støtte fra aktiveringsafsnittet til det EU støttede  

 beskæftigelsesprojekt.
 At X kommune vil henvise 3 langtidsledige kontanthjælpsmodtagere i  

 alderen 25-50 år i det omfang forudsætningerne herfor er til  

 stede.
 At der ydes et mdl. aktiveringstilskud på 2.500,00 kr. pr. deltagere  

 pr. md.
 At afsnitslederen deltager i en arbejdsgruppe nedsat mellem de involverede  

 parter, idet der påregnes 1 mdl. møde, som vil ligge i  

 arbejdstiden.
 At Foreningen udfærdiger arbejdssedler for de ansatte og fremsender  

 disse senest den .. i hver måned.
Samarbejdsaftalen kan fra kommunens side opsiges med 3 måneders  

 varsel." Det var oplyst, at den mellem foreningen og Y kommune tidligere  

 indgåede samarbejdsaftale havde tilsvarende indhold.
 Det fremgik videre af sagens oplysninger, at told- og skatteregionen havde  

 undersøgt foreningens aktiviteter med henblik på at konstatere,  

 hvorvidt foreningens momsregistrering var i overensstemmelse med  

 momsloven.
 På baggrund af undersøgelsen havde told- og skatteregionen  

 anset foreningens aktiviteter for omfattet af momslovens § 13, stk. 1, nr. 2,  

 om social forsorg og bistand, der var fritaget for moms.
 Foreningen havde i den forbindelse indsendt en afmeldningsblanket med  

 virkning fra den 1. januar 1999.
 Det var oplyst, at regionen tidligere havde givet udtryk for, at  

 foreningen burde afmeldes med virkning fra 1. januar 1998, og at der derfor  

 var udfærdiget 0-angivelser for 1998 til afløsning af de  

 tidligere indsendte momsangivelser.
 Told- og skatteregionen havde ved den påklagede afgørelse  

 anset modtagne ydelser for årene 1995, 1996 og 1997 fra X og Y kommune  

 for momspligtige som vederlag i registreringsperioden fra 1995 til 1997, med  

 den begrundelse, at foreningen fejlagtigt havde været momsregistreret i  

 perioden, hvor samtlige aktiviteter havde været anset som momspligtige.  

 Regionen havde lagt vægt på, at betalingerne var ydet med  

 henvisning til den enkelte elev under optræning og for en  

 tidsbegrænset periode.
 Regionen havde over for Landsskatteretten udtalt, at regionen var af den  

 opfattelse, at der var sket en modydelse i kraft af, at tilskuddene var  

 udbetalt til projektet som betaling for de enkelte projektdeltageres  

 optræning på institutionen.
 Klagerens repræsentant havde over for Landsskatteretten nedlagt  

 påstand om, at de omhandlede modtagne aktivitetstilskud var  

 momsfrie.
 Til støtte herfor havde han gjort gældende, at da  

 aktivitetstilskud var ydet til bistandsklienter, der var ude af stand til at  

 deltage i kommunale beskæftigelsesprojekter, ville det ikke være  

 muligt at knytte forventninger eller krav om modydelse til tilskuddene.
 Repræsentanten havde videre anført, at ved told- og  

 skatteregionens tidligere kontrolbesøg, hvorunder  

 aktivitetstilskuddene også var aktuelle, blev tilskuddenes  

 momspligtighed og efterfølgende momskorrektion ikke påpeget.
 Han havde anført, at X kommune på et møde den 7.  

 oktober 1998, hvori bl.a. deltog en sagsbehandler og kommunens eksterne  

 revisor, havde oplyst, at man ikke anså de omhandlede aktivitetstilskud  

 for momspligtige.
 Endelig havde han anført, at foreningen ikke havde nogen aftale med  

 de omhandlede kommuner om leverancer.
 Landsskatteretten udtalte:
 I henhold til momslovens regler om afgiftsgrundlaget, fremgik af § 27,  

 stk. 1:
"Ved levering af varer og ydelser er afgiftsgrundlaget vederlaget, heri  

 ikke indbefattet afgift efter denne lov.
Finder betaling helt eller delvis  

 sted, inden levering finder sted, eller inden faktura udstedes, udgør  

 afgiftsgrundlaget 80% af det modtagne beløb." Vederlaget var ikke nærmere defineret i momsloven eller i  

 bemærkningerne til loven.
Af 6. momsdirektiv (77/388/EØF) artikel 11, pkt.
A, stk. 1, litra  

 6, fremgik, at grundlaget var:
"Ved levering af goder og tjenesteydelser, bortset fra de under litra b),  

 c) og d) omhandlede, den samlede modværdi, som leverandøren  

 eller tjenesteyderen modtager eller vil modtage af køberen, aftageren  

 eller tredjemand for de pågældende transaktioner, herunder  

 tilskud, der er direkte forbundet med transaktionernes pris." Ud fra de foreliggende oplysninger, herunder den med kommunerne  

 indgåede samarbejdsaftale, fandt retten, at det måtte  

 lægges til grund, at de omhandlede tilskud ikke var en del af prisen  

 for en bestemt leverance.
Endvidere måtte det lægges til grund,  

 at tilskuddene ikke var betaling for en konkret modydelse.
Der var  

 således ud fra det oplyste ikke fra kommunens side stillet krav om  

 levering af en bestemt modydelse, ligesom der ikke var tale om, at foreningen  

 skulle udføre et konkret projekt eller varetage en bestemt opgave for  

 kommunen.
 Allerede som følge heraf fandt retten, at de modtagne tilskud fra X  

 og Y kommuner ikke var momspligtige.
