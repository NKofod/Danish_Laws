 Rådighedsforpligtelsen for personer på uddannelsesgodtgørelse under  

 deltagelse i udlandet eller under jobtræning i udlandet.
 Det skal fremgå af IHP, at en ledig som udgangspunkt ikke har pligt  

 til at tage formidlet arbejde under et ophold i udlandet som led i  

 uddannelsen med uddannelsesgodtgørelse eller under jobtræning i udlandet.
 Ifølge aktivbekendtgørelsens § 52 og § 91, stk. 2. er der hjemmel til, at  

 der under visse betingelser kan gives tilbud om jobtræning i udlandet og  

 bevilges uddannelsesgodtgørelse under deltagelse i uddannelse i udlandet.
 Det fremgår imidlertid af DfA's bekendtgørelse nr. 146 af 7.3.1995 om  

 rådighed og selvforskyldt ledighed (rådighedsbekendtgørelsen) samt vejledning  

 af 10. maj 1994 om rådighed i forbindelse med tilbud efter lov om en aktiv  

 arbejdsmarkedspolitik, at den ledige som hovedregel skal stå til rådighed for  

 arbejdsmarkedet under deltagelse i tilbud.
 Rådighedsbekendtgørelsens § 7 a har denne ordlyd:
» et medlem, der deltager i tilbud efter en individuel handlingsplan,  

 kan formidles arbejde, jfr. § 6 medmindre andet er fastsat.
Medlemmet har  

 ikke pligt til søge arbejde, jfr. § 7, medmindre medlemmet deltager i tilbud  

 på 5 timer eller derunder om ugen og samtidig får dagpenge.« I DfA's vejledning til ovennævnte bestemmelse er anført følgende:
 » I perioder, hvor medlemmet deltager i et tilbud efter en individuel  

 handlingsplan kan medlemmet, afhængig af ledighedens længde, formidles  

 henholdsvis passende og rimeligt arbejde, mens medlemmet deltager i tilbud.  

 Der henvises i øvrigt til vejledningen til § 2.
Dette gælder dog ikke, hvis medlemmet deltager i uddannelse, hvortil der  

 udbetales orlovsydelse eller AMU-godtgørelse, eller hvis det i øvrigt følger  

 af andre regler, at medlemmet ikke skal stå til rådighed.
Det gælder  

 endvidere ikke, hvis det udtrykkeligt er skrevet i den individuelle  

 handlingsplan, at medlemmet under deltagelse i uddannelse i udlandet eller  

 under jobtræning i udlandet ikke formidles arbejde, eller kun kan formidles  

 arbejde, der ikke skal overtages med kort frist, eller som først skal kunne  

 overtages umiddelbart efter udlandsopholdet. » ( fremhævet af styrelsen  

 ) .
 Styrelsen skal henstille til arbejdsformidlingskontorerne, at det kommer  

 til at fremgår af sådanne individuelle handlingsplaner, at de ledige  

ikke skal formidles arbejde under deltagelse i uddannelse med  

 uddannelsesgodtgørelse i udlandet eller under jobtræning i udlandet.
