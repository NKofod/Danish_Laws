 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Undervisningsministeren har den 5. januar 1987  

 godkendt frikommuneregulativ nr. 1 for Sønderjyllands Amtskommune om ændret  

 optagelsesprocedure til 1. gymnasieklasse.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Sønderjyllands Amtskommune: § 14, stk.  

 1, nr. 4, i lov om gymnasieskoler og studenterkursus, jf. lovbekendtgørelse  

 nr. 510 af 3. oktober 1984, og § 11, stk. 1, i bekendtgørelse nr. 417 af 16.  

 september 1985 om optagelse i 1. gymnasieklasse.
 § 3.  Det i § 1 nævnte frikommuneregulativ anvendes  

 ved optagelse i 1. gymnasieklasse i 1987, 1988 og 1989, for så vidt angår  

 elever, der ved ansøgningsfristens udløb har bopæl i amtskommunen.
 Stk. 2.  Det i § 1 nævnte frikommuneregulativ vil være  

 fremlagt de samme steder som amtsrådets mødedagsordener, jf. lov om  

 kommunernes styrelse § 9, stk. 3.
Undervisningsministeriet, den 5. januar  

 1987 P.m.v.
 e.b.
