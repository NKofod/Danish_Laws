Bekendtgørelse om gebyr for tilsyn i  

 arbejdsmiljømæssigt  

 særligt belastede brancher I medfør af § 74, stk. 3-6, og § 84 i lov om  

 arbejdsmiljø, jf. lovbekendtgørelse nr. 784 af 11. oktober  

 1999, som ændret ved lov nr. 331 af 16. maj 2001, fastsættes:
 § 1. Virksomheder i de nævnte brancher i  

 § 3, stk. 1, der har ansatte, skal betale et gebyr for tilsyn i  

 overensstemmelse med § 4, som foretages af Arbejdstilsynet.
Stk. 2. Undtaget er virksomheder eller produktionsenheder, der  

 har fået udstedt et arbejdsmiljøcertifikat i henhold til lov nr.  

 442 af 7. juni 2001 om arbejdsmiljøcertifikat til virksomheder og om  

 statstilskud til virksomheder med certifikat.
Fritagelsen for det  

 gebyrbelagte tilsyn gælder fra den dato, hvor virksomheden eller  

 produktionsenheden har fået udstedt et arbejdsmiljøcertifikat,  

 og indtil tilskudsperioden efter loven ophører.
 Stk. 3. Arbejdstilsynet kan, uanset et udstedt certifikat,  

 foretage et gebyrbelagt tilsyn på en virksomhed, herunder  

 tilhørende produktionsenhed under de samme betingelser, som  

 gælder for bortfald af tilskud efter bestemmelserne herom i den  

 nævnte lov i stk. 2.
 § 2. Det gebyrbelagte tilsyn består af et  

 grundbesøg og et eventuelt opfølgningsbesøg, jf.  

 § 4.
 Stk. 2. Gebyret fastsættes og beregnes efter de  

 retningslinjer, der er angivet i bilag 1 til denne bekendtgørelse.
 § 3. Følgende brancher anses for  

 arbejdsmiljømæssigt særligt belastede:
 1)	Metal- og stålværker samt støberier.
 2)	Skibsværfter.
 3)	Sten, ler og glas.
 4)	Fremstilling af transportmidler.
 5)	Fjerkræslagterier, fiske- og foderfabrikker.
 6)	Træ- og møbelindustrien.
 7)	Jord, beton og belægning.
 8)	Brandvæsen og redningskorps.
 9)	Konserves og drikkevarer.
 10)	Busdrift.
 11)	Svine- og kreaturslagterier.
 12)	Almindelig rengøring.
 Stk. 2. De i stk. 1 omfattede brancher er med  

 tilhørende underbrancher angivet i bilag 2 og afgrænset efter  

 Dansk Branchekode (DB) 93.
 Stk. 3. De nævnte brancher i stk. 1, nr. 1 - 9, er  

 med baggrund i relevante datakilder, herunder Arbejdsskaderegisteret og  

 Arbejdsmiljøinstituttets og Socialforskningsinstituttets  

 undersøgelse af lønmodtageres arbejdsmiljø og helbred,  

 udpeget inden for følgende 6 områder:
 1)	Dødsulykker som følge af  

 arbejdsmiljøforhold.
 2)	Arbejdsbetinget udsættelse for kræftfremkaldende kemiske  

 stoffer og arbejdsbetingede hjerneskader på grund af udsættelse  

 for organiske opløsningsmidler eller tunge metaller.
 3)	Skader som følge af tunge løft og arbejdsbetingede  

 lidelser som følge af ensidigt, gentaget arbejde.
 4)	Høreskader som følge af støjende arbejde.
 5)	Helbredsskader på grund af psykosociale risikofaktorer i  

 arbejdslivet.
 6)	Sygdomme eller alvorlige gener på grund af dårligt  

 indeklima på arbejdspladsen.
 Stk. 4. De nævnte brancher i stk. 1, nr. 10   12,  

 er herudover udpeget efter bredere helbredsmål med baggrund i bl.a.  

 registerdata om dødelighed og hospitalsindlæggelser, herunder  

 med inddragelse af nyere arbejdsmiljøproblemer og  

 kønssammensætningen.
 Stk. 5. Listen over de arbejdsmiljømæssigt  

 særligt belastede brancher, jf. stk. 1, tages op til revision  

 senest i år 2005.
 § 4. Arbejdstilsynet opkræver gebyr for et  

 grundbesøg i virksomheder, der er omfattet af de nævnte brancher  

 i § 3, stk. 1, og som har ansatte.
 Stk. 2. Samtlige virksomheder i de brancher, der er omfattet  

 af § 3, stk. 1, og som har ansatte, jf. dog § 1, stk. 2,  

 aflægges et grundbesøg inden udgangen af år 2004, hvori  

 indgår en vurdering af virksomhedens egen indsats for at forbedre  

 arbejdsmiljøet og en vurdering af det materielle  

 arbejdsmiljø.
 Stk. 3. Arbejdstilsynet opkræver endvidere gebyr for et  

 opfølgningsbesøg, hvis virksomheden i forbindelse med  

 grundbesøget, jf. stk. 2, har fået påbud.
 Stk. 4. Opfølgningsbesøg, jf. stk. 3,  

 aflægges inden for 1-2 år efter grundbesøget men dog inden  

 udgangen af år 2005 med henblik på kontrol af, om påbud er  

 efterkommet, og om der er etableret en effektiv og systematisk indsats for  

 vedvarende at kunne identificere og forebygge væsentlige  

 arbejdsmiljøproblemer.
 Stk. 5. Direktøren for Arbejdstilsynet fastlægger  

 nærmere retningslinjer i en tilsynsplan, der godkendes af  

 arbejdsministeren.
 § 5. Opkrævning af gebyr sker bagud med en  

 betalingsfrist på 14 dage efter modtagelsen af faktura.
Stk. 2. Betales gebyret ikke rettidigt, forrentes gebyret med  

 1,5 pct. i månedlig rente for hver påbegyndt måned fra  

 forfaldsdag.
Gebyret er tillagt udpantningsret.
 § 6. Arbejdstilsynets afgørelser efter  

 denne bekendtgørelse kan påklages efter lov om  

 arbejdsmiljø § 81, jf. dog stk. 2.
 Stk. 2. Klage vedrørende fritagelse for gebyrbelagt  

 tilsyn efter § 1, stk. 2 og 3, i denne bekendtgørelse kan  

 påklages efter lov nr. 442 af 7. juni 2001 om  

 arbejdsmiljøcertifikat til virksomheder og om statstilskud til  

 virksomheder med certifikat § 24.
 § 7. Bekendtgørelsen træder i kraft  

 den 29. august 2001.
Arbejdsministeriet, den 20. august  

 2001 Ove Hygum /Morten Bergulf Bilag 1 Retningslinjer for fastsættelse og beregning af  

 gebyr 1. Gebyr betales for et grundbesøg og et eventuelt  

 opfølgningsbesøg i en virksomheds produktionsenhed.
 Ved en produktionsenhed forstås:
 a)	Den hovedaktivitet, som udøves af en virksomhed (den  

 juridiske enhed), der kun har én hovedaktivitet, og hvor al aktivitet  

 udøves på eller fra samme geografiske adresse som den juridiske  

 enheds adresse.
 b)	Den enkelte hovedaktivitet, hvis en virksomhed (den juridiske enhed)  

 har flere hovedaktiviteter, der udøves på eller fra én  

 geografisk adresse.
 c)	Den enkelte aktivitet, hvis en virksomhed (den juridiske enhed) har  

 aktiviteter, der udøves på eller fra flere geografiske  

 adresser.
 2. Gebyrets størrelse fastsættes på grundlag af  

 den anvendte tid til gennemførelse af tilsynsbesøget, idet der  

 betales en fast timetakst pr. påbegyndt tilsynstime baseret på de  

 langsigtede gennemsnitlige omkostninger forbundet med gennemførelsen  

 af det gebyrbelagte tilsyn.
 Afhængig af produktionsenhedens størrelse i virksomheden  

 fastsættes et maksimum for antal timer, der kan anvendes på  

 grundbesøg.
Gebyret fastsættes endvidere efter Finansministeriets vejledning om  

 priskalkulation.
Dette svarer til en timebetaling på kr. 1800.  

 Timesatserne reguleres i henhold til Finansministeriets vejledning.
3. Følgende timegrænser mv. gælder for beregning  

 og opkrævning af gebyr ved grundbesøg og  

 opfølgningsbesøg baseret på den anvendte tid til  

 gennemførelse af besøget i virksomheden.
Anvendt tid til  

 forberedelse og opfølgning er således indregnet i  

 taksterne:
 a)	grundbesøg i henhold til § 4,  

 stk. 1:
Beregnet antal fuldtidsbeskæftigede i virksomheden  

 *) Maksimum antal timer, anvendt på  

 grundbesøg Maximum for gebyrets størrelse 1-4 ansatte 3 5.400 kr.
5-19 ansatte 6 10.800 kr.
20 - 49 ansatte 11 19.800 kr.
50- 249 ansatte 14 25.200 kr.
250 ansatte og derover 50 90.000 kr.
 *)	Antallet af fuldtidsbeskæftigede beregnes  

 på grundlag af det fra arbejdsgiveren modtagne ATP-bidrag i det senest  

 afsluttede forudgående kvartal, incl. bidrag i henhold til § 2a,  

 stk. 2, 1. pkt., i lov om Arbejdsmarkedets Tillægspension samt  

 oplysninger fra arbejdsgiveren om beregnet antal fuldtidsbeskæftigede i  

 virksomheden den 1. i den måned, hvor tilsynsbesøget skal finde  

 sted.
 b)	opfølgningsbesøg i henhold til § 4,  

 stk. 3:
 maksimum antal timer anvendt på opfølgningsbesøg: 2  

 timer uanset beregnet antal fuldtidsbeskæftigede, svarende til 3600  

 kr.
Bilag 2 Nedenfor er angivet de i § 3, stk. 1,  

 nævnte12 brancher med tilhørende underbrancher afgrænset  

 efter Dansk Branchekode 93. DB 93 numrene er anført i første  

 kolonne.
 Virksomheder med ansatte, der hører ind under de  

 anførte numre, er således omfattet af bekendtgørelsen,  

 jf. dog det anførte under DB 602100.
1. Metal- og stålværker samt støberier 271000 Jern- og stålværker 272100 Fremstilling af støbte jern- og stålrør 273100 Koldtrækning af jern og stål 273200 Koldvalsning af jern- og stålbånd 273300 Koldbehandling af jern og stål 273500 Anden bearbejdning af jern og stål i øvrigt 274100 Fremstilling af ædelmetaller 274200 Fremstilling og første bearbejdning af aluminium 274300 Fremstilling og første bearbejdning af bly, zink og tin 274400 Fremstilling og første bearbejdning af kobber 274500 Fremstilling og første bearbejdning af andre ikke-jernholdige  

 metaller 275100 Støbning af jernprodukter 275200 Støbning af stålprodukter 275300 Støbning af letmetalprodukter 275400 Støbning af andre ikke-jernholdige metalprodukter 314000 Akkumulator- og tørelementfabrikker 371000 Genbrug af metalaffaldsprodukter 2. Skibsværfter 351100 Skibsværfter 3. Sten, ler og glas 261100 Fremstilling af planglas 261200 Formning og forarbejdning af planglas 261300 Fremstilling af flasker, drikkeglas mv.
261400 Glasuldsfabrikker 261500 Fremstilling og bearbejdning af glas i øvrigt 262100 Fremstilling af keramiske husholdningsartikler og pyntegenstande 262200 Fremstilling af keramiske sanitetsartikler 262300 Fremstilling af keramiske isolatorer og isoleringsdele 262400 Fremstilling af andre keramiske produkter til teknisk brug 262500 Fremstilling af andre keramiske produkter 262600 Fremstilling af varmeisolerende og ildfaste keramiske produkter 263000 Fremstilling af fliser og kakler 264000 Teglværker 266110 Betonvarefabrikker 266120 Betonelementfabrikker 266200 Fremstilling af byggematerialer af gips 266500 Fremstilling af fibercementprodukter 266600 Fremstilling af andre beton-, gips- og cementprodukter 267000 Stenhuggere 268220 Stenuldsfabrikker 268290 Fremstilling af andre ikke-metalholdige mineralske produkter i  

 øvrigt 4. Almindelig rengøring 747010 Almindelig rengøring 5. Fremstilling af transportmidler 291110 Skibsmotorfabrikker 291120 Reparation af skibsmotorer 341000 Bilfabrikker 342000 Karosserifabrikker 343000 Fremstilling af dele og tilbehør til  

 motorkøretøjer 351200 Bådbyggerier 352000 Fremstilling af lokomotiver og jernbanevogne mv.
353000 Flyfabrikker og -værksteder 354100 Fremstilling af motorcykler og knallerter 354200 Fremstilling af cykler 354300 Fremstilling af invalidekøretøjer 355000 Fremstilling af andre transportmidler i øvrigt 6. Fjerkræslagterier, fiske- og foderfabrikker 151200 Fjerkræslagterier 152010 Fiskehermetik-, fiskefars- og fiskefiletfabrikker 152020 Røgning og saltning af fisk 152030 Fiskemelsfabrikker 157110 Fremstilling af færdige foderblandinger til landbrug og  

 pelsdyravl 157120 Fremstilling af færdige foderblandinger til dam- og havbrug 157200 Fremstilling af færdigt foder til kæledyr 7. Træ- og møbelindustrien 201010 Savværker 201020 Træimprægneringsvirksomheder mv.
202000 Fremstilling af krydsfiner, spånplader mv.
203010 Fremstilling af ramme- og møbellister 203020 Fremstilling af dele af træ til bygninger 203030 Fremstilling af præfabrikerede bygninger eller bygningselementer af  

 træ 204000 Træemballagefabrikker 205110 Trædrejere 205120 Ligkistefabrikker 205190 Fremstilling af andre træprodukter i øvrigt 205200 Fremstilling af varer af kork, strå og flettematerialer 361110 Fremstilling af stole og andre siddemøbler 361120 Møbelpolstrervirksomhed 361200 Fremstilling af kontor- og butiksmøbler undtagen stole 361300 Fremstilling af køkkeninventar mv.
361410 Fremstilling af andre møbler til boliger 361490 Møbellakererier, afsyring af møbler mv.
361500 Madrasfabrikker 8. Svine- og kreaturslagterier 151110 Svineslagterier 151120 Kreaturslagterier 9. Jord, beton og belægning 451100 Nedrivnings- og jordarbejdsentreprenører 451200 Funderingsundersøgelser 452100 Bygge- og anlægsentreprenører (bortset fra nedrivnings- og  

 jordarbejdsentreprenører) 452520 Brolæggermestre 452530 Kloakmestre 452540 Stilladsforretninger 452590 Bygge- og anlægsvirksomhed, som kræver specialisering i  

 øvrigt 455000 Udlejning af entreprenørmateriel med betjeningspersonale 10. Brandvæsen og redningskorps 752500 Brandvæsen og redningskorps 11. Konserves og drikkevarer 151310 Fremstilling af færdigretter 153100 Forarbejdning og konservering af kartofler 153200 Fremstilling af frugt- og grønsagssaft 153300 Forarbejdning og konservering af frugt og grønsager i  

 øvrigt 154100 Fremstilling af råolier og fedtstoffer 154200 Fremstilling af raffinerede olier og fedtstoffer 156200 Fremstilling af stivelse og stivelsesprodukter 158300 Sukkerfabrikker og -raffinaderier 158800 Fremstilling af homogeniserede produkter og diætmad 159100 Fremstilling af spiritus 159200 Fremstilling af råsprit 159300 Fremstilling af vin 159400 Fremstilling af frugtvin undtagen fra druer 159500 Fremstilling af vermouth mv.
159600 Bryggerier 159700 Maltfabrikker 159800 Mineralvandsfabrikker mv.
12. Busdrift 602100 Bus- og S-togstrafik mv., rutefart.
Det er dog alene busdrift, der er  

 omfattet, jf. § 3, stk. 1.
