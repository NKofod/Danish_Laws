Betænkning afgivet af Social- og Indenrigsudvalget den 4. februar 2016 Betænkning over Forslag til lov om ændring af forældreansvarsloven og lov om social service (Forældremyndighed, når den ene forælder har forvoldt den anden forælders død, overførsel af forældremyndighed til samlevende par m.v.) [af social- og indenrigsministeren (Karen Ellemann)]:
1. Ændringsforslag Social- og indenrigsministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 9. december 2015 og var til 1. behandling den 14. januar 2016. Lovforslaget blev efter 1. behandling henvist til behandling i Social- og Indenrigsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og social- og indenrigsministeren sendte den 29. september 2015 dette udkast til udvalget, jf.
SOU alm. del  bilag 64 (folketingsåret 2014-15, 2. samling). Den 9. december 2015 sendte social- og indenrigsministeren de indkomne høringssvar og et notat herom til udvalget.
3. Indstillinger og politiske bemærkninger Udvalget indstiller lovforslaget til vedtagelse med de stillede ændringsforslag.
Alternativets medlem af udvalget støtter lovforslaget og bemærker, at her er tale om en markant forbedring af barnets retsstilling.
Alternativet noterer, at Folketinget normalt behandler den del af lovgivningen, der omhandler størstedelen af den danske befolkning.
Det har dog ikke være tilfældet med L 76. Her er tale om en, heldigvis, særdeles lille gruppe af udsatte børn og unge, hvis tarv der hidtil ikke er taget tilstrækkeligt hensyn til i den gældende lov.
Endvidere mener Alternativet, at det er positivt, at der med lovforslaget skabes ligestilling mellem ægtepar og samlevende.
Dette er en helt naturlig ændring i et moderne samfund, hvor mange forskellige samlivsformer eksisterer side om side.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til § 1 Af social- og indenrigsministeren, tiltrådt af udvalget:
 1) Efter nr. 1 indsættes som nyt nummer:
»01. I § 14, stk. 2, ændres »§ 15« til: »§§ 15 og 15 a«.« [Konsekvensændring] 2) Efter nr. 6 indsættes som nyt nummer:
»02. I § 46, stk. 2, ændres »§§ 11, 14, 15 og 17« til: »§§ 11, 14, 15, 15 a og 17«.« [Konsekvensændring] Bemærkninger Til nr. 1 Det fremgår af forældreansvarslovens § 14, stk. 2, at retten kan ændre en afgørelse efter § 15 om forældremyndighed efter en forælders død.
 Som en konsekvens af, at reglerne om forældremyndighed, når den ene forælder har forvoldt den anden forælders død, ved lovforslagets § 1, nr. 2, udskilles i en selvstændig bestemmelse (§ 15 a), foreslås det, at lovens § 14, stk. 2, ændres sådan, at bestemmelsen også omfatter en afgørelse om forældremyndighed efter den foreslåede § 15 a.
Til nr. 2 Det fremgår af forældreansvarslovens § 46, stk. 1, at statsforvaltningen kan behandle en sag om forældremyndighed, hvis betingelserne i retsplejelovens § 448 f er opfyldt.
Efter bestemmelsens stk. 2 kan statsforvaltningens afvisning af at behandle en sag efter § 15 om forældremyndighed efter en forælders død, der ikke opfylder betingelserne i stk. 1, indbringes for retten.
 Som en konsekvens af, at reglerne om forældemyndighed, når den ene forælder har forvoldt den anden forælders død, ved lovforslagets § 1, nr. 2, udskilles i en selvstændig bestemmelse (§ 15 a), foreslås det, at lovens § 46, stk. 2, ændres sådan, at bestemmelsen også omfatter en afvisning af at behandle en sag om forældremyndighed efter den foreslåede § 15 a.
Karin Nødgaard (DF) nfmd.
Susanne Eilersen (DF) Karina Adsbøl (DF) Jens Henrik Thulesen Dahl (DF) Dorthe Ullemose (DF) Karina Due (DF) Jan E.
Jørgensen (V) Hans Christian Thoning (V) Jane Heitmann (V) Hans Andersen (V) Thomas Danielsen (V) Anni Matthiesen (V) Henrik Dahl (LA) Laura Lindahl (LA) Mette Abildgaard (KF) Karen J.
Klint (S) Maja Panduro (S) fmd.
Orla Hav (S) Pernille Rosenkrantz-Theil (S) Troels Ravn (S) Trine Bramsen (S) Yildiz Akdogan (S) Rune Lund (EL) Pernille Skipper (EL) Torsten Gejl (ALT) Marianne Jelved (RV) Andreas Steenberg (RV) Trine Torp (SF) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
