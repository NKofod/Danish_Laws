Cirkulæreskrivelse om meddelelse om  

 rådighedsvurdering ved kassens kendskab til medlemmets  

 helbredsbegrundede pensionssag og sanktion for fortielse af  

 pensionsansøgning i en dagpengeperiode Meddelelse om afgørelsen:
 Til brug for kassernes administration af reglerne om  

 retten til ydelser efter arbejdsløshedsforsikringsloven, når  

 medlemmet har ansøgt om helbredsbegrundet social pension, udsendes  

 hermed meddelelse om ankenævnets afgørelser i en række  

 sager, samt dom afsagt af retten i Hillerød den 17. juli 1992.
1.  DfA j.nr. 92-6269-6 Medlemmet søgte den 2. juli 1990 - i en  

 fritstillingsperiode - om social pension begrundet i 50%  

 erhvervsevnenedsættelse.
Pensionen fik virkning fra 1. august 1990.  

 Medlemmet var syg indtil 14. februar 1991 og modtog derefter dagpenge fra 1.  

 marts 1991.
 Medlemmet oplyste selv kassen om pensionssagen, ligesom  

 kassen modtog indberetning i juli 1990 fra kommunen om den helbredsbegrundede  

 pensionssag.
Kassen foretog ikke en egentlig rådighedsvurdering,  

 hvori pensionssagens oplysninger indgik, forinden påbegyndelse af  

 dagpengeudbetaling efter raskmelding.
Dette til trods for kassens kendskab  

 til fritstillingsperioden, til den helbredsbegrundede pensionssag og til  

 sygeperioderne, senest fra 1. oktober 1990 til 14. februar 1991. Medlemmet  

 havde ikke udført arbejde efter ansøgningstidspunktet.
Direktoratet fandt det ikke - heller ikke  

 efterfølgende - godtgjort, at medlemmet ved kassens påbegyndelse  

 af dagpengeudbetaling var i stand til at påtage sig arbejde op til 37  

 timer ugentlig.
Dagpenge var derfor udbetalt med urette, og kassen havde ikke  

 ret til refusion, jf. arbejdsløshedsforsikringslovens § 86, stk.  

 4.
 Direktoratet meddelte samtidig kassen, at man ikke fandt  

 grundlag for at rette henvendelse til kommunen om indberetningsproceduren,  

 der var overholdt.
 Ankenævnet tiltrådte afgørelsen med den  

 givne begrundelse.
2.  DfA j.nr. 92-642-101 Medlemmet søgte den 29. juli 1991 - i en  

 dagpengeperiode - om social pension, begrundet i 50%  

 erhvervsevnenedsættelse.
Pensionen fik virkning fra 1. august 1991.  

 Medlemmet, hvis dagpengeret efter arbejdsløshedsforsikringslovens § 55  

 udløb den 30. september 1991, havde fortiet  

 pensionsansøgningen, som kassen fik kendskab til ved kommunens  

 efterfølgende indberetning.
Kassen traf herefter afgørelse om,  

 at dagpenge var udbetalt med urette efter ansøgningstidspunktet  

 på grund af manglende opfyldelse af rådighedskravet, og at disse  

 skulle tilbagebetales af medlemmet.
Kassen henviste bl.a. til pensionssagens  

 akter, hvoraf fremgik, at medlemmets "erhvervsevne var nedsat med 2/3,  

 hvorfor der var oplagt grundlag for almindelig førtidspension". Kassen  

 fandt endvidere, at medlemmet, jf. arbejdsløshedsforsikringslovens §  

 87, stk. 3, skulle omfattes af en effektiv karantæne på 37 timer  

 for fortielsen.
Direktoratet tiltrådte kassens afgørelse om,  

 at dagpengene var udbetalt med urette, om tilbagebetaling og om sanktion  

 under henvisning til, at medlemmet over for kassen havde fortiet den  

 verserende helbredsbegrundede pensionssag uanset den ubetingede  

 oplysningspligt, som præciseret såvel på dagpengekortene  

 som i standardvedtægten.
Medlemmet havde derved afskåret kassen  

 fra på dette tidspunkt at foretage en rådighedsvurdering, hvori  

 indgik medlemmets helbredsoplysninger, jf. pensionssagen.
Direktoratet  

 bemærkede, at dagpenge udbetalt efter den 1. august 1991 var  

 fejludbetalt, jf. arbejdsløshedsforsikringslovens § 64.
 Direktoratet henstillede samtidig til kommunen at  

 overholde indberetningspligten.
 Ankenævnet tiltrådte direktoratets  

 afgørelse med den givne begrundelse.
3.  DfA j.nr. 92-642-64 Medlemmet søgte den 29. marts 1990 - i en  

 sygedagpengeperiode - om social pension begrundet i helbredsforhold.  

 Medlemmet anmodede den 5. april 1990 om arbejdsløshedsdagpenge og  

 oplyste, at der ikke var begrænsninger i hans arbejdsevne.
Medlemmet  

 modtog derefter dagpenge indtil ny sygemelding den 6. september 1990.  

 Først ved ny raskmelding den 22. april 1991 oplyste medlemmet, at han  

 den 29. marts 1990 havde søgt om helbredsbegrundet social pension.
Kassen traf herefter afgørelse om, at dagpenge  

 udbetalt fra den 5. april 1990 var udbetalt med urette, idet medlemmet ikke  

 havde oplyst om pensionssagen.
Endvidere traf kassen afgørelse om, at  

 dagpengene skulle tilbagebetales af medlemmet, og at medlemmet skulle slettes  

 for svig.
Direktoratet tiltrådte afgørelsen om, at der  

 var udbetalt dagpenge med urette, jf. arbejdsløshedsforsikringslovens  

 § 62. Direktoratet lagde vægt på medlemmets ringe tilknytning til  

 arbejdsmarkedet, herunder at seneste arbejdsforhold ophørte i december  

 1987 på grund af for stort fravær, at medlemmet havde været  

 sygemeldt over flere, længere perioder, og at sygedagpengene  

 ophørte i december 1990 med henvisning til medlemmets afslag på  

 operation, der kunne have sikret varig helbredelse.
Endvidere henvistes til  

 medlemmets udtalelse i pensionssagen om, at han ikke mente, at han kunne  

 stå til rådighed for arbejdsmarkedet.
Direktoratet tiltrådte endvidere, at medlemmet  

 skulle tilbagebetale beløbet, idet medlemmet ved sin fortielse havde  

 afskåret kassen fra på ansøgningstidspunktet at foretage  

 en rådighedsvurdering, hvori helbredsforholdene indgik.
Derimod fandt  

 direktoratet, at fortielsen alene skulle anses for uagtsom, således at  

 medlemmet var omfattet af en effektiv karantæne på 37 timer, jf.  

 arbejdsløshedsforsikringslovens § 87, stk. 3.
 Direktoratet rettede samtidig henvendelse til  

 socialforvaltningen om betydningen af, at indberetningspligten  

 overholdes.
 Ankenævnet tiltrådte afgørelsen med den  

 givne begrundelse, og fastholdt afgørelsen efter fornyet behandling,  

 idet nævnet lagde vægt på en samlet vurdering af medlemmets  

 tilknytning til arbejdsmarkedet siden 1987.
4.  DfA j.nr. 92-642-99 Medlemmet, der var deltidsforsikret, søgte den 24.  

 oktober 1990 om helbredsbegrundet social pension, og havde siden 19.  

 september 1990 og indtil sygemelding den 21. marts 1991 modtaget supplerende  

 dagpenge efter nedsættelse fra 22 timer til 14 timers ugentligt  

 arbejde.
Kassen indskærpede ved samtale i januar 1991 over for  

 medlemmet at være aktivt arbejdssøgende, idet medlemmet kun  

 havde søgt 3 stillinger.
Medlemmets dagpengeret blev samtidig gjort  

 betinget/midlertidig i en 3 måneders periode, hvorefter hendes sag -  

 især jobsøgningsaktivitet - ville blive vurderet.
Medlemmet  

 oplyste ikke om den verserende pensionssag, som kassen først fik  

 kendskab til ved modtagelse af kommunens indberetning den 25. januar  

 1991.
 Kassen fandt, at dagpenge var udbetalt med rette under  

 henvisning til medlemmets arbejde 15 timer ugentlig.
Direktoratet traf afgørelse om, at det var  

 tvivlsomt, om medlemmet havde været til rådighed op til 30 timer  

 ugentlig fra den 24. oktober 1990, hvor medlemmet søgte om  

 helbredsbegrundet social pension.
Direktoratet lagde herved vægt  

 på dels oplysningerne om medlemmets helbredsforhold, dels at medlemmet  

 før pensionsansøgningen kun arbejdede 22 timer ugentlig, hhv.  

 14-15 timer ugentlig efter august 1990, og at pensionen, der er begrundet i  

 50% erhvervsevnenedsættelse, blev tildelt med virkning fra den 1.  

 november 1990.
 Direktoratet fandt derfor, at dagpenge udbetalt efter den  

 24. oktober 1990 var udbetalt med urette, og at kassen ikke havde krav  

 på refusion, jf. arbejdsløshedsforsikringslovens § 86, stk. 4,  

 idet kassen allerede forinden kendskabet til pensionssagen havde  

 begrænset dagpengeretten til 3 mdr. og derfor ved kendskabet til  

 pensionssagen ved almindelig agtpågivenhed kunne have forhindret  

 fejludbetalingen.
 Ankenævnet lagde til grund, at medlemmet havde  

 søgt pension den 24. oktober 1990, at hun var deltidsforsikret, og at  

 hun på ansøgningstidspunktet var i arbejde ca. 15 timer  

 ugentlig, hvilket hun fortsatte med indtil den 21. marts 1991.
 Ankenævnet lagde endvidere til grund, at medlemmet i  

 perioden 19. september 1990 til den 25. januar 1991 havde søgt 3  

 jobs.
 Ankenævnet fandt på denne baggrund ikke  

 grundlag for at kritisere, at kassen den 25. februar 1991 skønnede, at  

 medlemmet, uanset hun havde søgt pension, fortsat stod til  

 rådighed for arbejdsmarkedet dog således, at dagpengeretten var  

 begrænset til 3 måneder.
 Ankenævnet fandt således, at de efter den 24.  

 oktober 1990 udbetalte dagpenge var udbetalt med rette, og at kassen var  

 berettiget til sædvanlig refusion.
5.  DfA j.nr. 92-642-83 Medlemmet søgte den 18. januar 1991 om social  

 pension begrundet i 50% erhvervsevnenedsættelse.
Medlemmet oplyste ikke  

 om pensionssagen, heller ikke ved efterfølgende ? 65-samtale den 26.  

 februar 1991, samt ved samtale i september 1991.
 Kassen fik kendskab til pensionssagen ved direktoratets  

 videresendelse af kommunens indberetning af 20. september 1991, hvor  

 direktoratet samtidig anmodede kassen om at træffe afgørelse om,  

 hvorvidt kassen fandt, at medlemmet på ansøgningstidspunktet  

 opfyldte arbejdsløshedsforsikringslovens § 62, bl.a. under henvisning  

 til, at medlemmet siden 1980 kun havde haft 15 timers beskæftigelse pr.  

 uge bortset fra arbejdstilbudet.
Da kassen også efterfølgende anså  

 rådighedsbetingelsen for opfyldt, traf direktoratet afgørelse  

 om, at det må anses for tvivlsomt, om medlemmet fortsat kan anses for  

 at være til rådighed som arbejdssøgende til  

 fuldtidsbeskæftigelse.
Direktoratet henviste til pensionssagens  

 helbredsvurdering sammenholdt med, at medlemmet siden 1980 kun havde haft 15  

 timers beskæftigelse pr. uge bortset fra arbejdstilbud fra januar til  

 august 1990. Direktoratet statuerede ikke fejludbetaling, men henledte  

 kassens opmærksomhed på muligheden af at give et medlem frist til  

 at bevise sin rådighed.
Samtidig rådede direktoratet generelt  

 kassen fra at opfordre medlemmerne til at tilbagekalde helbredsbegrundede  

 pensionsansøgninger, idet medlemmet vil være dårligt  

 stillet uden pension i tilfælde, hvor det senere viser sig, at  

 pågældende ikke kan anses for at opfylde  

 rådighedsbetingelserne.
 Direktoratet traf samtidig afgørelse om, at  

 medlemmet skulle omfattes af en sanktion på 37 timers effektiv  

 karantæne, jf. arbejdsløshedsforsikringslovens § 87, stk. 3.  

 Karantænen blev begrundet med, at medlemmet ved sin fortielse om den  

 helbredsbegrundede pensionssag havde afskåret kassen fra på  

 ansøgningstidspunktet at foretage en rådighedsvurdering, hvori  

 pensionssagen indgår, og som er af afgørende betydning for  

 dagpengeretten.
 Direktoratet henledte endvidere kommunens  

 opmærksomhed på betydningen af, at indberetningspligten  

 overholdes.
Kassen indbragte direktoratets afgørelse om  

 sanktionen til ankenævnet, der ikke fandt grundlag for at  

 pålægge medlemmet en effektiv karantæne.
Ankenævnet  

 lagde vægt på, at medlemmet ikke var tilbagebetalingspligtig for  

 noget dagpengebeløb.
6.  DfA j.nr. 92-642-52 Medlemmet, der var deltidsforsikret på grundlag af  

 20 timers ugentligt arbejde, anmodede om dagpenge den 1. december 1990 efter  

 en sygeperiode fra 1. april til 16. november 1990 og efterfølgende  

 ferie.
Medlemmet oplyste, at hun siden 1982 havde modtaget helbredsbetinget  

 social pension.
Medlemmet mente at være til rådighed op til 30  

 timer ugentlig, og afdelingen godkendte dagpengeretten.
Medlemmet undlod at  

 oplyse kassen om, at hun den 30. august 1990 havde søgt om  

 forhøjelse af pensionen begrundet i en resterhvervsevne på  

 1/3.
 På direktoratets forespørgsel meddelte  

 kassen, at medlemmet ansås for at opfylde  

 rådighedsbetingelsen.
 Direktoratet traf afgørelse om, at medlemmet ved  

 påbegyndelse af dagpengeudbetaling den 1. december 1990 ikke kunne  

 anses for at være til rådighed op til 30 timer ugentlig, og at  

 dagpenge udbetalt indtil 16. oktober 1991 derfor var udbetalt med urette, jf.  

 arbejdsløshedsforsikringslovens ? 62, stk. 1, nr. 1 og nr. 5.
 Afgørelsen om manglende rådighed blev  

 begrundet med, at medlemmet havde modtaget helbredsbegrundet social  

 pension siden 1982, at medlemmet på grund af ændrede  

 forhold i en sygeperiode søgte og fik bevilget forhøjelse  

 heraf, begrundet i en resterhvervsevne på 1/3, at medlemmets  

 arbejde indtil sygemeldingen var på 20 timer ugentlig og specielt  

 indrettet til hende, at medlemmet senest havde udført arbejde indtil  

 den 31. marts 1990, og at medlemmet ikke havde søgt arbejde i  

 den periode, hvor hun havde modtaget dagpenge.
 Direktoratet udtalte samtidig, at man overlod til kassen  

 at afgøre, hvorvidt beløbet skulle kræves tilbagebetalt  

 af medlemmet, og om medlemmet skulle omfattes af en sanktion.
 Direktoratet fandt endvidere, at kassen ikke havde ret til  

 refusion, idet kassen allerede ved ledigheden efter en længere  

 sygeperiode var vidende om, at medlemmet modtog social pension, og at kassen  

 derfor ved almindelig agtpågivenhed, fx ved at undersøge  

 årsagen til pensionssagen samt medlemmets jobsøgningsaktivitet,  

 kunne have forhindret fejludbetalingen.
 Ankenævnet tiltrådte direktoratets  

 afgørelse med den givne begrundelse.
7. DfA j.nr. 92-682-70, Dom afsagt af retten i  

 Hillerød Medlemmet, der blev ledig den 10. juni 1983, havde - efter  

 hospitalsophold - den 16. marts 1983 søgt om invaliditetsydelse, der  

 af Den sociale Ankestyrelse blev tildelt for perioden fra 1. april indtil 1.  

 juli 1983, hvorefter ydelsen blev ændret til førtidspension  

 begrundet i 50% erhvervsevnenedsættelse, jf. pensionsnævnets  

 tidligere bevilling.
Medlemmet, der modtog dagpenge indtil sygemelding i uge  

 44/1984, havde fortiet pensionssagen over for kassen, der den 24. juni 1985  

 fik meddelelse herom fra kommunen.
Kassen traf herefter afgørelse om,  

 at medlemmet skulle tilbagebetale udbetalte dagpenge, idet medlemmet ikke ved  

 kassens kendskab til pensionssagen kunne anses for at have opfyldt  

 rådighedsbetingelsen i den dagældende 78-dages periode.
Retten udtalte, at medlemmet havde bevisbyrden for,  

 at medlemmet stod til rådighed på det tidspunkt, hvor der blev  

 modtaget dagpenge, og at medlemmet ikke havde løftet denne,  

 hvorfor medlemmet ikke havde krav på dagpenge.
Retten henviste til  

 udtalelserne i forbindelse med ansøgning om invaliditetsydelse, til at  

 medlemmet ikke i øvrigt er fremkommet med nærmere oplysninger om  

 sin situation på ansøgningstidspunktet samt til konklusionen i  

 afgørelsen fra Den sociale Ankestyrelse.
Heri blev konkluderet, at  

 erhvervsevnen var nedsat med omkring 2/3.
 Retten lagde endvidere til grund, at medlemmet ved ikke at  

 oplyse om omstændighederne i forbindelse med ansøgning om  

 invaliditetsydelse havde afskåret kassen fra en nærmere vurdering  

 af sin situation, uanset en sådan ydelse kan være forenelig med  

 udbetaling af dagpenge.
 Retten fandt derfor, at de udbetalte dagpenge skulle  

 tilbagebetales, jf. arbejdsløshedsforsikringslovens § 86, stk. 1.
 Der henvises til domssamlingen.
