Ophørspension - bortforpagtning Spørgsmål Kan Skatterådet  

 bekræfte, at A har mulighed for at indskyde beløb på en pensionsordning efter  

 reglerne om ophørspension i pensionsbeskatningslovens §  

 15 A, svarende til den skattepligtige avance ved afståelse  

 af den af A drevne virksomhed med bortforpagtning af restaurant B? Svar Nej, se  

 sagsfremstilling og begrundelse.
Beskrivelse af de faktiske forhold A erhvervede i  

 1984 restaurant B, beliggende i ejendommen C.
 Købesummen for  

 ejendommen udgjorde kr. 1.113.200 og kr. 60.180 for restaurationsinventaret.
 Den  

 afskrivningsberettigede del af ejendommen, kr. 864.705 er afskrevet fuldt ud.
 Fra købet og  

 frem til 1988 var restauranten bortforpagtet.
 Fra 1989 og frem  

 til medio 1995 drev A med lønnet medhjælp restaurationsvirksomheden B.
 Fra medio 1995  

 og frem til 31. oktober 2004 har restaurationsvirksomheden igen været  

 bortforpagtet.
 Af  

 forpagtningskontrakten fra oktober 1998 fremgår bl.a.:
 Ejendommen er  

 afhændet pr. 1. august 2005 for kr. 950.000 kontant.
 Den offentlige  

 ejendomsværdi pr. 1. oktober 2005 var kr. 870.000.
 Fra opsigelsen  

 af forpagtningsforholdet den 31. oktober 2004 til salget af ejendommen den 1.  

 august  

 2005, har der ikke været aktivitet i ejendommen, da A ikke kunne finde en ny  

 forpagter eller køber til restauranten.
 Der blev ikke  

 ydet særskilte kompensationer for restaurationsvirksomheden B i forbindelse  

 med  

 ophør af forpagtningsforholdet eller i forbindelse med salget af ejendommen.
 Spørgeren  

 oplyser, at køberen af ejendommen ikke har videreført restaurantvirksomheden.  

 Ejendommen er ombygget til andet formål.
Spørgers opfattelse og bemærkninger A har selv  

 drevet restaurationsvirksomheden i en periode på ca. 5 år.
 Derudover har A  

 drevet erhvervsmæssig virksomhed med bortforpagtning af restauranten i en  

 periode  

 på ca. 10 år.
 Af  

 pensionsbeskatningslovens §  

 15 A, stk. 3  

 fremgår, at den erhvervsmæssige virksomhed, som er nævnt i  

 pensionsbeskatningslovens §  

 15 A, stk. 1 og 2  

 ikke i overvejende grad må have bestået i udlejning af fast ejendom,  

 besiddelse  

 af kontanter, værdipapirer eller lignende.
 Den bortforpagtningsvirksomhed,  

 som A har drevet siden 1995 omfatter som nævnt restaurationsvirksomheden B  

 med  

 alt til virksomheden hørende, herunder navn, driftsinventar, goodwill i form  

 af  

 kundekreds, telefonnummer m.v.
 Forpagteren  

 havde i driftsperioden ret til at tilegne sig virksomhedens driftsresultat  

 mod  

 betaling og herunder også det driftsresultat, der måtte hidrøre fra, at der  

 er  

 knyttet goodwill til virksomheden, men at dette ikke indebar ejerskab,  

 hvorfor  

 forpagteren eksempelvis ikke kunne overdrage goodwill til  

 tredjemand.
Der må  

 begrebsmæssigt sondres mellem en virksomhed og en fast ejendom.
Det forhold,  

 at  

 virksomheden drives fra lokalerne i ejendommen C kan ikke føre til et andet  

 resultat.
Der kan under  

 ingen omstændigheder være tale om udlejning af fast ejendom, kontanter mv.  

 Der  

 er bortforpagtet en tidligere dreven virksomhed - restauranten B.
A har til  

 stadighed haft en erhvervsmæssig risiko og/eller udsigt til en eventuel  

 merværdi.
Da forpagteren i  

 1995 fortsatte, hvor A hørte op, vedrørte betalingen jf. forpagtningsaftalen  

 uomtvisteligt også kundekreds m.v.
Restauranten ændrede ikke navn, inventar  

 eller lignende i 1995, hvorfor goodwill i form af kundekreds m.v. må have  

 fulgt  

 med som en del af forpagtningsafgiften, ligesom fremtidige værdiforøgelser  

 eller værditab ville komme A til gode eller skade.
Forpagtningsafgiften  

 er fastsat mellem to uafhængige parter med modstående interesser, og  

 forpagtningsafgiften  

 er ikke af parterne fordelt på henholdsvis husleje, leje af inventar og  

 kundekreds  

 m.v.
Det er ikke muligt at foretage en præcis fordeling af  

 forpagtningsafgiften  

 på henholdsvis fast ejendom og øvrig virksomhed, idet restauranten udgjorde  

 et  

 hele og ejendommen udgjorde rammen for en aktiv virksomhed.
I et tilfælde  

 som det foreliggende er det ikke muligt i mangel af de uafhængige parters  

 egen  

 stillingtagen, at foretage en eksakt fordeling af den del af  

 forpagtningsindtægten, der kan henføres til fast ejendom, og den øvrige  

 forpagtningsindtægt.
Såfremt told- og skatteforvaltningen fastholder at en  

 sådan fordeling skal foretages, må den bero på et skøn.
En sådan  

 skønsudøvelse  

 bør udøves under hensyn til, at  

 forpagtningen primært vedrører en  

 virksomhed, og at den faste ejendom blot danner rammen om denne virksomhed.  

 Der  

 gøres opmærksom på, at ejendommen i det hele var indrettet på driften af B.  

 En  

 skønsmæssig fordeling bør derfor føre til, at restauranten tillægges mere end  

 50 pct. vægt i forhold til ejendommen.
Forpagtning af  

 en igangværende virksomhed adskiller sig fra almindelig udlejning af fast  

 ejendom  

 ved, at bortforpagteren løber en langt større risiko ved bortforpagtningen.
I  

 et almindeligt lejeforhold vil det være et fast afkast samt en mere eller  

 mindre kendt konjunktur udvikling, der bærer investeringen.
Bortforpagtning  

 af  

 en virksomhed er langt mere risikofyldt og bortforpagterens risici består af  

 langt flere elementer end skæve konjunkturer.
Hertil kommer,  

 at udlejning af fast ejendom ikke er afhængig af selve virksomhedsdriften,  

 hvorimod  

 en bortforpagtning er direkte relateret.
En bortforpagtning kan bedst  

 sammenlignes med et bestyrerforhold, hvor det daglige ansvar, om end lettere  

 udvidet, ligger hos forpagteren, mens tilsyn, kontrol, indflydelse deles  

 mellem  

 forpagteren og bortforpagteren.
Forpagtningsaftalen  

 indebar, at forpagter var forpligtet til at fortsætte virksomheden og måtte  

 ikke anvende bygningen til andre formål.
Adskilt fra  

 restaurationsvirksomheden  

 havde bygningen således ikke nogen værdi for forpagteren, ligesom forpagtning  

 af restauranten ikke kan adskilles fra den bygning, hvori restauranten er  

 drevet.
 Væsentligt for  

 vurderingen er, at A fra opsigelsen af forpagtningsforholdet pr. 31. oktober  

 2004 til salget af ejendommen, har forsøgt at finde en ny forpagter og/eller  

 sælge virksomheden B.
Den periode, der  

 forløb fra ophør af forpagtningsvirksomheden den 1. oktober 2004 og frem til  

 salget  

 den 1. august 2005 bør ikke tillægges betydning i henseende til afvejningen  

 af,  

 om der er tale om passiv kapitalanbringelse i modsætning til aktiv  

 virksomhedsdrift.
Der er således tale om en periode på mindre end 1 år, hvor  

 ejendommen har henligget ubenyttet beroende på A's salgs- eller  

 bortforpagtningsbestræbelser.
Dette skal ses i lyset af, at der har været  

 aktiv  

 virksomhedsdrift i ejendommen gennem ca. 20 år, hvor A har ejet ejendommen.
Da  

 pensionsbeskatningslovens §  

 15 A, stk. 3  

 indeholder en udtømmende opregning af de former for virksomhed, som efter  

 bestemmelsen kvalificeres som passiv virksomdrift, er der ikke grundlag for  

 en  

 udvidende fortolkning af begrebet fast ejendom.
Det fastholdes, at  

 fortjenesten  

 hidrører fra salg af en aktiv virksomhed.
SKATs indstilling og begrundelse Pensionsbeskatningslovens  

 §  

 15 A  

 blev indført  

 ved lov nr. 1282 af 20. december 2000. Loven har virkning for hel eller  

 delvis  

 afståelse af erhvervsmæssig virksomhed, der finder sted i indkomståret 2001  

 eller senere indkomstår.
 Den selvstændig  

 erhvervsdrivende kan højst indbetale et beløb, som reguleres efter  

 personskattelovens § 20 og angivet i 1987-niveau udgør kr. 1.372.650.
Formålet med  

 indførelsen af pensionsbeskatningslovens §  

 15 A  

 er at forbedre mulighederne for, at de berørte  

 personer kan anvende den skattepligtige fortjeneste fra afståelsen af  

 virksomheden  

 til at skaffe sig en efter forholdene mere passende pensionsopsparing.  

 Personerne er karakteriseret ved, at de igennem en længere erhvervsaktiv  

 periode har haft erhvervsvirksomheden som økonomisk centrum for deres  

 livsinteresser.
De pågældende har typisk prioriteret investeringer i  

 virksomheden højere end pensionsopsparing i traditionel forstand, og hvis der  

 i  

 det hele taget er foretaget sådan pensionsopsparing, er denne ofte beskeden  

 sammenlignet med de oparbejdede værdier i virksomheden og med personernes  

 hidtidige indtægtsforhold.
 Persongruppen,  

 som omfattes af lovbestemmelsen, er personer, som er fyldt 55 år og har  

 drevet  

 selvstændig erhvervsvirksomhed, samt personer, der har drevet virksomhed i  

 selskabsform som hovedaktionær eller hovedanpartshaver.
Det er en  

 betingelse for at oprette en pensionsordning efter pensionsbeskatningslovens  

 §  

 15 A, stk. 1 og 2, at personen har drevet selvstændig  

 virksomhed.
Virksomheden skal være drevet i en periode på mindst 10 år inden  

 for de seneste 15 år forud for det indkomstår, hvor ordningen oprettes.
Der  

 skal ligeledes være tale om selvstændig erhvervsmæssig virksomhed i  

 forbindelse  

 med afståelsen af virksomheden.
Der skal efter  

 pensionsbeskatningslovens §  

 15 A, stk. 3 og 4  

 være tale om en reel erhvervsvirksomhed, dvs. at virksomheden ikke må have  

 været en såkaldt pengetank.
Sker afståelsen den 1. juli 2002 eller senere,  

 forstås der ved en såkaldt pengetank en virksomhed, som i "overvejende  

 grad" udøver aktiviteter som passiv pengeanbringelse og/eller udlejning  

 af  

 fast ejendom.
Den nedennævnte tilladte procentsats for passiv virksomhed blev  

 ved denne lejlighed fastsat til 50 pct.
 Reglen  

 indebærer, at kravet om overvejende grad vil være opfyldt, hvis mindst 50  

 pct.  

 af indtægterne opgjort som gennemsnittet af de seneste 3 regnskabsår eller 50  

 pct. af de samlede aktiver enten opgjort på overdragelsestidspunktet eller  

 opgjort  

 som gennemsnit af de seneste 3 regnskabsår vedrører passiv pengeanbringelse  

 eller udlejning af fast ejendom.
 Det vil sige, at  

 kravet om reel virksomhed skal være opfyldt i mindst 10 år inden for de  

 seneste  

 15 år, herunder i forbindelse med afståelsen af virksomheden.
 Fra medio 1995  

 til 31. oktober 2004 har A bortforpagtet en restaurationsvirksomhed, som han  

 selv har forestået driften af i perioden fra 1989 og frem til 1995.
 Forpagtningsforholdet  

 er påbegyndt i umiddelbar forlængelse af A's normale drift af  

 restaurationsvirksomheden.
 Forpagtningsforholdet  

 har omfattet alt virksomheden tilhørende, såsom inventar kundekreds m.v.  

 Forpagtningsforholdet har imidlertid også omfattet leje af A's ejendom C.
 Udleje af  

 restaurationen må under hensyn til definitionen af reel virksomhed i  

 pensionsbeskatningslovens §  

 15 A, stk. 4 anses  

 for at være en sådan reel virksomhed, hvorimod udlejning af ejendommen ikke  

 vil  

 være reel virksomhed, hvis mindst 50 pct. af indtægterne opgjort som  

 gennemsnittet af de seneste 3 regnskabsår vedrører udlejning af fast ejendom.
Der er ikke  

 nærmere redegjort for, hvorledes forpagtningsafgiften fordeler sig på  

 henholdsvis husleje og på leje af inventar og kundekreds igennem  

 forpagtningsperioden.
Det er derfor ikke muligt at vurdere, hvorvidt kravet i  

 pensionsbeskatningslovens §  

 15 A, stk. 4 har  

 været opfyldt på et hvilket som helst tidspunkt i den 10 års periode, hvor  

 der  

 er drevet erhvervsmæssig virksomhed.
 Det er told- og  

 skatteforvaltningens opfattelse, at der i hvert fald på tidspunktet for  

 ophøret  

 af forpagtningsforholdet pr. 1. oktober 2004 og senere på salgstidspunktet  

 den  

 1. august 2005 ikke længere er tale om såkaldt reel virksomhed, men derimod  

 tale om en passiv virksomhed med udlejning af fast ejendom, omfattet af  

 pensionsbeskatningslovens §  

 15 A, stk. 3 og  

 4.
Det må således  

 efter de foreliggende oplysninger antages, at handelsværdien for selve  

 ejendommen  

 på ophørstidspunktet og dermed også på overdragelsestidspunktet udgjorde mere  

 end 50 pct. af virksomhedens samlede aktiver.
Der er herved lagt til grund,  

 at  

 der tilsyneladende hverken modtages betaling for salg af inventar eller salg  

 af  

 goodwill, men at der alene modtages betaling for salg af den faste ejendom,  

 hvor restaurationen var beliggende.
Det eneste aktiv, der sælges, er således  

 udlejningsejendommen.
 Det er ikke  

 tilstrækkeligt at konstatere at ejendommen udgjorde "rammen for en aktiv  

 virksomhed".
 I  

 pensionsbeskatningslovens §  

 15 A, stk. 4 er der  

 indført bestemmelser, der angiver hvilke objektive kriterier, der skal være  

 opfyldt for, at virksomheden anses for en aktiv virksomhed.
 A opfylder  

 derfor efter told- og skatteforvaltningens opfattelse ikke betingelsen i  

 pensionsbeskatningslovens §  

 15 A, stk. 1, om  

 afståelse af en erhvervsmæssig virksomhed.
 Told- og skatteforvaltningen  

 indstiller herefter, at der svares "nej" til det stillede  

 spørgsmål.
Skatterådets afgørelse og begrundelse Skatterådet  

 tiltræder told- og skatteforvaltningens indstilling.
Svaret er bindende for skattemyndighederne i følgende periode 5 år fra salget  

 af virksomheden, jf. skatteforvaltningslovens § 25.
