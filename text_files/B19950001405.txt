I medfør af § 2 i lov nr. 133 af 28. marts 1984 om bemyndigelse til optagelse af indenlandske statslån fastsættes:
§ 1.  Til erstatning for det i henhold til lov nr. 208  

 af 4. juni 1965 udstedte 10-årige præmieobligationslån, der forfalder til  

 betaling den 22. september 1995, optages et nyt statslån på 100 mill. kr.1) § 2.  Det nye lån optages således, at gyldigheden af  

 de udstedte 1 million stk. præmieobligationer, hver af pålydende værdi 100  

 kr., forlænges for en 15-årig periode fra den 22. september 1995.
Stk. 2.  Obligationerne, der ikke er rentebærende,  

 deltager fortsat i halvårlige præmieudstrækninger til et beløb af 3.500.000  

 kr.
Præmiebetaling foregår på grundlag af udtrækning mellem samtlige  

 obligationer af lånet.
 § 3.  Obligationsejere, der ønsker deres  

 præmieobligationer indløst, er fra den 22. september 1995 berettigede til at  

 få obligationerne betalt af statskassen med pålydende værdi uden fradrag af  

 skat eller afgift til staten.
 Stk. 2.  Obligationer i henhold til denne bekendtgørelse  

 er forældet, såfremt de ikke er indløst senest den 22. september 2013.
 § 4.  Præmieobligationer, som måtte blive indløst  

 efter bestemmelserne i § 3, kan af finansministeren straks eller senere  

 afhændes til dagskurs.
 § 5.  Bekendtgørelsen træder i kraft den 22. september  

 1995.
Finansministeriet, den 11. januar 1995 Mogens Lykketoft / Per Bremer Rasmussen Ved bekendtgørelsen forlænges de grå præmieobligationer til 22. september  

 2010.
 (* 1) Lånet blev ved lov nr. 593 af 18. december 1974 fornyet for en  

 20-årig periode fra den 22. september 1975.
