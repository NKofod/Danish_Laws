 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om de erhvervsgymnasiale uddannelser til højere handelseksamen og  

 højere teknisk eksamen, jf. lovbekendtgørelse nr. 684 af 29. juli 1992,  

 foretages følgende ændringer:
 1. I § 2, stk. 1, indsættes efter »hertil«:  

 », og som er godkendt til og gennemfører undervisning i vedkommende  

 erhvervsuddannelses 2. eller sammenlagte 1. og 2. skoleperiode, jf. stk.  

 2«.
 2. § 2, stk. 2, affattes således:
» Stk. 2.  Uddannelserne varer 3 år, jf. dog stk.  

 4. Den indledende del indeholder gymnasial undervisning og omfatter målene  

 for 2. skoleperiode i en erhvervsuddannelse eller den eventuelt sammenlagte  

 1. og 2. skoleperiode i en erhvervsuddannelse inden for det merkantile  

 område.« 3. § 2, stk. 3, 2. pkt., affattes således:
»Det er en betingelse for godkendelsen, at skolen efter  

 erhvervsuddannelsesloven gennemfører undervisning i den 2. eller sammenlagte  

 1. og 2. skoleperiode, hvis mål den indledende del omfatter, jf. stk.  

 2.« 4. I § 2 indsættes som stk. 4:
» Stk. 4.  Den erhvervsgymnasiale uddannelse til  

 højere handelseksamen kan tilrettelægges som etårig for elever, der har  

 gennemført en anden gymnasial uddannelse.« 5. I § 3 indsættes som stk. 3:
» Stk. 3.  Undervisningsministeren kan fastsætte  

 regler om anden erhvervsgymnasial enkeltfagsundervisning, herunder regler for  

 enkeltfagenes niveau, indhold og prøver.« 6. § 4 ophæves.
 7. § 5 affattes således:
 » § 5.  Elever, der har afsluttet 9. klassetrin i  

 grundskolen, optages efter ansøgning i en erhvervsgymnasial uddannelse, hvis  

 de efter den hidtidige skoles vurdering forventes at kunne følge  

 undervisningen på tilfredsstillende måde og gennemføre uddannelsen på normal  

 tid.
Stk. 2.  Hvis skolen tilbyder forskellige indledende  

 forløb, vælger eleven blandt dem.« 8. § 6 affattes således:
 » § 6.  Elever, der efter lov om  

 erhvervsuddannelser har gennemført en 2. eller en sammenlagt 1. og 2.  

 skoleperiode, eller som har tilsvarende kvalifikationer, optages efter  

 ansøgning til fortsættelse i en erhvervsgymnasial uddannelse efter den  

 indledende del, hvis de efter skolens vurdering forventes at kunne følge  

 undervisningen på tilfredsstillende måde og gennemføre uddannelsen på normal  

 tid.
Stk. 2.  Skolen kan gøre optagelse efter stk. 1 betinget  

 af, at eleven følger bestemte valgfag eller gennemfører supplerende  

 undervisning, så målene med de gymnasiale fag nås.« 9. Efter § 6 indsættes:
» § 6 a.  Elever, der har gennemført en anden  

 gymnasial uddannelse eller har tilsvarende gymnasiale forudsætninger, optages  

 efter ansøgning til den etårige uddannelse til højere handelseksamen uden  

 egnethedsvurdering.« 10. § 7 affattes således:
» § 7.  Undervisningsministeren fastsætter efter  

 udtalelse fra udvalget for hver uddannelse nærmere regler om  

 egnethedsvurderingen, de øvrige adgangskrav, tilmeldingen og optagelsen,  

 herunder i hvilke tilfælde en elev, der ikke opfylder betingelserne i § 5,  

 kan optages, samt om andre forhold for eleverne.« 11. I § 9, stk. 1, indsættes efter »udvalgene for de  

 erhvervsgymnasiale uddannelser,»: »fag fra  

 erhvervsuddannelserne«.
 12. § 9, stk. 2 , affattes således:
» Stk. 2.  Uddannelsernes gymnasiale fag fastsættes  

 efter udtalelse fra udvalget for uddannelsen.
Den indledende del af den  

 erhvervsgymnasiale uddannelse tilrettelægges af skolen inden for de rammer,  

 der fastsættes i reglerne for den erhvervsgymnasiale uddannelse, jf. § 1,  

 stk. 3. Den skal for den enkelte elev omfatte målene for en  

 erhvervsuddannelses 2. eller sammenlagte 1. og 2. skoleperiode og opfylde de  

 krav til de gymnasiale fag, der fastsættes for den indledende del af hver  

 uddannelse.« 13. § 11 affattes således:
» § 11.  Undervisningsministeren fastsætter efter  

 udtalelse fra udvalget for uddannelsen regler om skolernes udbud af valgfag,  

 om elevernes sammensætning af valgfag og om, at visse kombinationer af  

 valgfag giver ret til særlige betegnelser på eksamensbeviset.« 14. I § 18, stk. 1, ændres »indstilling« til:  

 »udtalelse«.
 15. Efter § 18 indsættes:
» § 18 a.  Bestyrelsen for hver skole skal træffe  

 afgørelse om, hvorvidt der skal etableres en lokal rådgivning ved skolen, og  

 hvordan den i givet fald skal indrettes.« 16. § 19, stk. 2, ophæves.
 Stk. 3  bliver herefter stk. 2.
 17. I § 21 indsættes efter »uddannelsesforsøg«:  

 », eller hvor ganske særlige tilfælde gør det påkrævet for den enkelte  

 elev«.
 18. § 25, stk. 5, ophæves.
 Stk. 6  bliver herefter stk. 5.
§ 2 Stk. 1.  Loven træder i kraft den 1. juli 1994.
Stk. 2.  Undervisningsministeren fastsætter  

 overgangsregler for elever, der allerede er optaget i uddannelserne inden  

 lovens ikrafttræden, og regler for, hvornår der sidste gang kan optages  

 elever i uddannelserne efter de hidtil gældende regler.
De hidtil gældende  

 regler finder anvendelse for elever, der har begyndt deres erhvervsgymnasiale  

 uddannelse, jf. den hidtil gældende § 4, inden den 1. juli 1994, og som  

 følger uddannelsens normale forløb.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
