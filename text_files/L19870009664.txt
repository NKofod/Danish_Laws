 I henhold til kgl. resolution af 15. februar 1985 har Danmark ratificeret  

 den internationale konvention om harmonisering af kontrol af varer ved  

 grænserne, som vedtaget i Geneve den 21. oktober 1982.
 I konventionerne er der med henblik på forenkling af formaliteterne i den  

 internationale varehandel fastsat bestemmelser vedrørende omfanget og  

 varigheden af de kontrolforanstaltninger, der anvendes ved grænserne.
Konventionen, der i sin helhed er offentliggjort i De europæiske  

 Fællesskabers Tidende L 126 af 12. maj 1984, blev af Danmark undertegnet i  

 Geneve den 1. februar 1984, og den 12. juni 1987 deponeredes Danmarks  

 ratifikationsinstrument hos FN's generalsekretær i New York.
I medfør af  

 artikel 17 (2) er konventionen trådt i kraft for Danmarks vedkommende den 12.  

 september 1987.
 Ved ratifikationen har Danmark taget forbehold for Færøerne og Grønland.
 Foruden Danmark har følgende lande ratificeret eller tiltrådt  

 konventionen:
 Belgien, Finland, Frankrig, Grækenland, Irland, Jugoslavien, Luxembourg,  

 Nederlandene (omfatter også Nederlandske Antiller og Aruba), Norge, Schweiz  

 (omfatter også Fyrstendømmet Lichtenstein), Sovjetunionen, Spanien, Det  

 forende Kongerige Storbritannien (omfatter også The Bailiwick of Jersey, The  

 Bailiwick of Guernsey, The Isle og Man, Gibraltar, Montserrat, Saint Helena  

 og Saint Helena Dependencies), Sverige, Sydafrika, Den tyske demokratiske  

 Republik, Forbundsrepublikken Tyskland, Ungarn og De europæiske økonomiske  

 Fællesskaber.
 ad Sovjetunionen, Sydafrika og Den tyske demokratiske Republik:
 Forbehold vedrørende art. 20, stk. 2 til 7 (vedrørende afgørelse af  

 tvister).
