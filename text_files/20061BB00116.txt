Fremsat den 20. marts 2007 af  

 Morten  

  Messerschmidt (DF),  

 Kristian Thulesen Dahl (DF), Martin Henriksen (DF),  

 Pia Kjærsgaard (DF), Hans Kristian Skibby (DF) og Peter Skaarup (DF) Forslag til folketingsbeslutning om  

 at pålægge regeringen at modarbejde ethvert initiativ til at genoplive den  

 forkastede EU-forfatning Folketinget pålægger regeringen at meddele de øvrige EU-lande,  

 at Danmark betragter EU-forfatningen som faldet ved hollændernes og  

 franskmændenes nådesstød henholdsvis den 29. maj og den 1. juni 2005, hvorfor  

 Danmark ud fra en demokratisk opfattelse af, hvordan EU-arbejdet skal  

 fungere,  

 ikke kan ratificere det eksisterende forfatningsudkast og modsætter sig  

 ethvert  

 initiativ for at genoplive dette.
Bemærkninger til forslaget Forslagsstillerne finder,  

 at det franske og det nederlandske nej til EU-forfatningen i sommeren 2005  

 skal  

 respekteres.
Enhver ændring af EU-samarbejdet fordrer enighed landene  

 imellem.  

 På den baggrund beklager forslagsstillerne, at der vedholdende pågår forsøg  

 på  

 en genoplivning af EU-forfatningen blandt medlemslandenes regeringer i  

 almindelighed og i EUs egne institutioner, herunder Europa-Kommissionen  

 og  

 EF-Domstolen, i særdeleshed.
Der har til forslagsstillernes forundring bredt  

 sig den opfattelse, at EU uden EU-forfatningen er gået i stå.
Det er  

 ingenlunde  

 tilfældet.
Alene i 2005  året for forfatningens fald  fremsatte  

 Kommissionen  

 ifølge sin egen årsopgørelse 411 forslag til henstillinger, vedtagelser,  

 forordninger og direktiver (»Den almindelige beretning om EUs  

 virksomhed 2005«  

 side 22). Det vidner ikke om en forening i stilstand.
Forfatningen skal da også  

 alt muligt andet end at genoplive det i forvejen sprællevende EU-samarbejde.  

 Forfatningen skal under dække af at ville effektivisere samarbejdet indføre  

 flertalsafgørelser på markant flere områder.
Den naturlige konsekvens heraf  

 er,  

 at små lande som Danmark langt lettere end tidligere vil kunne stemmes ned.  

 Hertil kommer, at stemmereglerne i Rådet laves om, så landene skal stemme  

 efter  

 størrelse.
En mere markant svækkelse af små lande som Danmark, er vanskelig  

 at  

 forestille sig.
Forslagsstillerne er derfor foruroligede over, at en række  

 toppolitikere  

 i EU-kredsen arbejder for at genoplive forfatningen.
Allerede fordi det som  

 nævnt kræver enighed at ændre traktatgrundlaget, finder forslagsstillerne  

 denne  

 tendens forkastelig og ønsker derfor den danske regering på banen til én gang  

 for alle at slå fast, at der ikke bliver yderligere forhandlinger om det  

 eksisterende forfatningsudkast.
Forslagsstillerne deler  

 opfattelsen af, at EUs traktatgrundlag må ændres.
Hvis EU-samarbejdet  

 skal  

 give mening, må pengeomfordelingspolitikken tages ud af traktaten, ligesom  

 der  

 må indføres garantier for alle lande om, at de kan fastholde højere og bedre  

 grænseværdier inden for forbruger-, miljø- og sundhedspolitikken samt en  

 række  

 andre områder.
Endvidere må EF-Domstolens politiske virke høre op, hvilket  

 bedst kan ske ved en direkte formulering i traktaten.
Der er således en række  

 områder, hvor forslagsstillerne gerne så EU-samarbejdet, som vi kender det i  

 dag, ændret, men det skal ske på en demokratisk måde, og det er ikke  

 demokrati,  

 når et flertal af lande ønsker at fortsætte en proces, som to lande har  

 nedlagt  

 et lovmedholdigt veto imod.
Dette er, hvad forslagsstillerne ønsker at den  

 danske regering skal meddele i EU-kredsen.
Genoplivelsesinitiativer Ifølge artiklen fra EUobserver.com  

 den 9. februar 2007 »Barroso puts pressure on The Hague over EU constitution«  

 lægger Kommissionens formand, José Manuel Barroso, nu pres på den  

 nederlandske  

 regering, idet han opfordrer regeringen til at begynde at bevæge sig i  

 retning  

 mod et kompromis med hensyn til EU-forfatningen.
Den nederlandske  

 koalitionsregering har netop indgået en kompromisaftale, som indebærer store  

 ændringer i forhold til den EU-forfatning, som blev forkastet af vælgerne.  

 Aftalen betyder, at Nederlandene vil arbejde for en ny EU-traktat, som »  

  

 adskiller sig markant i indhold, størrelse  

 og navn fra den gamle forfatningstraktat, som blev forkastet tidligere  

  

 «  

 (EUobserver.com den 9. februar 2007). Kommissionens formand har på det  

 kraftigste opfordret Nederlandene til at komme videre med  

 ratifikationsprocessen: »  

  

 Nederlandene har  

 underskrevet forfatningstraktaten og har derfor også en forpligtelse til at  

 ratificere den  

  

 « (EUobserver.com den 9. februar 2007). Formanden medgiver  

 dog, at tilhængerne af EU-forfatningen må acceptere, at den ikke kan vedtages  

 uændret, men slår samtidig fast, at det er skeptikerne, der først og fremmest  

 må bevæge sig: »  

  

 Nederlandene må forstå,  

 at de må bevæge sig i retning af de lande, der allerede har ratificeret  

  

 «  

 (EUobserver.com den 9. februar 2007). Flere nederlandske parlamentarikere  

 beskylder Kommissionens formand for at lægge hele skylden for den strandede  

 EU-forfatning på Frankrig og Nederlandene.
De nederlandske og de franske  

 vælgere var nogle af de få, der fik mulighed for at udtrykke deres mening om  

 indholdet af EU-forfatningen, og deres mening var altså meget klar.
Vi ville  

 formentligt have set lignende resultater, hvis der havde været afholdt flere  

 afstemninger om EU-forfatningen.
Den kristne demokrat og medlem af det  

 nederlandske  

 parlament Jan Jacob van Dijk udtaler:  

  

 »Det  

 vigtigste er, at befolkningen kan acceptere det  

  

 ,  

  

 der er i traktaten«  

  

 (EUobserver.com den 9. februar 2007).
Efter forslagsstillernes opfattelse er det aldeles upassende,  

 at Kommissionens formand på denne måde blander sig i et regulært internt  

 anliggende i den nederlandske regering og advarer den nederlandske regering  

 imod  

 at arbejde for ændringer af forfatningen.
Hvor er demokratiet i Europa, hvis  

 en  

 regering efter at have fået afvist EU-forfatningen af sine vælgere ikke kan  

 tage initiativ til ændringer i overensstemmelse med, hvad vælgerne har  

 ønsket?  

 Det vedrører naturligvis ikke Kommissionen, hvordan den nederlandske regering  

 skal agere i forbindelse med den forestående forfatningsratifikation.  

 Tværtimod  

 hører spørgsmål om ændring af traktaterne alene til på regeringsniveau,  

 hvorfor  

 Kommissionens formand, José Manuel Barroso, selvsagt ikke bør blande sig.
Kommissionens formand er imidlertid ikke den eneste, som  

 arbejder for at tvinge forfatningen tilbage i live.
I begyndelsen af 2007 er  

 der afholdt møder blandt de 18 lande, som har ratificeret forfatningen, om,  

 hvordan man kan presse forfatningen igennem i de resterende lande.
Klubben,  

 der  

 kalder sig »Forfatningens Venner«, har allerede afstedkommet et forøget pres  

 på  

 såvel Frankrig som Nederlandene, men også på andre lande, der endnu ikke har  

 ratificeret, herunder Danmark.
Således udtalte den spanske udenrigsminister,  

 Miguel  

 Angel Moratinos, på mødet: »  

  

 Vores krav  

 er, at vi ikke vil acceptere nogen ændring af teksten, der ændrer dens  

 balance  

 eller betydning afgørende  

  

 « (  

 Berlingske Tidende  

 den 26. januar 2007, »EU-forfatningens venner skruer bissen på«). Og ifølge  

 en  

 artikel på  

 Politiken.dk støtter også den tyske  

 regering denne linje, idet landets  

 ambassadør  

 i Spanien, Wolf-Ruthard Born, som deltager på formandskabets vegne glædede  

 sig  

 over initiativet og i den forbindelse udtalte: »  

  

 Vi ønsker alle, der er til stedet her i dag, at bevare forfatningstraktaten  

 i dens substans.
De fleste borgere i Europa vil have en forfatning.
Kun  

 derved  

 kan vi møde fremtidens udfordringer  

  

 « (  

 Politiken.dk den 26. januar 2007,  

 »EU-forfatning genoplives i Madrid«). Også Portugal og Irland, der er blandt  

 de  

 lande, som endnu ikke har ratificeret, støttede på mødet, at man arbejder  

 videre med den eksisterende traktattekst.
Forslagsstillerne finder det foruroligende, at så mange lande  

 helt åbenlyst sidder det faktum overhørig, at hvert eneste medlemsland kan  

 nedlægge veto imod en ændring af traktaterne, hvilket er præcis, hvad de  

 franske  

 og nederlandske vælgere gjorde henholdsvis den 29. maj 2005 og den 1. juni  

 2005.  

 Som bekendt stemte hele 61,50 pct. af hollænderne nej til EU-forfatningen,  

 ligesom nejflertallet blandt franskmændene udgjorde 54,68 pct. mod kun 45,32  

 pct.  

 jastemmer.
Der synes således ikke at kunne være tvivl om, at der i begge  

 lande  

 er et markant flertal imod forfatningens indhold.
Allerede derfor må det  

 betragtes som udemokratisk, når de øvrige medlemslande vil tryne de to lande  

 til at ændre deres beslutninger.
EU-samarbejdet er nu engang sådan, at alle skal sige ja til en  

 ændring af traktaterne.
Da ikke alle har kunnet eller villet det, må  

 processen  

 gå om.
Folketinget pålægger med vedtagelsen af nærværende beslutningsforslag  

 regeringen  

 at meddele de øvrige EU-lande, at Danmark ikke længere betragter  

 EU-forfatningen som et dokument, der kan ratificeres.
Forfatningen er stedt  

 til  

 hvile af demokratiet, og ethvert initiativ på genoplivning må følgelig  

 betragtes  

 som udemokratisk.
Skriftlig fremsættelse Morten  

 Messerschmidt  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at pålægge regeringen at modarbejde ethvert initiativ  

 til at genoplive den forkastede EU-forfatning.
(Beslutningsforslag nr.
B 116).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
