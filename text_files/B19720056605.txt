 I medfør af § 6, jfr. § 1, stk. 2, i lov om tilsyn med skibe, jfr.  

 lovbekendtgørelse nr. 336 af 31. august 1965, fastsætter handelsministeriet  

 herved følgende:
 § 1.  Ethvert fartøj under 20 registertons brutto, der  

 udlejes, er undergivet offentligt tilsyn og skal opfylde de af direktøren for  

 statens skibstilsyn for den pågældende bådtype fastsatte forskrifter, der  

 offentliggøres i »Skibstilsynets Meddelelser.« Det kan herunder  

 fastsættes, at der om bord skal forefindes en tilsynsbog.
 § 2.  Fartøj, der fra fast plads udlejes  

 erhvervsmæssigt, skal, forinden det tages i brug, godkendes af statens  

 skibstilsyn med hensyn til skrog, motor og udrustning, herunder  

 redningsmidler.
Stk. 2.  Når et fartøj er godkendt, skal det på synlig  

 og varig måde forsynes såvel med skibstilsynets påmærkning herom som med  

 angivelse af det største antal personer, der må medføres.
Skibstilsynet  

 fastsætter skriftligt fartsområdet for det godkendte fartøj.
 Stk. 3.  For fartøjer, der udlejes til sejlads i havne,  

 indsøer, åer, fjorde, kanaler samt inden for 1500 m fra andre kyster end den  

 jyske vestkyst, kan skibstilsynet fastsætte regelmæssige synsterminer.  

 Fartøjer, der udlejes til anden sejlads, samt ethvert fartøj, hvis største  

 længde overstiger 6 m, skal anmeldes til syn hvert år.
 § 3.  For fartøj, der ikke er omfattet af  

 bestemmelserne i § 2, men som udlejes enten af ejeren selv eller gennem  

 udlejningsbureauer, er såvel ejeren som udlejeren ansvarlig for opfyldelse af  

 de i medfør af § 1 fastsatte forskrifter.
 Stk. 2.  Fartøjerne synes lejlighedsvis af  

 skibstilsynet.
 § 4.  Overtrædelse af bestemmelserne i nærværende  

 bekendtgørelse straffes med bøde i medfør af § 42 i lov om tilsyn med skibe.
 § 5.  Bekendtgørelsen træder i kraft den 1. januar  

 1973.
 Handelsministeriet, den 20. december  

 1972.
 Erling Jensen.
 /Sven Lunddahl.
