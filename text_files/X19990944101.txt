Børnebidrag. Ændringstidspunkt  

 for børnebidrag Børnebidrag fastsat med virkning fra det  

 tidspunkt barnet tog ophold hos haderen, uanset at dette var mod  

 forældremyndighedsindehaverens protest.
Faderens bidrag bortfaldt fra  

 første forfaldsdag efter dette tidspunkt.
 Børnelovens § 16, stk. 1, og § 18, stk. 2.
 Civilretsdirektoratet afgørelse af 9. november 1998  

 j.nr. 1998-550-816.
"Civilretsdirektoratet har behandlet Deres klage over  

 X Statsamts afgørelse af 11. december 1997  om bidrag.
Ved  

 afgørelsen bestemte statsamtet, at  der ikke for tiden var  

 grundlag for at bestemme, at BM skulle betale bidrag til B s underhold.
 De har anmodet om, at  Deres bidrag til B bortfalder  

 pr. 1. november 1997, og at der fra samme dato fastsættes bidrag til  

 Dem.
BM har modsat sig dette.
Hun finder, at De tidligst kan  

 kræve bidrag fra den 25. juni 1998, hvor De fik  

 forældremyndigheden.
Hun oplyser i øvrigt, at hun har modtaget  

 bidrag for perioden den 1. oktober 1997 til 1. april 1998.
Vi har gennemgået sagen, og vi bestemmer, at Deres  

 bidrag til B bortfalder pr. 1. april 1998, som er den første  

 forfaldsdato, efter at fogeden forgæves havde søgt at få  

 hjemgivet B.
Vi bestemmer endvidere, at BM skal betale bidrag til Dem fra den  

 22. november 1997.
 ...
Det fremgår af § 18, stk. 2, i børneloven, at  

 det blandt andet er en betingelse for at kunne modtage bidrag, at den  

 pågældende har forældremyndigheden eller har barnet lovligt  

 i pleje.
Dette betyder, at den, der har taget barnet til sig uden samtykke  

 fra forældremyndighedsindehaveren, i almindelighed ikke har ret til at  

 få børnebidrag.
Ved større børn fortolkes betingelserne for  

 at have et barn i lovlig pleje dog lempeligt.
Det skyldes, at  

 forældremyndighedsindehaveren ikke har særlig mulighed for at  

 øve indflydelse på, hvor barnet ønsker at være, og  

 at der ved vurderingen af barnets "lovlige" opholdssted tages  

 særlige hensyn til barnets eget ønske.
Vi har vedrørende afgørelsen om det bidrag,  

 der påhvilede Dem, lagt vægt på, at BM den 1. oktober 1997  

  modtog bidraget i god tro halvårsvist forud.
Vi finder ikke grundlag  

 for at ophæve dette bidrag med tilbagevirkende kraft.
Vedrørende BM s bidrag til Dem har vi lagt  

 vægt på, at B var over 12 år den 5. november 1997, hvor han  

 tog ophold hos Dem, og at  fogeden den 21. november 1997 ikke ville  

 gennemtvinge en hjemgivelse til BM.
På den baggrund findes B s ophold  

 hos Dem at måtte betragtes som lovligt fra dette tidspunkt.
 Vi finder således, at De er berettiget til bidrag  

 fra denne dato.".
