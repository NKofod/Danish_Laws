Bekendtgørelse om ændring af  

 bekendtgørelse om adoption § 1 I bekendtgørelse nr. 597 af 5. september 1986 om adoption, som  

 ændret ved bekendtgørelse nr. 783 af 14. december 1988,  

 bekendtgørelse nr. 797 af 23. oktober 1997, bekendtgørelse nr.  

 786 af 4. november 1998 og bekendtgørelse nr. 594 af 14. juli 1999,  

 foretages følgende ændringer:
1. I indledningen ændres », jf. lovbekendtgørelse nr.  

 629 af 15. september 1986, som ændret senest ved § 1 i lov nr. 233  

 af 2. april 1997,« til: », jf. lovbekendtgørelse nr. 1040 af 16.  

 december 1999,« 2. § 3 affattes således:
 »§ 3. Tilsyn med adoptionshjælpsorganisationerne  

 udøves af Civilretsdirektoratet, jf. dog stk. 2.
Stk. 2. Tilsyn med adoptionshjælpsorganisationernes  

 virksomhed i udlandet udøves af Adoptionsnævnet. « 4. Efter § 3 indsættes:
»§ 3 a.
Klage over en adoptionshjælpsorganisation kan  

 indgives til Civilretsdirektoratet, jf. dog stk. 2.
Stk. 2. Klage over en adoptionshjælpsorganisations  

 virksomhed i udlandet kan indgives til Adoptionsnævnet.« 5. § 9 affattes således:
»§ 9. Blandt de ansøgere, som er godkendt som  

 adoptanter efter § 5, stk. 1, til anonym adoption af et dansk barn,  

 udvælger Adoptionsnævnet den ansøger, der skønnes  

 bedst egnet til at adoptere det barn, som ønskes bortadopteret.
Har  

 det ikke været muligt inden 1 år fra godkendelsen at anvise  

 ansøgeren et barn til adoption, kan Adoptionsnævnet  

 henlægge sagen.« 6. Efter § 9 indsættes:
»§ 9 a.
Tilsyn med adoptionssamrådene udøves af  

 Adoptionsnævnet.
Stk. 2. Et adoptionssamråds afgørelse kan  

 indbringes for Adoptionsnævnet.« 7. I § 12 ændres »jf. § 9, stk. 2« til:  

 »jf. § 9«.
 8. § 23 affattes således:
 »§ 23. Et udenlandsk barn under 12 år, der er adopteret  

 ved en dansk adoptionsbevilling, bliver dansk statsborger ved adoptionen,  

 hvis barnet adopteres af et ægtepar, hvor mindst én af  

 ægtefællerne er dansk statsborger, eller af en ugift dansk  

 statsborger.
 Stk. 2. Hvis barnet ikke bliver dansk statsborger efter  

 stk. 1, men ønskes meddelt dansk indfødsret, sendes kopi  

 af adoptionsbevillingen til Justitsministeriets Indfødsretskontor  

 sammen med følgende dokumenter:
1)	adoptanternes skriftlige bekræftelse af ansøgningen om  

 dansk indfødsret, 2)	hvis barnet er fyldt 12 år, en erklæring fra barnet om,  

 at det ønsker dansk indfødsret, 3)	hvis barnet er fyldt 15 år, en skriftlig bekræftelse af,  

 at barnet og adoptanterne er bekendt med, at der vil blive indhentet  

 oplysninger i Kriminalregisteret vedrørende barnet, 4)	kopi af barnets pas eller rejselegitimation, 5)	dokumentation for adoptanternes statsborgerskab (kopi af pas), 6)	kopi af vielsesattest i tilfælde, hvor adoptanten og den  

 biologiske forældrepart har indgået ægteskab i  

 udlandet«.
 9. § 24 b, stk. 3, affattes således:
»Stk. 3. Et udenlandsk barn under 12 år, der er  

 adopteret ved en udenlandsk afgørelse, jf. stk. 1, bliver dansk  

 statsborger ved adoptionen, hvis barnet adopteres af et ægtepar, hvor  

 mindst én af ægtefællerne er dansk statsborger, eller af  

 en ugift dansk statsborger.
Såfremt barnet ikke bliver dansk  

 statsborger efter 1. pkt., finder § 23, stk. 2, tilsvarende  

 anvendelse.« § 2 Bekendtgørelsen træder i kraft den 1. januar 2000.
