Bekendtgørelse  

 om optagelse i Erhvervs- og Selskabsstyrelsens register for virksomheder, der  

 overfører penge eller andre værdier I medfør af § 1, stk. 6, i lov om forebyggende  

 foranstaltninger mod hvidvaskning af penge og finansiering af terrorisme, jf.  

 lovbekendtgørelse  

 nr. 132 af 1. marts 2005, fastsættes:
Generelt § 1.  

  

 Bekendtgørelsen  

 gælder for virksomheder, som i henhold til lov om forebyggende  

 foranstaltninger  

 mod hvidvaskning af penge og finansiering af terrorisme, jf.  

 lovbekendtgørelse  

 nr. 132 af 1. marts 2005, skal anmeldes til Erhvervs- og Selskabsstyrelsen,  

 når  

 de driver erhvervsmæssig virksomhed i Danmark med overførsel af penge eller  

 andre værdier.
 Stk. 2.  

  

 Erhvervs-  

 og Selskabsstyrelsen fører et register over de i stk. 1 nævnte  

 virksomheder.
Oplysninger i registret § 2.  

  

 Registret indeholder oplysning om:
1)  

 	  

 virksomhedens eventuelle  

 CVR-nr., og for forretningssteder desuden deres eventuelle P-nummer, 2)  

 	  

 virksomhedens navn og  

 adresse, samt 3)  

 	  

 eventuel tilknytning  

 til agentur- eller franchisegiver, der overfører penge eller andre værdier.
 Stk. 2.  

  

 For  

 virksomheder, som ikke er omfattet af lov  

 om Det Centrale Virksomhedsregister (  

 CVR-loven), skal alene de i  

 stk. 1, nr. 2 og 3, nævnte oplysninger fremgå.
Optagelse i registret § 3.  

  

 Ved  

 anmeldelse om optagelse i registret skal de i § 2 omhandlede oplysninger  

 angives.
Ved personligt drevne virksomheder skal desuden ejerens og eventuelt  

 bestyrerens navn, CPR-nr. og adresse oplyses sammen med information om, hvem  

 der er anmelder, jf. § 6, stk. 1.
 Stk. 2.  

  

 For  

 personer uden dansk CPR-nr. skal tillige oplyses de personlige data, som er  

 tilknyttet personens virksomhed i Det Centrale Virksomhedsregister (CVR).
Ændring af oplysninger § 4.  

  

 Ved  

 ændring af de i § 2 og § 3 nævnte oplysninger skal der ske  

 anmeldelse  

 til Erhvervs- og Selskabsstyrelsen.
Ved anmeldelsen skal virksomhedens navn,  

 eventuelle CVR-nr. og eventuelt forretningsstedets P-nummer angives, sammen  

 med  

 de oplysninger, der skal ændres.
Desuden skal oplyses, hvem der er anmelder,  

 jf. § 6, stk. 1, 1.pkt.
Sletning fra registret § 5.  

  

 De  

 i § 1 nævnte virksomheder har pligt til at meddele til Erhvervs- og  

 Selskabsstyrelsen, når de ikke længere driver virksomheder med overførsel af  

 penge eller andre værdier.
Ved sletning af virksomheden eller  

 forretningsstedet  

 fra registret, skal de i § 2, nr. 1-2, nævnte oplysninger angives.  

 Desuden  

 skal oplyses, hvem der er anmelder, jf. § 6, stk. 1, 1.pkt.
Anmeldelse til registret § 6.  

  

 Anmeldelse  

 af virksomheder efter §§ 3, 4 eller 5 skal foretages på Erhvervs- og  

 Selskabsstyrelsens anmeldelsesblanket til registret.
Anmeldelsen skal  

 foretages  

 af indehaveren af virksomheden, eller hvis virksomheden er et selskab af  

 ledelsen, eller af den indehaveren eller ledelsen bemyndiger hertil.  

 Anmeldelse  

 skal ske senest 6 uger efter, at virksomheden er begyndt, eller ændringen i  

 de  

 registrerede forhold er indtruffet.
 Stk. 2.  

  

 Hvis  

 Erhvervs- og Selskabsstyrelsen har begrundet formodning om, at oplysninger i  

 registret er ukorrekte, kan styrelsen, efter høring af virksomheden, rette  

 eller slette oplysningerne.
 Stk. 3.  

  

 Agentur- og  

 Franchisegivere kan, uanset bestemmelsen i stk. 1, anmelde flere  

 virksomheder  

 ved en samlet anmeldelse, under iagttagelse af reglerne i §§ 2, 3, 4 og  

 5.
 Stk. 4.  

  

 Anmelder, herunder agentur- og  

 franchisegivere, indestår over for Erhvervs- og Selskabsstyrelsen for, at de  

 anmeldelte oplysninger er korrekte, herunder at der foreligger behørig  

 fuldmagt.
Ikrafttræden § 7.  

  

 Bekendtgørelsen  

 træder i kraft den 15. september 2005.
