Resumé En student klagede over at Undervisningsministeriet ikke havde  

 fundet grundlag for at ændre den praksis som et juridisk fakultet havde om  

 ikke  

 at give adgang til aktindsigt i rettevejledninger.
Ministeriets afgørelse  

 byggede på den opfattelse at rettevejledninger er interne arbejdsdokumenter  

 som  

 er undtaget fra retten til aktindsigt efter offentlighedslovens § 7, nr. 1.
Ombudsmanden udtalte at rettevejledninger er omfattet af  

 offentlighedslovens § 8, nr. 4, vedrørende "skuffecirkulærer" og  

 dermed som udgangspunkt undergivet aktindsigt.
Ombudsmanden overvejede om der  

 eventuelt kunne gives afslag på aktindsigt efter offentlighedslovens § 13,  

 stk.  

 1, nr. 6.
 Ombudsmanden henstillede til Undervisningsministeriet at træffe  

 en ny afgørelse, hvorved der bl.a. kunne tages stilling til om bestemmelsen i  

 offentlighedslovens § 13, stk. 1, nr. 6, kunne finde anvendelse.
Undervisningsministeriet traf herefter en ny afgørelse, hvor  

 ministeriet afviste studentens anmodning om aktindsigt under henvisning til  

 at  

 betingelserne for anvendelse af offentlighedslovens § 13, stk. 1, nr. 6, var  

 til stede. (J. nr. 1994-1784-701) Aktindsigt i rettevejledninger En student (A) klagede over  

 en afgørelse fra Undervisningsministeriet, hvorefter ministeriet ikke havde  

 fundet grundlag for at ændre den praksis som Det juridiske Fakultet ved X  

 Universitet havde om ikke at give aktindsigt i rettevejledninger.
 Det fremgik af sagen at A  

 havde anmodet X Universitet, Det juridiske Fakultet, om aktindsigt i  

 rettevejledningen  

 til eksamensopgaverne i faget Formueret på jurastudiets 1. år (sommeren  

 1993).  

 Fakultetet afslog A's anmodning med følgende begrundelse:
 "...
Det skal i den anledning  

 meddeles, at Deres ansøgning ikke kan imødekommes, jfr.
Offentlighedslovens §  

 7, stk. 1, nr. 1, § 8, stk. 1, nr. 4 og § 13, stk. 1, nr. 6.
Som begrundelse for  

 afgørelsen skal det indledningsvis oplyses, at spørgsmålet om aktindsigt i  

 rettevejledninger af Undervisningsministeriet har været indbragt for  

 Justitsministeriet, der i skrivelse af 8. december 1992 har redegjort for  

 anvendelsen af Offentlighedslovens § 8, stk. 1, nr. 4, i forbindelse med  

 aktindsigt i rettevejledninger.
Det fremgår af nævnte skrivelse, at  

 Justitsministeriet  

 til brug for behandling af sagen har anvendt et notat af 24. september 1991  

 om  

 aktindsigt i rettevejledninger til eksamensopgaver, udarbejdet af professor  

 (...) samt et af lektor (...) udarbejdet høringssvar af 13. september 1991.
 Justitsministeriet  

 anfører i ovennævnte skrivelse, at man er enig i professor (...)'s antagelse,  

 hvorefter en rettevejledning som udgangspunkt anses for et internt  

 arbejdsdokument.
Det diskuteres herefter i  

 skrivelsen, hvorvidt undtagelsesreglen i Offentlighedslovens § 8, stk. 1, nr.  

 4, kan bringes i anvendelse for så vidt angår rettevejledninger under  

 henvisning til at der er tale om generelle retningslinier for behandling af  

 bestemte sagstyper.
Justitsministeriet anfører hertil, at det af  

 bemærkningerne til bestemmelsen fremgår, at hovedanvendelsesområdet for § 8,  

 stk. 1, nr. 4, først og fremmest er de såkaldte "skuffecirkulærer"  

 samt andre dokumenter, der indeholder generelle retningslinier for  

 behandlingen  

 af bestemte sagstyper, når der i disse tilfælde er tale om bindende  

 tjenesteforskrifter jfr.
Justitsmin. vejledning om Offentlighedsloven, 1986,  

 punkt 28.
 Justitsministeriet  

 anfører, at man anser rettevejledninger som omfattet af Offentlighedslovens §  

 8, stk. 1, nr. 4, og dermed undergivet aktindsigt.
 Det anføres efterfølgende, at  

 adgangen til aktindsigt kan begrænses jfr. § 13, stk. 1, nr. 6, i det omfang  

 det er nødvendigt til beskyttelse af væsentlige hensyn til private eller  

 offentlige interesser.
 Justitsministeriet har  

 under henvisning til den sidstnævnte bestemmelse indtaget det standpunkt,  

 ikke  

 at burde give udtryk for sit syn på det endelige udfald af den konkrete  

 afvejning af hensyn der er forudsat i § 13, stk. 1, nr. 6, idet den  

 myndighed,  

 som i øvrigt har afgørelsen af den pågældende sag, antages at have de bedste  

 forudsætninger for at træffe afgørelse herom.
 På baggrund af ovennævnte  

 skrivelse fra Justitsministeriet, har Undervisningsministeriet som  

 nævnt i vedlagte skrivelse af 14. december 1992 ikke ændret på den hidtidige  

 praksis, hvorefter en rettevejledning anses for et internt dokument.
 Det juridiske Fakultet har  

 under henvisning til ovennævnte ikke fundet anledning til at ændre sin  

 hidtidige praksis og man skal som begrundelse for afgørelsen foruden  

 ovennævnte anføre, at rettevejledninger ikke indeholder retningslinier, der  

 anses for bindende for bedømmerne og derfor ikke antages at være omfattet af  

 §  

 8, stk. 1, nr. 4. Det skal endvidere anføres, at afslag på aktindsigt  

 desuden,  

 under henvisning til § 13, stk. 1, nr. 6, er begrundet i ønsket om at  

 opretholde den nuværende praksis med benyttelse af eksamensopgaver i den  

 almindelige undervisning.
..." A klagede til rektor for X  

 Universitet og anførte bl.a. at sagen efter hans opfattelse drejede sig om de  

 studerendes muligheder for at se om de har gjort sig de rigtige overvejelser,  

 når de på eget initiativ har løst en opgave.
Senere gjorde A rektor opmærksom  

 på at de studerende på politstudiet godt kan få udleveret  

 rettevejledningerne.
 X Universitet, Studieadministrationen,  

 henholdt sig til afgørelsen og den begrundelse som fakultetet havde givet.  

 Studieadministrationen anførte desuden at det forhold at andre fakulteter  

 eventuelt havde en anden praksis med hensyn til udlevering, ikke ændrede ved  

 fakultetets afgørelse.
A klagede til Undervisningsministeriet.  

 Ministeriet afslog A's klage.
Efter en udførlig gengivelse af en udtalelse  

 om spørgsmålet fra Justitsministeriet (af 8. december 1992) og professor  

 (...) af 24. september 1991) gav ministeriet følgende begrundelse for  

 afslaget:
 "...
På grundlag af den  

 usikkerhed, der er ved fortolkningen af adgangen til aktindsigt i  

 rettevejledninger jf. ovenfor, finder ministeriet ikke, at der er grundlag  

 for  

 at ændre Det juridiske Fakultets praksis om ikke at give adgang til  

 aktindsigt  

 i rettevejledninger.
Ministeriet har herved lagt vægt på universitetets ønske  

 om fortsat at kunne anvende tidligere eksamensopgaver som øvelsesopgaver i  

 undervisningen.
..." Undervisningsministeriet  

 og X Universitet henholdt sig i udtalelserne til mig i anledning af klagen  

 til  

 deres afgørelser om afslag på aktindsigt.
Undervisningsministeriet  

 og X Universitet havde på et møde med mig lejlighed til nærmere at redegøre  

 for  

 hvorfor myndighederne ikke vil give aktindsigt i rettevejledninger.  

 Universitetet  

 gjorde bl.a. gældende at rettevejledninger alene indeholder enten en  

 beskrivelse af forhold der er af notorisk karakter (f.eks. at et spørgsmål i  

 den pågældende opgave utvivlsomt skal løses efter en bestemt bestemmelse i  

 en given lov), eller anvisninger af mere generel betydning for bedømmelsen  

 af de enkelte opgavebesvarelser.
Desuden kan rettevejledninger løbende ændres  

 - både under opgavekommissionens arbejde med at udvælge hvilke  

 eksamensopgaver  

 der skal stilles i den pågældende termin, og senere efter afviklingen af  

 eksamen hvor kommissionen mødes efter at have læst et antal besvarelser.  

 Bedømmerne  

 kan på "forcensurmødet" beslutte sig for ikke at rette sig efter  

 bestemte angivelser i en rettevejledning, og det sker at rettevejledningen  

 ikke tilrettes sådanne beslutninger.
Rettevejledninger kan således ikke  

 anses for bindende, men er kun et hjælpemiddel for bedømmerne.
 Forud for mødet havde jeg  

 modtaget 10 rettevejledninger med tilhørende eksamensopgaver til den  

 juridiske  

 kandidateksamen (fra sommeren 1994).
 Herefter udtalte jeg følgende  

 i et brev til A:
 "Undtagelserne fra den  

 almindelige adgang til aktindsigt efter offentlighedslovens § 4, stk. 1,  

 følger af lovens kapitel 3. Afslaget på Deres begæring om aktindsigt blev  

 givet under henvisning til bestemmelserne i dels § 7, nr. 1, jf. § 8, nr. 4,  

 dels § 13, stk. 1, nr. 6. Undervisningsministeriet og X Universitet har  

 ikke gjort gældende at jurastudiets rettevejledninger skulle være undtaget  

 fra  

 aktindsigt efter andre bestemmelser i offentlighedsloven.
 1.  


  

 Undervisningsministeriet  

 og X Universitet (og Justitsministeriet) anså den omhandlede rettevejledning  

 for internt arbejdsmateriale der var omfattet af offentlighedslovens § 7,  

 nr. 1. Dette kan ikke give mig anledning til bemærkninger.
 1.1.  


  

 Spørgsmålet er  

 herefter om rettevejledninger er omfattet af bestemmelsen i  

 offentlighedslovens  

 § 8, nr. 4:
"Retten til aktindsigt  

 omfatter uanset bestemmelsen i § 7 interne arbejdsdokumenter, som foreligger  

 i  

 endelig form, når ...
4) dokumenterne indeholder  

 generelle retningslinier for behandlingen af bestemte sagstyper." Bestemmelsen har sin baggrund  

 bl.a. i et privat forslag til lov om offentlighed i forvaltningen (optrykt  

 som lovforslag nr.
L 64 i Folketingstidende 1984-85, tillæg A, sp. 1021ff).  

 Forslagsstillerne begrundede ønsket om aktindsigt på følgende måde  

 (Folketingstidende  

 1984-85, tillæg A, sp. 1039):
 "...
Som nr. 4 er tilføjet en  

 bestemmelse, som vil gøre visse generelle tjenestebefalinger tilgængelige for  

 offentligheden.
Der tænkes bl.a. på de såkaldte "skuffecirkulærer",  

 som f.eks. udstedes af et socialudvalg med bindende virkning for  

 sagsbehandlerne.
Sådanne cirkulærer anses i dag (d.v.s. før den nye  

 offentlighedslov trådte i kraft den 1. januar 1987, min tilføjelse) for  

 hemmelige.
Det skal ikke anfægtes, at sådanne cirkulærer er nødvendige  

 styringsredskaber i en stor forvaltning.
Men det er ganske uacceptabelt, at  

 reglerne holdes hemmelige for berørte parter og andre interesserede borgere.  

 Uden viden om det retlige grundlag, hvorpå en afgørelse er truffet, er de  

 berørte  

 ude af stand til seriøst at vurdere mulighederne i en eventuel klagesag.  

 Ligeledes sættes den demokratiske kontrolfunktion, som er et andet af lovens  

 formål, ud af kraft.
..." Anvendelsesområdet for § 8,  

 nr. 4, er således først og fremmest de såkaldte skuffecirkulærer (jf. også  

 Folketingstidende 1985-86, tillæg A, sp. 191 og 222). Det er uden betydning i  

 hvilken form retningslinierne foreligger, og bestemmelsen omfatter også andre  

 dokumenter som indeholder generelle retningslinier for behandlingen af  

 bestemte  

 sagstyper.
I "Offentlighedsloven med kommentarer" af John Vogter  

 (1992) antages det at det er en forudsætning at der er tale om bindende  

 tjenesteforskrifter (s. 155).
1.2.  


  

 Rettevejledninger  

 udarbejdes af (lærer)medlemmerne af de såkaldte opgavekommissioner som  

 nedsættes af Studienævnet under Det juridiske Fakultet i forbindelse med  

 afviklingen af hver enkelt skriftlig eksamen på studiet.
En rettevejledning  

 skal efter studienævnets anvisninger indeholde dels en besvarelsesvejledning,  

 dels henvisninger til pensum.
 Opgavekommissionen, der består  

 af de censorer der er udpeget til senere at skulle medvirke ved bedømmelsen  

 af  

 de enkelte opgavebesvarelser, et par af det pågældende fags faste lærere og  

 en  

 tilforordnet manuduktør, har i første omgang til opgave at fastlægge hvilke  

 eksamensopgaver der skal stilles i faget i den pågældende eksamenstermin.  

 Rettevejledninger har her til formål at lette opgavekommissionens arbejde  

 med at udvælge eksamensopgaverne.
Ca. en uge efter afviklingen  

 af den pågældende skriftlige eksamen samles opgavekommissionen på ny til det  

 såkaldte forcensurmøde.
Bedømmerne har på det tidspunkt læst "et  

 passende  

 antal besvarelser", og på den baggrund fastlægges hvordan bedømmelsen  

 skal foretages.
Det sker at rettevejledningen må ændres som følge af  

 beslutninger truffet på forcensurmødet.
Rettevejledningernes funktion er her  

 at sikre en rimelig ensartethed i bedømmelsen af de enkelte  

 opgavebesvarelser.
 For så vidt eksamensopgaverne  

 senere gøres til øvelsesopgaver i undervisningen af det pågældende fag, vil  

 rettevejledningerne tillige lette de enkelte læreres anvendelse af opgaverne.
 1.3.  


  

 Såvel Det juridiske  

 Fakultet som Undervisningsministeriet henviste i deres afslag til et notat  

 af 24. september 1991 af professor (...) om aktindsigt i rettevejledninger.  

 I notatet antog (...) at rettevejledninger ikke er omfattet af § 8, nr. 4.  

 Denne retsopfattelse begrundede han med at rettevejledninger ikke er  

 bindende.
Undervisningsministeriet  

 forelagde på et senere tidspunkt spørgsmålet om anvendelsen af § 8, nr. 4, på  

 rettevejledninger for Justitsministeriet.
I sin udtalelse af 8. december  

 1992 anførte Justitsministeriet følgende:
 "...
3. Ved afgørelsen af, om en  

 rettevejledning må anses for omfattet af bestemmelsen i offentlighedslovens §  

 8, nr. 4, må der efter Justitsministeriets opfattelse lægges vægt på, at  

 rettevejledninger på jura-studiet på universiteterne i praksis antages at  

 afstikke de rammer, inden for hvilke opgaveretterens skøn skal udøves.  

 Opgaveretterne  

 er således ikke frit stillet ved retningen af opgaverne.
Selv om der i en  

 rettevejledning eventuelt er opstillet alternative løsningsmodeller, er det  

 dog forudsat, at den korrekte og fyldestgørende besvarelse ligger inden for  

 rammerne.
 Justitsministeriet er  

 på denne baggrund mest tilbøjelig til at antage, at de pågældende  

 rettevejledninger er omfattet af offentlighedslovens § 8, nr. 4, og derfor  

 som  

 udgangspunkt er undergivet aktindsigt.
..." 1.4.  

  

 En rettevejledning må antages at foreligge i endelig form i  

 relation til § 8 når opgavekommissionen på forcensurmødet (endeligt) har  

 fastlagt, hvordan bedømmelsen af de enkelte opgavebesvarelser skal foretages.  

 Jeg antager at rettevejledningerne normalt ajourføres i overensstemmelse med  

 beslutningerne på mødet.
Var dette ikke tilfældet, ville den af fakultetet  

 stærkt understregede betydning af at opgaverne senere vil kunne bruges som  

 øvelsesopgaver af de enkelte lærere, være mindre meningsfuld.
Rettevejledninger har navnlig  

 til formål at sikre (en høj grad af) ensartethed i bedømmelsen af de enkelte  

 besvarelser af en eksamensopgave.
Det må derfor normalt være udelukket at  

 fravige en rettevejledning (med de ændringer der måtte være foretaget på  

 forcensurmødet  

 og eventuelt under det videre forløb) til skade for eksaminanden.
På denne baggrund mener jeg -  

 på linie med det som Justitsministeriet har antaget - at rettevejledninger  

 er bindende i § 8, nr. 4's forstand.
Det forhold at rettevejledninger i  

 sagens  

 natur kun kan fastlægge nogle brede og efter omstændighederne ikke ganske  

 præcise rammer for bedømmelsen og således kun udgør en (større eller mindre)  

 del af det grundlag som anvendes ved bedømmelsen, kan ikke i sig selv  

 udelukke  

 vejledningernes (delvise) bindende karakter.
I øvrigt er formålet med § 8,  

 nr. 4, at bidrage til borgernes mulighed for at danne sig et fuldstændigt  

 overblik over deres retsposition i forhold til forvaltningen.
Forarbejderne  

 fremhæver specielt de kommunale socialforvaltninger hvor behovet for  

 aktindsigt  

 skulle være særligt udtalt.
Men det er stort set de samme hensyn - omend  

 måske  

 med en noget mindre styrke - der gør sig gældende i den foreliggende  

 situation.
 2.  


  

 Spørgsmålet er  

 herefter om der kan gives afslag på aktindsigt i en rettevejledning med  

 hjemmel  

 i offentlighedslovens § 13, stk. 1, nr. 6:
"Retten til aktindsigt  

 kan begrænses i det omfang, det er nødvendigt til beskyttelse af væsentlige  

 hensyn til ...
6) private og offentlige  

 interesser, hvor hemmeligholdelse efter forholdets særlige karakter er  

 påkrævet." Det følger af bestemmelsens  

 ordlyd og dens forarbejder at aktindsigt kun kan afslås efter denne  

 bestemmelse, hvis der efter en konkret vurdering er nærliggende fare for at  

 de  

 nævnte interesser vil lide skade af betydning.
Behovet for undtagelse skal  

 være klart påkrævet (jf. bl.a.
Folketingstidende 1985-86, tillæg A, sp. 229,  

 og  

 s. 260 i betænkning nr. 857/1978 om offentlighedslovens revision). For at  

 godtgøre at der er grundlag for at anvende undtagelsen i § 13, stk. 1, nr. 6,  

 vil det være nødvendigt at foretage en konkretisering af dels hvilke private  

 eller offentlige interesser der er tale om, dels hvorfor hemmeligholdelsen er  

 påkrævet.
 Undervisningsministeriet  

 har imidlertid hverken i afslaget til Dem eller senere i udtalelsen til mig  

 foretaget en nærmere vurdering af den eventuelle anvendelse af § 13, stk. 1,  

 nr. 6, idet det var Undervisningsministeriets opfattelse at  

 rettevejledninger ikke er omfattet af bestemmelsen i § 8, nr. 4. Dette  

 indebærer at jeg ikke på nuværende tidspunkt kan udtale mig om spørgsmålet om  

 eventuel anvendelse af § 13, stk. 1, nr. 6.
 Jeg har derfor henstillet til  

 Undervisningsministeriet at genoptage Deres sag med henblik på at  

 træffe en afgørelse i lyset af de ovenfor anførte synspunkter, og hvorved der  

 tages stilling til om bestemmelsen i offentlighedslovens § 13, stk. 1, nr. 6,  

 finder anvendelse.
Jeg har bedt Undervisningsministeriet  

 om at underrette mig om hvad der videre sker i sagen." Undervisningsministeriet  

 meddelte i en skrivelse til A (fortsat) afslag på anmodningen om aktindsigt.  

 Undervisningsministeriet fandt at offentliggørelse af rettevejledninger er  

 forbundet med en sådan afgørende konkret skadevirkning, at betingelserne for  

 at  

 anvende offentlighedslovens § 13, stk. 1, nr. 6, er til stede.
 A klagede herefter til mig  

 over Undervisningsministeriets afgørelse.
