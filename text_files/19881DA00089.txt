Nr BTB 89 Betænkning og indstilling fra Udvalget til Valgs Prøvelse (Vedrørende  

 valgene til Europa-Parlamentet)   

 Nr B 89 1988-89, 1. samling Afgivet af Udvalget til Valgs Prøvelse Afgivet: 19890627 Indhold I.
Indledning 1. Afgørelse i EF-Rådet (udenrigsministre) af 20. september 1976 og Akt af  

 samme dato om almindelige direkte valg af repræsentanterne i Forsamlingen.
 2. Lov nr. 746 af 7. december 1988 om valg af danske repræsentanter til  

 Europa-Parlamentet (De Europæiske Fællesskabers Forsamling) og Folketingets  

 forretningsordens § 7, stk. 1, nr. 2.
 3. Efterfølgende prøvelse i Europa-Parlamentet.
II.
Valget i Danmark den 15. juni 1989 4. Datoen for valget.
 5. Kandidatlisterne.
 6. Udvalgets materiale.
 7. Prøvelsen vedrører valghandlingen, Indenrigsministeriets beregninger og  

 kandidaterne.
 8. Valghandlingen.
A.
Indenrigsministeriets redegørelse vedrørende valgbogsafskrifterne.
 1) Stemmesedlerne.
 2) Valgbøgerne.
 3) Valgbogsafskrifterne.
 4) Fejl eller mangler ved valgbøgernes førelse.
 5) De valgbøgerne tilførte bemærkninger.
 6) Ugyldige stemmer.
B.
Valgklager og andre henvendelser vedrørende valghandlingen.
1) Hr.
Hans-Kurt Strevelin, Valby.
2) Hr.
Jesper Kobbernagel, Snekkersten.
 3) Ålborg Kommune.
 4) Valgbestyrelsen for Nordjyllands Amtskreds 6. kreds, Ålborg Vest.
 9. Indenrigsministeriets beregninger og opgørelser.
 10. De valgte kandidater.
III.
Udvalgets konklusion og indstilling 11. Konklusion.
 12. Indstilling.
Bilag Bilag 1. Fortegnelse over de valgte kandidater.
 Bilag 2. Stedfortræderlisten.
I.
Indledning 1. Afgørelse om indførelse af direkte valg til Europa-Parlamentet,  

 der er forudsat i Romtraktatens art. 138, stk. 3, blev truffet af EF-Rådet af  

 udenrigsministre den 20. september 1976.
 Denne afgørelse er sammen med den dertil knyttede Akt af 20.  

 september 1976 om almindelige direkte valg af repræsentanterne i Forsamlingen  

 optaget som bilag til det af indenrigsministeren i 1977-78 i Folketinget  

 fremsatte forslag til den første lov om valg af danske repræsentanter til  

 Europa-Parlamentet (De Europæiske Fællesskabers Forsamling), se  

 Folketingstidende 1977-78, tillæg A sp. 357.
 Aktens artikel 2 om antallet af repræsentanter, der vælges i hver enkelt  

 medlemsstat, er siden blevet ændret med henblik på Grækenlands indtræden i De  

 Europæiske Fællesskaber den 1. januar 1981 samt Spaniens og Portugals  

 indtræden den 1. januar 1986, men antallet af danske repræsentanter udgør  

 fortsat 16.
 2. Bestemmelserne om valgprocedure er nu fastsat i lov nr. 746 af  

 7. december 1988 om valg af danske repræsentanter til Europa-Parlamentet (De  

 Europæiske Fællesskabers Forsamling). Loven trådte i kraft den 1. januar  

 1989.
 Om Folketingets godkendelse af valget indeholder lovens kapitel 11  

 følgende bestemmelser:
» § 37. Folketinget afgør endeligt, om indenrigsministerens  

 beregninger og opgørelser skal godkendes, eller om der skal foretages nye  

 beregninger og opgørelser.
Folketinget kan endvidere pålægge  

 indenrigsministeren at indhente stemmemateriale m.v. til Folketinget.
 Stk. 2. Folketinget kan pålægge valgbestyrelserne at foretage en fornyet  

 gennemgang og opgørelse af det materiale eller dele heraf, der har været  

 benyttet ved valget.
 Stk. 3. Rejses der tvivl om en repræsentants valgbarhed, træffer  

 Folketinget endelig afgørelse herom.
§ 38. Enhver vælger kan klage over Europa-Parlamentsvalg.
Klager skal  

 stiles til Folketinget og sendes til indenrigsministeren.
Klager skal være  

 indenrigsministeren i hænde senest ugedagen efter valgdagen.
Folketinget  

 træffer endelig afgørelse om klager over valget.
§ 39. Hvis Folketinget træffer afgørelse om, at afstemningen er helt eller  

 delvis ugyldig, bestemmer Folketinget endeligt, i hvilket omfang og på  

 hvilken måde omvalg skal afholdes.« Ved en den 2. juni 1978 vedtaget ændring af Folketingets forretningsordens  

 § 7, stk. 1, nr. 2, er det bestemt, at Udvalget til Valgs Prøvelse gør  

 indstilling til Tinget om sådanne afgørelser, som i henhold til lovgivningen  

 om valg til Europa-Parlamentet (De Europæiske Fællesskabers Forsamling) er  

 henlagt til Folketinget.
 3. Efter Folketingets godkendelse af valget vil repræsentanternes mandater  

 derefter blive prøvet af Europa-Parlamentet, jf. art. 11 i den  

 førnævnte akt, der har følgende ordlyd:
»Indtil den i artikel 7, stk. 1, fastsatte ensartede valgprocedure er  

 trådt i kraft, prøver Forsamlingen repræsentanternes mandater.
Med henblik  

 herpå tager Forsamlingen de valgresultater, der officielt er bekendtgjort af  

 medlemsstaterne, til efterretning og træffer afgørelse i eventuelle  

 tvivlsspørgsmål, der måtte opstå på grundlag af bestemmelserne i denne akt,  

 bortset fra tvivlsspørgsmål vedrørende de nationale bestemmelser, som denne  

 akt henviser til.« Med henblik derpå indeholder § 40 i den danske EF-valglov følgende:
» § 40. Folketinget underretter Europa-Parlamentet om valgets  

 resultat med henblik på prøvelsen af mandaterne i henhold til De Europæiske  

 Fællesskabers regler herom.« II.
Valget i Danmark den 15. juni 1989 4. Valg af 16 repræsentanter afholdtes torsdag den 15. juni 1989, jf.  

 Indenrigsministeriets bekendtgørlse nr. 526 af 25. august 1988 om  

 fastsættelse af dagen for afholdelse af valg af danske repræsentanter til  

 Europa-Parlamentet.
 5. Som bekendtgjort af Indenrigsministeriet i Statstidende den 24. maj  

 1989 var følgende kandidatlister (partier) godkendt til deltagelse i  

 Europa-Parlamentsvalget:
A.
Socialdemokratiet.
B.
Det Radikale Venstre.
C.
Det Konservative Folkeparti.
D.
Centrum-Demokraterne.
F.
Socialistisk folkeparti.
N.
Folkebevægelsen mod EF.
Q.
Kristeligt Folkeparti.
V.
Venstre, Danmarks Liberale Parti.
Z.
Fremskridtspartiet.
 Der var anmeldt valgforbund mellem følgende kandidatlister:
I.
Socialdemokratiet og Det Radikale Venstre.
II.
Det Konservative Folkeparti og Venstre, Danmarks Liberale Parti.
III.
Centrum-Demokraterne og Kristeligt Folkeparti.
IV.
Socialistisk Folkeparti og Folkebevægelsen mod EF.
 For 1 kandidatliste (Socialistisk Folkeparti) var der anmeldt partiliste.
 6. I henhold til § 36 i forannævnte lov nr. 744 af 7. december 1988 har  

 indenrigsministeren ved skrivelse af 26. juni 1989 til Folketinget fremsendt:
 1) Valgbogskopierne.
 2) Beregningerne af mandaternes fordeling, jf. § 32.
 3) Opgørelsen af, hvilke kandidater der har opnået valg, jf. §§ 34 og 35.
 4) Fortegnelserne over de kandidater, der ikke er valgt, jf. § 34, stk. 2,  

 og § 35, stk. 3.
 Endvidere medfulgte en redegørelse indeholdende de bemærkninger, som den  

 stedfundne gennemgang af valgbogsafskrifterne har givet anledning til.
 Desuden har indenrigsministeren med skrivelser af 26. og 27. juni 1989 i  

 overensstemmelse med nævnte lovs § 38 fremsendt to klager over  

 valghandlingen, en henvendelse fra Aalborg Kommune og 7 stemmesedler fra  

 Nordjyllands Amtskreds 6. kreds, Aalborg Vest.
 7. Udvalgets arbejde med dette materiale vedrører ligesom arbejdet i det  

 midlertidige udvalg efter et folketingsvalg tre spørgsmål:
For det første spørgsmålet om gyldigheden af valghandlingen, herunder  

 valgets forberedelse, stemmeafgivningen, optællingen af stemmesedlerne og  

 vurderingen af disse samt valgbøgerne og disses førelse m.v.
For det andet  

 spørgsmålet om godkendelse af de af Indenrigsministeriet foretagne opgørelser  

 og beregninger.
Og for det tredje spørgsmålet om godkendelse af de  

 kandidater, der har opnået valg.
 8. Valghandlingen.
 Udvalget til Valgs Prøvelse har i et møde gennemgået det modtagne  

 materiale.
A.
Af Indenrigsministeriets bemærkninger vedrørende stemmesedlerne,  

 valgbøgerne og de ugyldige stemmer fremdrages følgende:
 1) De nærmere regler om stemmesedler til brug ved  

 Europa-Parlamentsvalg er fastsat i Indenrigsministeriets bekendtgørelse nr.  

 299 af 10. maj 1989.
Indenrigsministeriet har som ved de to tidligere afholdte  

 Europa-Parlamentsvalg ladet fremstille et aftryk af stemmesedlen til brug for  

 valgbestyrelserne ved trykning af stemmesedler.
Stemmesedlerne er derfor af  

 en helt ensartet udformning.
 2) Hvad valgbøgernes indhold og udformning angår, har  

 Indenrigsministeriet oplyst følgende:
 »De nærmere regler om valgbogens indhold og udformning ved  

 Europa-Parlamentsvalget den 15. juni 1989 er fastsat i Indenrigsministeriets  

 cirkulæreskrivelse af 7. juni 1989.
 Valgbogen til Europa-Parlamentsvalget den 15. juni 1989 indeholder navnlig  

 følgende indholdsmæssige ændringer i forhold til den valgbog, der blev  

 anvendt ved Europa-Parlamentsvalget den 14. juni 1984:
 - Der skal ikke blot gives oplysning om det samlede antal ikke i  

 betragtning tagne brevstemmer i opstillingskredsen, men også om, hvorledes  

 disse fordeler sig på årsager til, at de ikke har kunnet tages i betragtning  

 (valgbogen, side 5).
 - Der skal - på grundlag af oplysningerne i afstemningsbøgerne - gives  

 oplysning om det samlede antal brevstemmer, der er modtaget på  

 afstemningsstederne efter afstemningens påbegyndelse (valgbogen, side 5).
 - Den hidtil forudsatte angivelse af årsagen til, at hver enkelt ugyldig  

 stemmeseddel er anset for ugyldig, er afløst af en skematisk angivelse i  

 overensstemmelse med de ugyldighedsgrunde, der er indeholdt i  

 Indenrigsministeriets bekendtgørelse nr. 354 af 23. maj 1989 om bedømmelse af  

 stemmesedler afgivet til Europa-Parlamentsvalg (valgbogen, side 6-11).
 - Der skal afgives stemmeseddelregnskab for hvert afstemningsområde og  

 ikke blot for opstillingskredsen som helhed (valgbogen, side 17-18).
Indenrigsministeriet har ladet fremstille en fortrykt valgbog særligt  

 beregnet til Europa-Parlamentsvalget den 15. juni 1989. I nævnte  

 cirkulæreskrivelse af 7. juni 1989 er fastsat, at en valgbestyrelse i stedet  

 for den fortrykte valgbog under nærmere angivne betingelser kan anvende en  

 edb/etb-udskrevet valgbog.
Endvidere er fastsat, at udfyldelse af valgbogens  

 skemaer kan erstattes af indklæbede edb/etb-udskrevne skemaer.
 17 valgbøger er fremstillet på edb/etb-anlæg (valgbøgerne for de 16  

 københavnske opstillingskredse samt valgbogen for Vestsjællands Amtskreds 1.  

 kreds, Holbækkredsen).
I 17 valgbøger er udfyldelse af skemaerne i valgbogen helt eller delvis  

 erstattet af indklæbede edb/etb-udskrevne skemaer.« 3) Om valgbogsafskrifterne anføres det i redegørelsen, at der af de  

 86 opstillingskredse, der har benyttet den fortrykte valgbog, for de 65 er  

 indsendt en bekræftet fotokopi af den originale valgbog.
De indsendte  

 fotokopier er med enkelte undtagelser tilfredsstillende udført.
For de 21  

 opstillingskredse er indsendt en bekræftet afskrift.
4) Ved gennemgangen af valgbøgerne er der i 34 af disse konstateret  

 forskellige sammentællingsfejl m.v., der alle har kunnet berigtiges  

 ved telefoniske henvendelser til valgbestyrelserne.
I 6 af de 34 tilfælde var  

 berigtigelserne af mere omfattende karakter, idet de pågældende  

 valgbestyrelser havde udfyldt skemaet på side 12-15 med resultaterne af den  

 første optælling i stedet for med fintællingsresultater.
 5) Blandt de bemærkninger, der er tilført valgbøgerne om valgets  

 forberedelse, afholdelse og opgørelse, har Indenrigsministeriet særlig  

 henledt opmærksomheden på følgende:
 - I valgbøgerne for Vestre Storkreds 1.-3. kreds, Frederiksberg, er  

 på side 16 anført følgende bemærkninger:
 »Valgbestyrelsen fandt Indenrigsministeriets vejledning vedrørende  

 ugyldighedsgrunde meget vanskelig at administrere.
 Dette gjaldt især ugyldighedsgrunden »dobbeltkryds«.
 Endvidere måtte man med beklagelse erklære en brevstemme for ugyldig,  

 fordi brevstemmeseddelkonvolutten var tiltapet, jf. bekendtgørelsens § 30.
 Herudover fandt valgbestyrelsen det meget beklageligt, at det var  

 nødvendigt at undlade at tage mange brevstemmer i betragtning på grund af  

 tilforordnede vælgeres manglende attestation m.v.
Valgbestyrelsen vil senere fremkomme med en redegørelse herom.' - Af skemaet på side 5 i valgbogen for Frederiksberg 2. kreds,  

 Slotskredsen, fremgår, at 39 brevstemmer ikke kunne tages i betragtning  

 som følge af, at udfyldelse, attestation, underskrift eller indsendelse ikke  

 var som foreskrevet.
I hver af de 2 øvrige kredse på Frederiksberg var der  

 een brevstemme, der ikke kom i betragtning af nævnte årsag.
 Udvalget beklager meget, at reglerne om udfyldelse, attestation,  

 underskrift eller indsendelse af brevstemmesedler ikke er fulgt.
 - Af valgbogen for Københavns Amtskreds 2. kreds, Lyngby, fremgår,  

 at en person på valgdagen den 15. juni 1989 kl. 17.10 blev bortvist fra  

 foyerlokalet på et afstemningssted i Virum, da vedkommende agiterede for  

 »Det danske folks oplysningsforbund« ved uddeling af skriftligt  

 materiale.
 - Af valgbogen for Storstrøms Amtskreds 2. kreds, Næstved, fremgår  

 bl.a., at 2 brevstemmer er kendt ugyldige som følge af, at de 2  

 tilforordnede, der fungerede som brevstemmemodtagere på et plejehjem, har  

 påtegnet brevstemmesedlen med, at der er ydet hjælp til stemmeafgivningen.  

 Indenrigsministeriet har hertil bemærket, at sådan påtegning skal anføres på  

 følgebrevet.
 Udvalget skal beklage, at proceduren for modtagelse af brevstemmesedler  

 ikke er fulgt.
 - Af valgbogen for Sønderjyllands Amtskreds 3. kreds, Sønderborg,  

 fremgår, at det må antages, at der på to afstemningssteder er udleveret 2  

 stemmesedler til een vælger.
 - Af valgbogen for Vejle Amtskreds 1. kreds, Vejle, fremgår, at 2  

 brevstemmer, der ikke kunne komme i betragtning (og var påtegnet herom på  

 yderkuverten) efter afstemningens afslutning ved en fejltagelse blev udtaget  

 af yderkuverterne og nedlagt i stemmekassen.
 Udvalget beklager, at reglerne således ikke er blevet overholdt.
- Af valgbogen for Århus Amtskreds 2. kreds, Århus Nord, fremgår,  

 at de pågældende valgstyrere har afvist en klage fra 4 vælgere og en  

 tilforordnet vælger vedrørende placeringen af en valgagitationsplakat i  

 nærheden af indgangen til det pågældende afstemningssted.
Valgbestyrelsen har  

 efterfølgende tilsluttet sig valgstyrernes afgørelse.
- Af valgbogen for Århus Amtskreds 10. kreds, Silkeborg, fremgår,  

 at en vælger, der havde valgkort til afstemningsstedet Vestergadehallen, ved  

 fremmøde på afstemningsstedet på Nørrevangsskolen ved en fejltagelse fik  

 adgang til at afgive stemme der.
Den pågældende mødte ikke tillige op i  

 Vestergadehallen for at afgive stemme der.
- Af valgbogen for Viborg Amtskreds 4 kreds, Viborg, fremgår, at 2  

 vælgere, der var opført på valglisten i Asmild-Hallen, har afgivet stemme i  

 Tinghallen under det løbenummer, der var anført på valgkortene.
Man har  

 sikret sig, at de pågældende vælgere ikke tillige har afgivet stemme i  

 Tinghallen.
- Af valgbogen for Nordjyllands Amtskreds 4. kreds, Fjerritslev,  

 fremgår, at en vælger, der havde valgkort til afstemningsstedet i Ingstrup,  

 afgav sin stemme i Nolshallen, Saltum.
Den pågældende blev derefter slettet  

 af valglisten i Ingstrup.
 - Valgbogen for Nordjyllands Amtskreds 6. kreds, Ålborg Vest, var  

 bilagt 7 stemmesedler, som valgbestyrelsen ved gennemgangen af de ugyldige  

 stemmer fandt gyldige, jf. bemærkningen på side 16 i valgbogen. (Disse 7  

 stemmesedler er den 26. juni 1989 oversendt til Folketinget med særskilt  

 skrivelse fra Indenrigsministeriet, jf. omtalen nedenfor under afsnit B).
6) Hvad angår de ugyldige stemmer, oplyser Indenrigsministeriet, at  

 der ved gennemgangen af valgbøgerne er optalt 17.753 blanke og 4.410 andre  

 ugyldige stemmer.
De tilsvarende tal var ved EF-valget i 1979 henholdsvis  

 29.679 og 6.747 og i 1984 henholdsvis 18.783 og 4.296. Indenrigsministeriets  

 redegørelse er bilagt en oversigt, hvor de sidstnævnte stemmer (andre  

 ugyldige end blanke) er fordelt på de ugyldighedsgrunde, der er fastsat i  

 Indenrigsministeriets bekendtgørelse nr. 354 af 23. maj 1989 om bedømmelse af  

 stemmesedler afgivet til Europa-Parlamentsvalget.
 Det fremgår af denne oversigt, at blandt disse ugyldige stemmer udgør  

 stemmesedler med andet mærke end kryds i stedet for eller foruden kryds den  

 største enkeltgruppe (1.102 stemmesedler).
Antallet af ugyldige brevstemmesedler udgør 865 mod 1.099 ved EF-valget i  

 1984. Herudover er 621 rettidigt modtagne brevstemmer ikke taget i  

 betragtning af de i folketingsvalglovens § 65 anførte årsager.
For 255  

 brevstemmers vedkommende skyldes dette, at afsenderen ikke var opført på  

 valglisten, og for 313 brevstemmers vedkommende, at udfyldning, attestation,  

 underskrift eller indsendelse ikke var som foreskrevet.
 Af den af Danmarks Statistik foretagne opgørelse fremgår i øvrigt, at mens  

 brevstemmeprocenten fra 1979 til 1984 blev øget fra 2,60 til 3,24 pct., er  

 den i 1989 forblevet uændret på 3,24 pct.
B.
Hvad angår de indkomne klager og henvendelser vedrørende  

 valghandlingen, skal oplyses følgende:
1) Med skrivelse af 27. juni 1989 har Indenrigsministeriet fremsendt en  

 fra hr.
Hans-Kurt Strevelin, Valby, modtaget klage af 15. juni 1989 over  

 afstemningen på Kirsebærhavens Skole i Valby.
Den pågældende klager over, at  

 der i et stemmerum på nævnte afstemningssted var fremlagt en rød kuglepen,  

 samtidig med at der i stemmerummet var ophængt en plakat, hvoraf fremgik, at  

 der skulle benyttes blyant til afkrydsning af stemmesedlen.
 Indenrigsministeriet har indhentet en udtalelse af 22. juni 1989 fra  

 Københavns Kommune, hvori er anført:
 »I henhold til § 31, stk.2, i den tidligere folketingsvalglov,  

 hvorefter stemmerummet skulle være forsynet med »almindelig sort  

 blyant«, har stemmerummene på de københavnske afstemningssteder været  

 forsynet med en trykt henstilling om, at vælgeren benytter valgrummets  

 blyant.
 Som det fremgår af opslaget, anvendes udtrykket »bedes«, og det  

 er således ikke korrekt, når klageren anfører, at vælgerne »skal«  

 benytte blyant - det er kun en henstilling.
 I forbindelse med liberaliseringen i den nye valglov af, hvilket  

 skriveredskab der skal anvendes ved afkrydsning på stemmesedlen, har man  

 herfra overset udtrykket »blyant« på tryksagen.
 Ved rundspørge på flere afstemningssteder har det vist sig, at der ikke -  

 bortset fra den her foreliggende klage - har været reaktioner eller klager af  

 lignende karakter.
Valgadministrationen vil sørge for, at henvisningen til blyantsafkrydsning  

 fjernes på opslaget.' 2) Med skrivelse af 27. juni 1989 har Indenrigsministeriet fremsendt en  

 fra hr.
Jesper Kobbernagel, Snekkersten, modtaget klage af 16. juni 1989. Den  

 pågældende klager over, at der i stemmelokalerne på Skolen ved Rønnebær Alle  

 i Helsingør ikke var opslag med navnene på de opstillede kandidater.
Alene  

 stemmerummene var forsynet med opslag.
Indenrigsministeriet har anmodet om en udtalelse fra Helsingør Byråd.
Heri  

 har formanden for valgstedet oplyst, at han ikke var bekendt med, om det var  

 et lovkrav, at der skulle være et opslag i forhallen.
Efter det oplyste har  

 man endvidere ved valgbordet tilbudt klageren en stemmeseddel, som han kunne  

 studere i ro og mag, forinden han afgav sin stemme.
Byrådet oplyser, at der i  

 alle afstemningsrum har været placeret kandidatopslag som foreskrevet.
På en  

 række af kommunens valgsteder har der tillige været opslag i stemmelokalet  

 (klasseværelset) med navnene på de opstillede kandidater.
Det var dog ikke  

 tilfældet på det pågældende afstemningssted.
Som anført af Indenrigsministeriet fremgår det af folketingsvalglovens §  

 45, stk. 3, jf.
Europa-Parlamentsvalglovens § 17, at der i stemmelokalerne  

 skal være opslag, der angiver de opstillede kandidatlister, herunder de  

 enkelte kandidater, og anmeldte valgforbund.
 3) Med skrivelse af 27. juni 1989 har Indenrigsministeriet endvidere  

 fremsendt en fra Ålborg Kommune modtaget skrivelse af 19. juni 1989  

 vedrørende bortkomne brevstemmer fra 2 plejehjem i Nordjyllands Amts 6.  

 opstillingskreds, Ålborg Vest.
 Det fremgår af skrivelsen, at det den 14. juni 1989 (efter udløbet af  

 fristen for at afgive brevstemme) blev konstateret, at 12 brevstemmer  

 afgivet på 2 nærmere angivne plejehjem var bortkommet, formentlig brændt,  

at kommunen efter telefonisk drøftelse med Indenrigsministeriet gav de  

 pågældende vælgere tilbud om at blive kørt til afstemningsstedet på valgdagen  

 for at afgive stemme, samt at kommunen har truffet foranstaltninger  

 til at forhindre, at brevstemmer for fremtiden vil kunne bortkomme.
 4) Som anført ovenfor under omtalen af de bemærkninger, der er tilført  

 valgbøgerne, var valgbogen for Nordjyllands Amtskreds 6. kreds, Ålborg Vest,  

 bilagt 7 stemmesedler, som valgbestyrelsen ved gennemgangen af de ugyldige  

 stemmer har fundet gyldige.
 Indenrigsministeriet har i skrivelse af 26. juni 1989 anført følgende  

 herom:
»Ifølge § 12, stk. 1, i Indenrigsministeriets bekendtgørelse nr. 354  

 af 23. maj 1989 er en stemmeseddel ugyldig, såfremt den i stedet for eller  

 foruden kryds, jf. § 11, er afmærket med bogstav, kryds med tre eller  

 flere ben, stjerne, cirkel eller andet mærke, der ikke klart har karakter  

 af et kryds, jf. dog stk. 2.« Udvalget har i dette tilfælde ikke fundet at burde ændre valgbestyrelsens  

 afgørelse.
9. Indenrigsministeriets beregninger og opgørelser De af Indenrigsministeriet foretagne beregninger og opgørelser har ikke  

 givet udvalget anledning til særlige bemærkninger.
 Det fremgår i øvrigt af den af Danmarks Statistik foretagne opgørelse, at  

 der ved valget er afgivet i alt 1.811.558 stemmer (mod 2.013.359 i 1984 og  

 1.781.504 i 1979), heraf som nævnt 17.753 blanke og 4.410 andre ugyldige.  

 Stemmeprocenten har været 46,2 mod 52,4 i 1984 og 47,8 i 1979).
10. De valgte kandidater Navnene på de kandidater, der har opnået valg, er opført nedenfor i bilag  

 1. Der har ikke over for udvalget været rejst tvivl om de pågældendes  

 valgbarhed.
III.
Udvalgets konklusion og indstilling 11. I det foregående har udvalget fremdraget en række enkeltspørgsmål, og  

 det er også anført, at der i visse tilfælde er forekommet mangler og fejl.
 Udvalget finder imidlertid anledning til at udtale, at ingen har været af  

 en sådan karakter, at de må antages at have kunnet influere på valgets  

 gyldighed eller dets resultat.
 12. Udvalget er herefter enigt om at afgive følgende:
Indstilling Folketinget godkender det den 15. juni 1989 i Danmark afholdte valg af 16  

 repræsentanter til Europa-Parlamentet, de af Indenrigsministeriet foretagne  

 beregninger og opgørelser af dette valg og de i bilag 1 nævnte kandidater som  

 valgt.
Lizzie Lichtenberg (KF) fmd.
Else Theill Sørensen (KF) Henning Andersen  

 (KF) Pia Christmas-Møller (KF) Jens Peter Jensen (V) Skrumsager Skau (V) Aage  

 Brusgaard (FP) Kirsten Lee (RV) Nør Christensen (CD) Torben Lund (S) Helen  

 Beim (S) Graversen (S) Klaus Hækkerup (S) Henning Rasmussen (S) nfmd.  

Ingrid Rasmussen (S) Leif Hermann (SF) Bjørn Poulsen (SF) KRF havde ikke medlemmer i udvalget.
Bilag 1 Valgte kandidater ved EF-valget den 15. juni 1989 A.
Socialdemokratiet 1) Journalist Kirsten Jensen, Vesterbrogade 104, 4. th., 1620 København V.
2) Fhv. partisekretær Ejner Hovgaard Christiansen, Jacobys Alle 12, 1806 Frederiksberg C.
3) Socialrådgiver Joanna Rønn, Tømmerup Vang 16, 2770 Kastrup.
4) HK-konsulent Freddy Blak, Marie Bregendahls Vej 18, 4700 Næstved.
C.
Det Konservative Folkeparti 1) Amtsrådsmedlem Marie Jepsen, Hattenæsvænget 10, 8600 Silkeborg.
2) Civilingeniør Christian Rovsing, Berlingsbakke 16 C, 2920 Charlottenlund.
D.
Centrum-Demokraterne 1) Fhv. minister, folketingsmedlem Erhard Jakobsen, Søvej 27, 2880 Bagsværd.
2) Fhv. minister, folketingsmedlem Frode Nør Christensen, Kirkestræde 16, Hodsager, 7490 Avlum.
F.
Socialistisk Folkeparti 1) Lærer John Iversen, Skæring Hedevej 190, 8250 Egå.
N.
Folkebevægelsen mod EF 1) Redaktør Jens-Peter Bonde, Skovbrynet 39, 2880 Bagsværd.
2) Psykotekniker Ib Christensen, Gørtlervej 26, 8900 Randers.
3) Socialpædagog Birgit Bjørnvig, Issehoved 41, 8795 Nordby, Samsø.
4) Pastor Ulla Sandbæk, Gøngehusvej 288, 2970 Hørsholm.
V.
Venstre 1) Fhv. minister, folketingsmedlem Niels Anker Kofoed, Knarregård, Ibskervej 25, 3730 Neksø.
2) Direktør Klaus Riskær Pedersen, Vedbæk Strandvej 322, 2950 Vedbæk.
3) Fhv. minister Tove Nielsen, Kokkedalsvej 5 B, postboks 139, 2970 Hørsholm.
Bilag 2 Stedfortræderliste for EF-valget den 15. juni 1989 A.
Socialdemokratiet 1) Fysioterapeut Niels Sindal, Holmevænget 7, 5970 Ærøskøbing.
2) Vicetoldinspektør Ole H.
Rasmussen, Gl.
Kongevej 53, 6000 Kolding.
3) Fuldmægtig, cand. merc.
Gorm Bramsnæs, Smallegade 36 D, 2000 Frederiksberg.
4) Lektor Arne Bech, Søbyvej 7, 2650 Hvidovre.
5) Kontorchef Lars Engberg, Ægirsgade 48, 3. tv., 2200 København N.
6) Universitetslektor Ralf Pittelkow, Søbrinken 18, 3450 Allerød.
7) Borgmester Knud Olsen, Ahornsvænget 3, 7800 Skive.
8) Socialarbejder Jeff Bagger, Vissesbjerg, Hørrelundsvej 4, 8653 Them.
9) Lektor Sune Finn Sunesen, Smedegade 4, 4000 Roskilde.
10) Næstformand for HK Stat Hanne Hansen, Caprivej 6, 1. th., 2300 København S.
11) Stud. scient. pol.
Gete Villefrance Henriksen, Universitetsparken 2, kollegievær. 73, 8000 Århus C.
12) Fuldmægtig, cand. jur.
Bitten Lolk, Strandvejen 73 A, 2100 København Ø.
13) Lærer Linda Morgan-Fisher, Stationsvej 53, Tingsted, 4800 Nykøbing F.
14) Skoleinspektør Poul Erik Korneliusen, Magnoliavej 5, 3460 Birkerød.
15) Folkeskolelærer Ninon Schloss, Møllergyden 5, 5683 Hårby.
C.
Det Konservative Folkeparti 1) Cand. jur.
Lars Poulsen, Søengen 80, 3450 Allerød.
2) Skohandler, folketingsmedlem Flemming Hansen, Langagervej 5, 7120 Vejle Ø.
3) Advokat Jeanette Oppenheim, Geelskovparken 12, 2830 Virum.
4) Advokat Annelise Gotfredsen, Hans Jensens Vej 26, 2900 Hellerup.
5) Lærer Bente Witt, Østervænge 14, Øster Lindet, 6630 Rødding.
6) Fuldmægtig Kirsten Ebbensgaard, Skovholmsvej 1, 3300 Frederiksværk.
7) Direktør Jørgen C.
Thygesen, Avenue des Archiducs 38, 1135 Luxembourg.
8) Cand. merc.
Lars Abel, Skovdammen 6, 2880 Bagsværd.
9) Gårdejer Jørgen Laursen Vig, Boring 30, 8763 Rask Mølle.
10) Gårdejer Carl Martin Christensen, Bastrupvej 39, 5485 Skamby.
11) Sognepræst Elisabeth Lyneborg, Kjærbovænge 16, 3520 Farum.
12) Rektor Jens Jørgensen, Slotsalleen 51, 4200 Slagelse.
13) Gårdejer, viceborgmester Gerda Thymann Pedersen, Stenbjerggårdsvej 24, 9700 Brønderslev.
14) Skoledirektør Preben Andersen, Kildebakken 31, 8800 Viborg.
15) Oberst Per Svensson, Grøndalsvej 66, 2000 Frederiksberg.
16) Fiskeskipper Leif Hansen, Gl.
Postvej 35, 3730 Neksø.
17) Advokat Anders Stoltenberg, Jagtvej 213, 2100 København Ø.
18) Borgmester Eli Rubech Rasmussen, Tranevej 10, 7330 Brande.
D.
Centrum-Demokraterne 1) Fhv. minister, folketingsmedlem Arne Melchior, Rømersgade 5, 1362 København K.
2) Konsulent, folketingsmedlem Peter Duetoft, Henningsens Alle 36, 2900 Hellerup.
3) Sekretær, folketingsmedlem Bente Juncker, Solbrinken 5, 2960 Rungsted Kyst.
4) Rektor Tom Høyem, 6, Godwyn Close, Abingdon, Oxon OX14 1BU, United Kingdom.
5) Overlærer J.
Pors, Elmelyparken 2 C, 2680 Solrød Strand.
6) Korrespondent Kirsten Ørum Møller, Tagensvej 230, 2400 København NV.
7) HT-chauffør Mario P.
See, Granskoven 195, 2600 Glostrup.
8) Sekretær Annie Lunde Hansen, Bakkevej 25, Orø, 4300 Holbæk.
9) Optometrist Knud Christensen, Mosevej 27, 4330 Hvalsø.
10) Politiassistent Uffe Clausen, Bogensevej 16, 4000 Roskilde.
11) Journalist Inger Boriis, Gammeltoftsgade 12 A, 1355 København K.
12) Journalist Aksel Hundslev, Odensevej 714, 5300 Kerteminde.
13) Overlærer Per W.
Johansson, Bøndermosevej 9, 2750 Ballerup.
14) Direktør Ingolf Knudsen, Aaboulevard 11, 1635 København V.
15) Konsulent A.
O.
Andersen, Poppelvej 8, 4690 Haslev.
16) Bogholder Tove Kattrup, Højris Alle 25, 7430 Ikast.
17) Kontorelev Jesper Brønnum, Øster Søgade 108, 2100 København Ø.
18) Ekspeditionssekretær, cand. jur.
Ebbe Carlsen, Jernbane Alle 38, 2630 Tåstrup.
F.
Socialistisk Folkeparti 1) Lærer Marianne Bentsen-Pedersen, Falstersgade 19, 8600 Silkeborg.
2) Forfatter Charlotte Strandgaard, Italiensvej 71, 2300 København S.
3) Klubmedarbejder Gitte Pedersen, Langelinie 6 C, st., 7100 Vejle.
4) Sekretær, folketingsmedlem Ole Henriksen, Krogagervej 10, 2720 Vanløse.
5) Forfatter Erik Thygesen, Skt.
Peders Stræde 28 B, 1453 København K.
6) Lærer Villy Søvndal, Fynsvej 3, 6000 Kolding.
7) Specialarbejder Ejner Larsen, Risvej 57, 5800 Nyborg.
8) Socialrådgiver Marianne Larsen, Ewalds Alle 44, 6700 Esbjerg.
9) Socialrådgiver Marianne Hagen, Granstien 3, 8800 Viborg.
10) Daginstitutionsleder Dorthe Laustsen, Anker Jensens Vej 40, 8230 Åbyhøj.
11) Kontorfuldmægtig Jytte Jensen, Egedalsvænge 40, 2. tv., 2980 Kokkedal.
12) Gårdejer Kristen Touborg Jensen, Klostermølle, Gudum, 7620 Lemvig.
13) Projektleder Flemming Stenild, Egholmvej 40, 4880 Nysted.
14) Stud. mag.
Inga-Britt Kjølby Olsen, Kirkestræde 10 B, Thurø, 5700 Svendborg.
15) Studerende Henriette Rald, Vesterbrogade 65, 4. tv., 1620 København V.
16) Bibliotekar Lise Eriksen, Hollænderdybet 8, 1., 2300 København S.
17) Institutionsleder Kurt Bernheim, Søbjergvej 1, 4100 Ringsted.
18) Adjunkt Einer Lyduch, Gl.
Kirkevej 34, 2770 Kastrup.
19) Konsulent Søren Eriksen, Slotslyngen 18, 8210 Århus V.
N.
Folkebevægelsen mod EF 1) Musiker Arne Wurgler, Ole Olsens Alle 15, 2900 Hellerup.
2) Cand. scient. pol.
Keld Albrechtsen, Jernaldervej 247, 8210 Århus V.
3) Socialpædagog Jane Nielsen, Ravnebjergvej 6, Ravnebjerg, 4200 Slagelse.
4) Studerende Signe Skovmand, Børglumvej 2, vær. 529, 8240 Risskov.
5) Gymnasieelev Camilla Nielsen, Kløvervej 8 A, 2765 Smørum.
6) Pædagog Eva Damgaard, H.
P.
Priors Vej 7, 5500 Middelfart.
7) Køkkenleder Else Toft Jensen, St.
Møllevej 34, 4., 2300 København S.
8) Marketingchef Kresten Bjerre, Nørregade 21, 6630 Rødding.
9) Lektor Bo Fink, Sundbyvej 156, Sundby Mors, 7950 Erslev.
10) KFUM-medarbejder Ditte Meller, Bragesvej 22, 8800 Viborg.
11) Fagforeningskasserer Frank Hein, Majvænget 41, 6000 Kolding.
12) Studerende Anja Eberhardt, Ordrup Jagtvej 48 C, 2920 Charlottenlund.
13) Fuldmægtig Christian Ege Jørgensen, Klokkervej 26, 4000 Roskilde.
14) Fagforeningssekretær Erik Mortensen, Herningvej 152, 9220 Ålborg Ø.
15) Journalistelev Erling Bøttcher, Flintebakken 88, 8240 Risskov.
16) Gårdejer, ejendomsmægler Niels L.
Petersen, Hovedvejen 33, Kærbølling, 6780 Skærbæk.
V.
Venstre 1) Adjunkt, cand. scient. pol.
Jørgen Brøndlund Nielsen, B.
S.
Ingemanns Vej 4, 8230 Åbyhøj.
2) Stud. polit.
Eva Kjer Hansen, Lipkesgade 6, st. mf., 2100 København Ø.
3) Stud. jur.
Lars Løkke Rasmussen, Drosselvangen 4, 3230 Græsted.
4) Overlæge Per Juul Martiny, Granbakken 1, 7500 Holstebro.
5) Direktør Svend Heiselberg, Hovsørvej 18, Hovsør, 7700 Thisted.
6) Informationschef Kim Andersen, Egholmsvej 20, 8660 Skanderborg.
7) Overlærer Hanne Staff Johansen, Assensvej 243, 5771 Stenstrup.
