 Fortjeneste ved salg af aktier, erhvervet mindre end 3 år før  

 salgstidspunktet, blev ikke anset for omfattet af bestemmelsen i  

 kildeskattelovens § 5, stk. 2, og faderen blev derfor ikke beskattet af  

 fortjenesten på aktier, der var købt af børnene for arveforskud fra faderen.
 A klagede for indkomståret 1985 over, at de stedlige skattemyndigheder  

 havde anset ham for indkomstskattepligtig af en fortjeneste på 44.160 kr. ved  

 salg af aktier, tilhørende hans mindreårige børn.
 Det fremgik af sagens oplysninger, at klageren gennem en årrække havde  

 ydet sine to mindreårige børn arveforskud med 8.000 kr. årligt, hvilke beløb  

 var investeret i aktier.
 De stedlige skattemyndigheder havde under henvisning til kildeskattelovens  

 § 5, stk. 2, anset klageren for indkomstskattepligtig af indvunden avance i  

 forbindelse med salg af børnenes aktier, erhvervet mindre end 3 år forud for  

 afståelsestidspunktet.
 Ifølge kildeskattelovens § 5, stk. 1, ansættes børn selvstændigt til skat.  

 Såfremt barnet har modtaget en indtægtsydelse eller formue som gave fra sine  

 forældre m.v., skal indtægtsydelsen eller formuen og dennes afkast efter  

 bestemmelsen i kildeskattelovens § 5, stk. 2, dog beskattes hos giveren.
 Under hensyn til, at hverken fortjeneste eller tab på aktier - erhvervet  

 for midler fra forældre - anses for omfattet af undtagelsesbestemmelsen i  

 kildeskattelovens § 5, stk. 2, blev den påklagede ansættelse nedsat med  

 44.160 kr.
 LV 1987, B 2.2.
