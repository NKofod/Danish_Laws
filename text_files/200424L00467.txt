Betænkning afgivet af Retsudvalget den 2. juni 2005 Betænkning over Forslag til lov om ændring  

 af straffeloven (Ophævelse af  

 straffelovens blasfemibestemmelse) [af Jesper Langballe (DF) m.fl.] 1. Udvalgsarbejdet Lovforslaget blev fremsat den 18. marts 2005 og var til 1.  

 behandling den 19. maj 2005. Lovforslaget blev efter 1. behandling henvist  

 til  

 behandling i Retsudvalget.
Møder Udvalget har behandlet lovforslaget i 2 møder.
2. Indstillinger og politiske bemærkninger Et  

  

 flertal  

  

 i udvalget (udvalget  

 med undtagelse af DF) indstiller lovforslaget til  

  

 forkastelse  

  

 ved 3. behandling.
 Socialistisk Folkeparti indstiller lovforslaget til forkastelse  

 med henvisning til det af SF under 1. behandling fremførte.
Enhedslisten mener, at det er afgørende at have en vidtgående  

 ytringsfrihed.
Det er en meget væsentlig menneskerettighed, som EL ønsker at  

 kæmpe hårdt for.
Ytringsfriheden kommer nogle gange i konflikt med andre  

 menneskerettigheder, og så skal man afveje dem i forhold til hinanden,  

 herunder  

 er muligheden for at beskytte mindretal i samfundet også en væsentlig ret.
EL mener derfor, at det er afgørende, at vi har muligheden for  

 at beskytte mennesker mod overgreb, trusler, nedværdigelse, der udspringer af  

 deres tro, seksuelle orientering, etniske oprindelse eller andet.
Den  

 beskyttelse er der i racismeparagraffen.
Omvendt mener EL, at det er problematisk, at der i straffeloven  

 er en blasfemibestemmelse, som beskytter nogle former for tro, men ikke andre  

 former for tro, da det jo kun er de anerkendte trossamfund, der er omfattet  

 af  

 blasfemiparagraffen.
F.eks. er troen på nisser eller på julemanden ikke  

 beskyttet i forhold til blasfemibestemmelsen, selv om nogle også her kan  

 føle,  

 at deres religiøse opfattelse bliver krænket, hvis man går ind og forhåner  

 nisser eller julemanden.
EL mener, at vi skal have adskilt kirke og stat, og at vi ikke  

 skal have en strafferetlig beskyttelse af bestemte trossamfund.
Derfor ønsker  

 EL også at fremsætte et samlet forslag om adskillelse af kirke og stat, hvor  

 ophævelse af blasfemiparagraffen vil være en del af det samlede forslag, EL  

 kommer med.
 EL kan ikke støtte dette lovforslag på grund af de bemærkninger,  

 der er tilknyttet lovforslaget.
 Det danske Folketing skal bygge på politiske holdninger, ikke på  

 teologiske diskussioner eller på antagelser og påstande om andre religioner.  

 Hvis der skal laves lovændringer, skal det bygge på politiske holdninger,  

 ikke  

 på teologiske diskussioner.
 Et  

  

 mindretal  

  

 i  

 udvalget (DF) indstiller lovforslaget til  

  

 vedtagelse  

 uændret.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 131 Bilagsnr.
