Bekendtgørelse om  

 spekulationsforretninger I medfør af § 19, stk. 2, i lov om finansiel virksomhed,  

 jf. lov nr. 501 af 7. juni 2001, § 12, stk. 5, i lov om  

 værdipapirhandel m.v., jf. lovbekendtgørelse nr. 168 af 14.  

 marts 2001, § 20, stk. 3 i lov om innovationsforeninger, jf. lov  

 nr. 1328 af 20. december 2000, § 5 a, stk. 3, i lov om  

 Lønmodtagernes Dyrtidsfond, jf. lovbekendtgørelse nr. 910 af  

 12. oktober 2001, § 24 c, stk. 3, i lov om Arbejdsmarkedets  

 Tillægspension, jf. lovbekendtgørelse nr. 5 af 4. januar 2001,  

 som ændret ved lov nr. 503 af 7. juni 2001, § 23, stk. 3, i  

 lov om investeringsforeninger og specialforeninger, jf.  

 lovbekendtgørelse nr. 158 af 7. marts 2001 fastsættes:
Definitioner § 1. Ved værdipapirer forstås i denne  

 bekendtgørelse følgende instrumenter:
1)	aktier og andre omsættelige værdipapirer, der kan  

 sidestilles med disse, 2)	obligationer og andre omsættelige værdipapirer, der kan  

 sidestilles med disse, 3)	andre værdipapirer, der omsættes, og hvormed  

 værdipapirer som nævnt under nr. 1 eller 2 kan erhverves ved  

 tegning, ombytning eller kontant betaling, 4)	andele i investeringsforeninger og specialforeninger, 5)	pengemarkedsinstrumenter, der er optaget til notering på en  

 fondsbørs, samt indlånsbeviser og commercial papers og 6)	omsættelige pantebreve med pant i fast ejendom eller  

 løsøre.
 Stk. 2. Ved afledte finansielle instrumenter forstås i  

 denne bekendtgørelse:
1)	finansielle futures og tilsvarende instrumenter, 2)	fremtidige renteaftaler (FRA-kontrakter), 3)	rente- og valutaswaps samt swaps på aktier og aktieindeks, 4)	råvareinstrumenter m.v., herunder tilsvarende instrumenter,  

 der afregnes kontant, 5)	optioner på at erhverve eller afhænde et  

 værdipapir, der falder ind under § 2, nr. 1 - 9, i lov om  

 værdipapirhandel m.v., og optioner på aktie- og  

 obligationsindeks, herunder tilsvarende instrumenter, der afregnes kontant  

 og 6)	andre instrumenter og kontrakter efter Fondsrådets beslutning  

 herom i henhold til lov om værdipapirhandel m.v. § 2, stk. 2,  

 nr. 12.
 Stk. 3. Ved instituttet forstås i denne  

 bekendtgørelse den virksomhed, hvor personer omfattet af  

 spekulationsforbudet er ansat.
Spekulationsforretninger § 2. Erhvervelse af aktiver og passiver, herunder  

 indlån og lån, i fremmed valuta (positionstagning) anses for  

 spekulationsforretninger, jf. dog stk. 3.
 Stk. 2. Fremmed valuta omfatter ikke den valuta vedkommende  

 oppebærer sin løn i, eller det lands valuta vedkommende er  

 bosiddende i.
 Stk. 3. Den i stk. 1 nævnte positionstagning  

 omfatter ikke:
1)	positionstagning i værdipapirer, 2)	erhvervelse og afhændelse af fast ejendom i udlandet og dertil  

 hørende tilbehør, 3)	lån i vedkommende lands valuta til erhvervelse af fast ejendom  

 og dertil hørende tilbehør i det pågældende  

 land, 4)	køb og salg af rejsechecks og anden rejsevaluta, 5)	køb af varer og tjenesteydelser i fremmed valuta ved kontant  

 betaling eller brug af bankchecks, betalings- og kreditkort eller ved  

 elektroniske betalingsoverførsler (Internettet m.v.) og 6)	positioner, såfremt modværdien i danske kroner af  

 samlede nettopositioner i valutaer på det tidspunkt positionen  

 etableres, ikke overstiger 50.000 kr.
 § 3. Handel med afledte finansielle instrumenter  

 samt terminsforretninger anses for spekulationsforretninger, jf. dog  

 stk. 2.
 Stk. 2. Handel med afledte finansielle instrumenter samt  

 terminsforretninger, jf. stk. 1, anses ikke som  

 spekulationsforretninger, såfremt der er tale om  

 risikoafdækning.
 § 4. Handel med ædelmetaller, jf. § 1 i  

 lov om kontrol med arbejder af ædle metaller m.v., og ædelstene  

 anses for spekulationsforretninger, jf. dog stk. 2.
 Stk. 2. De i stk. 1 nævnte dispositioner omfatter  

 ikke handel med smykker, kunstgenstande, sølvtøj, mønter  

 og lignende.
 § 5. Køb af værdipapirer for  

 lånte midler, jf. stk. 2, anses for spekulationsforretninger, jf.  

 dog stk. 3.
Stk. 2. Ved køb af værdipapirer for lånte  

 midler forstås optagelse af lån, herunder træk på  

 allerede bevilgede kreditter, inden for 6 måneder efter køb af  

 værdipapirer eller køb af værdipapirer inden for 6  

 måneder efter optagelse af lån, herunder træk på  

 allerede bevilgede kreditter.
Lån inden for 6 måneder efter  

 køb af værdipapirer eller køb af værdipapirer inden  

 for 6 måneder efter optagelse af lån anses ikke for  

 spekulationsforretninger, såfremt det kan dokumenteres, at lånet  

 er anvendt til erhvervelse af aktiver, der ikke er værdipapirer.
 Stk. 3. De i stk. 1 nævnte dispositioner omfatter  

 ikke:
1)	lån til køb af pantebreve, statsobligationer,  

 realkreditobligationer og lignende, der holdes minimum 5 år eller  

 udtrækkes til pari, 2)	lån til køb af medarbejderaktier samt heraf afledte  

 finansielle instrumenter, 3)	lån til køb af værdipapirer, såfremt der  

 stilles fuld sikkerhed i form af aktiver, der ikke er værdipapirer, 4)	lån til de i § 6, stk. 3, nr. 1-2 nævnte  

 investeringer i pensionsordninger, 5)	lån til køb af realkreditobligationer med henblik  

 på indfrielse af realkreditlån, der er ydet på grundlag af  

 samme obligationsserie og 6)	lån eller træk på allerede bevilgede kreditter  

 på ikke over 50.000 kr. til køb af værdipapirer.
Stk. 4. Lån og værdipapirer, jf. stk. 3, skal  

 være i samme valuta.
Personer, der lovligt kan optage lån i euro  

 mod pant i fast ejendom, kan dog låne i danske kroner i forbindelse med  

 indfrielse af euro-lånet.
 § 6. En formindskelse af den nominelle værdi  

 af en beholdning af et bestemt værdipapir ved salg inden for 6  

 måneder efter en forøgelse af beholdningen af det samme  

 værdipapir anses for spekulationsforretninger, jf. dog  

 stk. 3.
 Stk. 2. En forøgelse af den nominelle værdi af en  

 beholdning af et bestemt værdipapir ved køb inden for 6  

 måneder efter en formindskelse af beholdningen af det samme  

 værdipapir anses for spekulationsforretninger, jf. dog stk. 3.
 Stk. 3. De i stk. 1 og 2 nævnte dispositioner  

 omfatter ikke:
1)	investeringer inden for puljeindlån, jf. bank- og  

 sparekasselovens kap. 9 a i forbindelse med kapitalpension, ratepension,  

 selvpension, børneopsparing og boligopsparing, 2)	investeringer inden for pensionsordninger, jf. lov om  

 forsikringsvirksomhed og lov om tilsyn med firmapensionskasser, hvor den  

 enkelte ikke har direkte indflydelse på investeringsdispositioner  

 vedrørende den pågældendes pensionsmidler, 3)	investering i andele udstedt af investeringsforeninger og  

 specialforeninger, 4)	salg af værdipapirer, som er modtaget ved arv, gave, skifte af  

 fællesbo, erstatning, godtgørelse og lignende, 5)	salg af værdipapirer, bortset fra de i § 5, stk. 3,  

 nr. 1, nævnte, i trangssituationer, 6)	køb og salg af obligationer i forbindelse med optagelse af  

 lån mod pant i fast ejendom, 7)	køb efter udtrækning eller indløsning af det  

 samme værdipapir, 8)	formindskelse ved kapitalnedsættelse, eller 9)	køb og salg af værdipapirer, såfremt den samlede  

 kursværdi af den pågældende beholdning af  

 værdipapirer umiddelbart efter købet, respektive umiddelbart  

 før salget, ikke overstiger 50.000 kr.
 Stk. 4. Ved trangssituation forstås akut  

 likviditetsbehov eller tab som følge af kursfald i forhold til kursen  

 på anskaffelsestidspunktet.
 § 7. Køb af aktier eller ejerandele i  

 selskaber, hvor handel med værdipapirer og finansielle instrumenter  

 udgør den væsentligste aktivitet, anses for  

 spekulationsforretninger, jf. dog stk. 2.
 Stk. 2. Køb af aktier og ejerandele i pengeinstitutter,  

 forsikringsselskaber, realkreditaktieselskaber, fondsmæglerselskaber,  

 samt andele i investeringsforeninger og specialforeninger m.v. anses ikke for  

 spekulationsforretninger.
Ikrafttræden § 8. Bekendtgørelsen træder i kraft den 31.  

 december 2001. Samtidig ophæves bekendtgørelse nr. 868 af 25.  

 november 1997 om spekulationsforretninger.
