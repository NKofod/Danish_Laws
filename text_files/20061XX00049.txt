Skriftlig fremsættelse (26. oktober 2006) Miljøministeren  

  

 (Lars Barfoed, fg.):
 Herved tillader jeg mig for Folketinget at fremsætte:
 Forslag til lov  

 om miljøgodkendelse m.v. af  

 husdyrbrug.
(Lovforslag nr.
L 55).
Landbruget er inde i en markant  

 udvikling, hvor brugene bliver større, og hvor nye teknologier til håndtering  

 af husdyrbrugenes miljøbelastning hele tiden er under udvikling.
Landbruget  

 er  

 blevet en industri - og derfor er der også behov for, at landbruget i højere  

 grad reguleres som industri.
Denne udvikling stiller krav om en  

 sammenhængende  

 miljøregulering, som skal sikre, at produktionen af husdyr sker med en stadig  

 mindre miljøbelastning.
Strukturudviklingen  

 vil medføre, at der om få år vil være langt færre husdyrbrug.
Derfor er  

 lovforslaget  

 målrettet de husdyrbrug som udvider eller nyetablerer sig, da det vil være  

 disse bedrifter, der i fremtiden står for langt hovedparten af produktionen  

 og  

 dermed belastningen af natur, miljø og naboer.
Det er vigtigt, at disse brug  

 ikke bliver placeret direkte op af naboer og de særligt følsomme vand- og  

 naturområder  og at vi får fremmet teknologiske løsninger på de  

 problemer, der  

 er forbundet med husdyrproduktionen.
Den 1. januar 2007  

 overtager kommunerne amternes hidtidige opgave med at vurdere påvirkningen på  

 miljøet af nye, ændrede og udvidede husdyrproduktioner.
Dette giver nye  

 muligheder for at samtænke den myndighedsbehandling, der hidtil er varetaget  

 efter miljøbeskyttelsesloven og planloven.
 Lovforslaget, der  

 bygger på en aftale mellem regeringspartierne, Dansk Folkeparti og Det  

 Radikale  

 Venstre, indeholder forslag til en ny miljøgodkendelsesordning for  

 husdyrbrug,  

 med udgangspunkt i et ønske om skærpede miljøkrav, udvikling af ny teknologi,  

 færre lugtgener, bedre kontrol, større ensartethed og færre administrative  

 byrder.
Det foreslås, at  

 alle husdyrbrug over 75 dyreenheder fremover skal miljøgodkendes i  

 forbindelse  

 med en etablering, udvidelse eller ændring, som medfører forøget forurening.  

 Eksisterende krav fra miljøbeskyttelsesloven og planloven foreslås samlet i  

 denne miljøgodkendelse.
Myndighedsstrukturen forenkles, så der kun vil være  

 én  

 førsteinstans -kommunen - og én klageinstans - Miljøklagenævnet.
Kommunerne skal  

 efter lovforslaget stille skærpede krav til udledning af ammoniak fra nye  

 stalde  

 og påvirkningen af følsomme naturområder.
Lovforslaget indeholder desuden  

 bestemmelser, der gennemfører Vandmiljøplan-III aftalen om bufferzoner i  

 forhold til ammoniakfølsom natur.
For husdyrbrug mellem 15 og 75 dyreenheder  

 foreslås en forenklet tilladelse til etablering, udvidelse eller ændring, som  

 erstatter de gældende regler om anmeldelse efter  

 husdyrgødningsbekendtgørelsen  

 og samlebekendtgørelsens regler om VVM-screening.
Godkendelsen  

 omfatter som i dag hele husdyrbruget.
Hvis en ejer af et husdyrbrug ejer  

 eller  

 forpagter flere ejendomme skal der efter lovforslaget meddeles en samlet  

 miljøgodkendelse af bedriftens samlede arealer.
Hvis der afsættes  

 husdyrgødning  

 til tredjemandsarealer, vil disse kunne godkendes særskilt.
 Endvidere åbnes  

 mulighed for at foretage en miljøvurdering og godkendelse af flere bedrifter  

 eller landområder, som det evt. kan blive aktuelt at afsætte husdyrgødning  

 til.  

 Med en sådan rammegodkendelse opnås en mere fleksibel administration i  

 forhold  

 til vurdering og godkendelse af husdyrbrugets udbringning og afsætning af  

 husdyrgødning.
Husdyrbrug over  

 IPPC-grænsen, som i dag er miljøgodkendt, foreslås omfattet af den nye lov  

 ved  

 revurdering samt ved udvidelser og ændringer af produktionen.
Lovforslaget  

 omfatter ikke derudover eksisterende husdyrbrug, der ikke udvider eller  

 ændrer  

 produktionen.
Disse brug vil fortsat være omfattet af husdyrbekendtgørelsens  

 generelle regler samt miljøbeskyttelseslovens regler om påbud m.v.
Lovforslaget  

 indeholder rammerne for en ny godkendelsesordning, som vil blive yderligere  

 udmøntet  

 ved bekendtgørelse og vejledning.
Vejledningen om miljøgodkendelse af  

 husdyrbrug vil blive suppleret af et elektronisk ansøgningssystem, som vil  

 indeholde faste modeller for beregningen af ansøgningens miljøeffekt.
 Målet er, at den  

 nye regulering kan træde i kraft fra den 1. januar 2007.
 Idet jeg i øvrigt kan henvise til lovforslaget med  

 tilhørende bemærkninger, skal jeg anbefale forslaget til Folketingets  

 velvillige behandling.
