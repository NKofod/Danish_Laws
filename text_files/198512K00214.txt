Nr LSF 214 Forslag til Lov om ændring af lov om afgift af benzin Fremsat af ministeren for skatter afgifter den 14. marts 1986 § 1 I lov nr. 628 af 8. december 1982 om afgift af benzin, som senest ændret ved lov nr. 567 af 19. december 1985 affattes § 1 således:
»§ 1. Der svares en afgift til statskassen af benzin efter følgende satser:
a. af blyholdig benzin (blyindhold over 0,013 g pr. liter) 370 øre pr.  

 liter b. af blyfri benzin blyindhold højest 0,013 g pr. liter) 345 øre pr. liter Stk. 2. Der svares ikke yderligere afgift af blyfri benzin, der efter afgiftsberigtigelse blandes med afgiftsberigtiget blyholdig benzin.
Stk. 3. En blanding af benzin og andre varer er afgiftspligtig som benzin, hvis blandingen er anvendelig til drift af motorkøretøjer.«.
§ 2 Stk. 1. Loven træder i kraft den 1. april 1986.
Stk. 2. Loven finder anvendelse på benzin, der fra og med denne dato udleveres fra registrerede virksomheder eller angives til fortoldning.
Oprindeligt fremsat lovforslag Blad nr 626 § 1 I lov nr. 628 af 8. december 1982 om afgift af benzin, som senest ændret ved lov nr. 567 af 19. december 1985 affattes § 1 således:
»§ 1. Der svares en afgift til statskassen af benzin efter følgende satser:
a. af blyholdig benzin (blyindhold over 0,013 g pr. liter) 380 øre pr.  

 liter b. af blyfri benzin blyindhold højest 0,013 g pr. liter) 355 øre pr. liter Stk. 2. Der svares ikke yderligere afgift af blyfri benzin, der efter afgiftsberigtigelse blandes med afgiftsberigtiget blyholdig benzin.
Stk. 3. En blanding af benzin og andre varer er afgiftspligtig som benzin, hvis blandingen er anvendelig til drift af motorkøretøjer.«.
§ 2 Stk. 1. Loven træder i kraft den 1. april 1986.
Stk. 2. Loven finder anvendelse på benzin, der fra og med denne dato udleveres fra registrerede virksomheder eller angives til fortoldning.
BEMÆRKNINGER TIL LOVFORSLAGET Afgiften af blyholdig benzin udgør 276,5 øre pr. liter.
Afgiften skal efter den gældende lov forhøjes til 301,5 øre pr. liter den 1.
 juli 1986. Af blyfri benzin udgør afgiften 226,5 øre pr. liter.
Afgiften skønnes med de nugældende satser at ville indbringe 5,535 mia. kr. i 1986 svarende til 6 mia. kr. på årsbasis.
Det foreslås at forhøje afgiften af blyholdig benzin med 103,5 øre pr. liter til ialt 380 øre pr. liter.
Efter indførelsen af lavere afgift for blyfri benzin pr. 1. januar 1986 er der fra oliebranchens side fremsat stærke ønsker om at kunne sælge en blanding af blyholdig benzin og blyfri benzin med afgift efter blandingens sammensætning af de to benzinkvaliteter, idet en stor del af de biler, som ikke kan køre på blyfri benzin, kan køre på en blanding.
En sådan »blylet« benzin har hidtil  

 været afgiftspligtig efter satsen for blyholdig benzin, dvs. efter den høje sats.
Med henblik på yderligere at mindske blyforureningen foreslås det, at olieselskaberne og tankstationerne kan fremstille sådanne blandinger af afgiftsberigtiget benzin uden afgiftsmæssige konsekvenser, herunder sælge en »blylet« benzin fra de såkaldte blandingspumper.
 Denne afgiftslempelse for »blylet« benzin vil medføre et  

 provenutab.
Det foreslås, at dette provenutab dækkes ind ved en begrænsning af afgiftsreduktionen for blyfri benzin til 25 øre pr. liter, hvilket nogenlunde svarer til den afgiftsreduktion, der gives til blyfri benzin i andre lande.
Den foreslåede afgiftsforhøjelse vil under forudsætning af uændret forbrug give en årlig merindtægt på 1.542 mill. kr.
For indeværende finansår anslås merprovenuet til 1.151 mill. kr.
Toldvæsenets administrationsomkostninger i forbindelse med lovens gennemførelse anslås til 55.000 kr.
