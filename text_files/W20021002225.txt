 Landsskatteretskendelse af 30/11 2001 vedr. told- og  

 momsværdi for en internethandelforsendelse fra USA.
 As klage skyldes, at toldcentret har afkrævet klageren 156,72  

 kr. i told og moms for en pakke, indeholdende 2 stk. cder og 2 stk.  

 videobånd,  

 som klageren har fået tilsendt fra USA.
Det er oplyst, at klageren den 30. juli 1999 via Post Danmark  

 fik udleveret en pakke afsendt fra USA.
Pakken indeholdt 2 stk. cder  

 samt 2  

 stk. videobånd.
Pakken var deklareret.
I forbindelse med udlevering af pakken  

 er der opkrævet 215 kr. i told og moms.
Klageren har efterfølgende rettet  

 skriftlig henvendelse til Post Danmark Internationalt Postcenter og anmodet  

 om  

 tilbagebetaling af den opkrævede told og moms, under henvisning til, at  

 klageren havde modtaget varerne fra en bekendt, og at der var tale om privat  

 materiale, som klageren ikke skulle betale for.
 Der er ligeledes fremlagt skrivelse fra afsenderen af 1. august  

 2000 til toldekspeditionen med følgende indhold:
I understand  

 that you have erroneously assumed a package of mine sent to my friend, A, to  

 be  

 merchandise.
I hereby declare, that the package in question sent July 21,  

 1999  

 containing music videos and compact discs was a gift.
If you have any further  

 questions or doubts feel free to contact me. Der har endvidere været ført korrespondance mellem klageren og  

 toldcentret, der herefter ved den påklagede afgørelse alene har afkrævet  

 klageren 156,72 kr. i told og moms.
 Varernes værdi er ud fra forsendelsens deklaration i alt ansat  

 til (80 US $ til en ca. kurs på 720,52 kr./100 US $) 576,42 kr., hvoraf  

 288,21  

 kr. (1 cder og 1 video) er fritaget for afgift. 3,5 % told og 25 % moms  

 er  

 beregnet af resten, hvilket bliver 156,72 kr.
 Toldcentret har som begrundelse for sin afgørelse anført, at man  

 har anset indførslen af de omhandlede varer som værende af  

 ikke-erhvervsmæssig  

 karakter og således givet delvis toldfritagelse.
I denne forbindelse har toldcentret henvist til, at det fremgår  

 af Rådets forordning nr. 918/83 af 28. marts 1983 med senere ændringer, at  

 der  

 kan gives toldfritagelse ved indførsel af blandt andet varer, der har  

 personlig  

 karakter, hvilket er nærmere præciseret i forordningens artikel 29-31, der  

 fastslår, at der ikke skal betales told af varer, som sendes fra en  

 privatperson i et ikke EU-land til en anden privatperson i EU, når der er  

 tale  

 om indførsel uden erhvervsmæssig karakter.
Herved forstås forsendelser, der  

 finder sted lejlighedsvis og som udelukkende indeholder varer, der er bestemt  

 til modtagerens personlige brug eller til brug for dennes familie, og hvis  

 beskaffenhed eller mængde ikke kan give anledning til tvivl om, at indførslen  

 sker i et ikke-erhvervsmæssigt øjemed.
Endelig skal forsendelsen være sendt  

 til  

 modtageren uden nogen form for vederlag.
Den nævnte toldfritagelse er imidlertid betinget af, at  

 forsendelsen kun indeholder varer til en samlet værdi, der ikke overstiger 45  

 EUR (ca. 340 kr.) pr. forsendelse.
Overstiger den samlede værdi af flere  

 varer  

 pr. forsendelse 45 EUR, indrømmes der fritagelse op til dette beløb for de  

 varer, som hvis, de blev indført særskilt, kunne komme ind under den nævnte  

 fritagelse, dog således at opdeling af en enkelt varers værdi ikke kan finde  

 sted.
Toldcentret har i denne forbindelse ved sin beregning af told og moms  

 forsøgt at nå beløbet på 340 kr. tættest muligt.
Toldcentret har endvidere under henvisning til art. 165, stk. 2,  

 i Kommissionens forordning nr. 2454/93 af 2. juli 1993 om visse  

 gennemførelsesbestemmelser til Rådets forordning nr. 2913/92 af 12. oktober  

 1992 (EF-toldkodeks) med senere ændringer, ikke medregnet portoen til den  

 omhandlede forsendelses toldværdi, idet forsendelsen er anset værende uden  

 erhvervsmæssig karakter.
Toldcentret har herudover ved beregning af  

 toldværdien  

 henvist til Rådets forordning nr. 866/97 af 12. maj 1997 art. 1, hvoraf  

 enhedstoldsatsen på 3,5% fremgår.
Endelig har toldcentret ved fastsættelse af toldværdien henvist  

 til EF-toldkodeksens kap. 3, art. 31, stk. 1, hvoraf fremgår, at såfremt art.  

 29 og 30 ikke kan anvendes til fastsættelse af en vares toldværdi, skal  

 værdien  

 fastsættes på grundlag af de foreliggende data og ud fra en rimelig  

 fremgangsmåde, der er forenelig med grundprincipperne i de almindelige  

 bestemmelser.
Toldcentret har i denne forbindelse anført, at idet der ikke  

 foreligger nærmere dokumentation for varernes værdi, har man anvendt den på  

 deklarationen angivne værdi.
For så vidt angår beregningen af moms har toldcentret henvist  

 til, at momsfritagelse gives i samme omfang og under samme betingelser som  

 fastsat ved toldfritagelse, jf. § 2 i bekendtgørelse nr. 159 af 3. marts 2000  

 om merværdiafgiftsloven.
Det fremgår i denne forbindelse af bekendtgørelsens  

 §  

 10, stk. 2, at såfremt forsendelsen indeholder varer for en værdi af over 360  

 kr. er forsendelsen i sin helhed udelukket for momsfritagelse, hvorfor  

 toldcentret  

 har beregnet moms af de omhandlede varer.
Told- og Skattestyrelsen har i en udtalelse til  

 Landsskatteretten meddelt, at man efter en nærmere undersøgelse af den  

 amerikanske gavegivers forhold har konstateret, at afsenderen er et  

 kommercielt  

 firma, der driver internethandel hovedsageligt med cder, videoer og  

 lignende  

 produkter.
Hertil kommer, at forsendelsen formelt var forsikret, hvorfor  

 gaveerklæringen forekommer at været afgivet pro forma med det formål at omgå  

 toldreglerne og opnå den fordel, der ligger i at få behandlet forsendelsen  

 som  

 værende ikke-erhvervsmæssig.
Styrelsen har endvidere anført, at der ikke er  

 sammenhæng mellem klagerens forklaring om varernes reelle værdi og den  

 tegnede  

 forsikringssum på 80 US $. Denne sum svarer i øvrigt tilnærmelsesvis til  

 internetvirksomhedens salgspris for cdere og videoer.
På denne baggrund  

 er det  

 Told- og Skattestyrelsens opfattelse, at sagen er af principiel karakter,  

 idet  

 man blot ved at indhente et gavebrev fra en sælger kan opnå toldbehandling  

 som  

 ikke-erhvervsmæssig forsendelse, hvilket kan medføre, at varer erhvervet ved  

 erhvervsmæssig internethandel kan opnå de samme fordele som udveksling af  

 varer  

 uden erhvervsmæssig karakter mellem privatpersoner.
 Klageren har nedlagt påstand om, at han ikke er pligtig til at  

 betale told og moms af de omhandlede varer.
Klageren har til støtte for sin påstand bl.a. anført, at de  

 omhandlede varer er en gave fra hans ven i USA og indeholder privat materiale  

 i  

 form af private video- og audiooptagelser.
Klageren har i denne forbindelse  

 anført, at det er korrekt, at vennen sælger forskellige produkter, og han  

 reklamerer for disse på en hjemmeside, men det ikke er korrekt, at der er  

 tale  

 om et kommercielt firma, ligesom de omhandlede varer i øvrigt ikke indeholder  

 materiale fra hjemmesiden.
Klageren har samtidig anført, at betingelserne for  

 afgiftsfritagelse er tilstede, idet den omhandlede forsendelse er en  

 lejlighedsvis vareindførsel, der er sendt til klageren uden nogen form for  

 betaling og som er bestemt til klagerens personlige brug.
Endvidere er  

 forsendelsen af en beskaffenhed eller mængde, der ikke kan give anledning til  

 tvivl om, at indførslen er sket i et ikke-erhvervsmæssigt øjemed, ligesom det  

 er dokumenteret, at varerne har en samlet værdi, der ikke overstiger 45 EUR.
Klageren har herudover anført, at toldcentret fejlagtigt tager  

 udgangspunkt i den på pakken angivne værdi på 80 US $, der alene er anført af  

 forsikringsmæssige hensyn.
Toldcentret kunne ved en gennemgang af indholdet  

 af  

 pakken have bemærket, at der var tale om varer af privat karakter, hvorfor  

 varerne kun skal ansættes til en værdi, svarende til tomme/uindspillede  

 cder/videobånd.
Klageren har endelig til støtte for dennes påstand  

 anført, at  

 han ikke kan fremlægge faktura og lign., da der er tale om en gave, men har i  

 stedet fremlagt en erklæring fra sin ven, der dokumenterer, at de omhandlede  

 varer rent faktisk er en gave.
 Landsskatteretten skal  

 udtale:
I henhold til toldlovens § 2, behandles varer, der føres ind i,  

 transiterer eller føres ud af det danske toldområde, efter EFs  

 retsakter,  

 herunder EFs toldkodeks.
Der svares told i henhold til disse retsakter.
 Det fremgår endvidere af art. 201 i Rådets forordning nr.  

 2913/92 af 12. oktober 1992 om indførsel af en EF-toldkodeks, at toldskyld  

 opstår, når en importafgiftspligtig vare overgår til fri omsætning.
 I henhold til Rådets forordning nr. 918/83 af 28. marts 1983 om  

 en fællesskabsordning vedrørende fritagelse for import- og eksportafgifter  

 med  

 senere ændringer, fremgår det af art. 27, at der kan indrømmes fritagelse for  

 importafgifter for forsendelser bestående af varer af ringe værdi, der  

 forsendes direkte fra et tredjeland til en modtager i Fællesskabet, og hvis  

 samlede egenværdi ikke overstiger 22 EUR pr. forsendelse.
Det fremgår samtidig af forordningens artikel 29, at med  

 forbehold af art. 30 og 31 indrømmes der fritagelse for importafgifter for  

 varer i forsendelser fra en privatperson i et tredjeland til en anden  

 privatperson i Fællesskabets toldområde, når der er tale om indførsel uden  

 erhvervsmæssig karakter.
Efter art. 29, stk. 2, skal indførsel uden  

 erhvervsmæssig karakter forstås som forsendelser, der finder sted  

 lejlighedsvis og som udelukkende indeholder varer, der er bestemt til  

 modtagerens personlige brug eller til brug for dennes familie, og hvis  

 beskaffenhed eller mængde ikke kan give anledning til tvivl om, at indførslen  

 sker i et ikke-erhvervsmæssigt øjemed og som sendes til modtageren uden nogen  

 form for vederlag.
Efter forordningens art. 30, gælder den nævnte fritagelse  

 imidlertid alene, såfremt forsendelsen kun indeholder varer til en samlet  

 værdi, der ikke overstiger 45 EUR pr. forsendelse.
Overstiger den samlede  

 værdi  

 af flere varer pr. forsendelse 45 EUR, indrømmes der fritagelse op til dette  

 beløb for de varer, som, hvis de blev indført særskilt, kunne komme ind under  

 den nævnte fritagelse, dog således at opdeling af en enkelt vares værdi ikke  

 kan finde sted.
Endelig fremgår det af momslovens § 12, stk. 1, at der skal  

 betales moms af varer, der indføres her til landet fra steder uden for EU,  

 dog  

 er der efter momslovens § 36 mulighed for momsfritagelse i en række nærmere  

 opregnet tilfælde.
Momsgrundlaget er efter momslovens § 32, stk. 1,  

 toldværdien  

 tillagt eventuel told og andre afgifter, der er foranlediget af indførslen.
Landsskatteretten finder efter de foreliggende oplysninger,  

 herunder oplysningen om afsenderes udøvelse af internetvirksomhed i USA med  

 salg af cd´er, videoer mv. samt det faktum, at forsendelsen var deklareret  

 med  

 en værdi af 80 US $ og i øvrigt ikke var deklareret som gave, at klageren  

 alene  

 ved fremlæggelse af en skrivelse fra afsenderen, ikke herved i tilstrækkeligt  

 omfang har dokumenteret overfor retten, at den omhandlede forsendelse skulle  

 være en gave, indeholdende privat materiale og ikke varer, der er fremsendt  

 som  

 led i en erhvervsmæssig udøvelse.
Retten finder således, at der er opstået  

 toldskyld for samtlige forsendte varer, jf. toldkodeksens art. 201, og at  

 reglerne i art. 27, 29-30 om fritagelse for importafgifter efter Rådets  

 forordning  

 nr. 918/83 af 28. marts 1983 med senere ændringer ikke finder anvendelse i  

 det  

 foreliggende tilfælde.
 Retten finder endvidere, at der ikke er grundlag for at  

 tilsidesætte toldcentrets fastsættelse af toldværdien for de omhandlede  

 varer,  

 der findes at være en rimelig fremgangsmåde og i overensstemmelse med  

 toldkodeksens art. 31, idet retten dog bemærker, at  

 forsendelsesomkostningerne  

 i overensstemmelse med art. 165, stk. 1, i Kommissionens forordningen nr.  

 2454/93 om visse gennemførelsesbestemmelser til EF-toldkodeksen med senere  

 ændringer, skal medregnes i de omhandlede varers toldværdi, da forsendelsen  

 anses at have erhvervsmæssig karakter.
 Landskatteretten finder endelig ikke, at de omhandlede varer er  

 momsfritaget efter momslovens § 36, hvorfor klageren ligeledes skal betale  

 moms  

 af de omhandlede varer i medfør af momslovens § 12, opgjort efter momslovens  

 §  

 32, stk. 1.
 Den påklagede afgørelse vil i overensstemmelse med ovennævnte  

 være at ændre, således at det stedlige toldcenter i henhold til  

 Landsskatterettens forretningsorden § 17, stk. 2. anmodes om at foretage den  

 nærmere talmæssige opgørelse.
