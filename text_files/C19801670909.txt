(Til samtlige amtsråd, Københavns og  

 Frederiksberg kommune samt alle amtskommunale enkeltfagskurser) I henhold til § 7 i undervisningsministeriets bekendtgørelse af 19. maj  

 1978 om prøveforberedende enkeltfagsundervisning m.v. for voksne fastsættes  

 følgende om studie- og erhvervsvejledning:
§ 1.  Formålet med studie- og erhvervsvejledningen er  

 at sikre, at enkeltfagsundervisningens samlede tilbud udnyttes bedst muligt  

 af deltagerne både under kursusforløbet og i forbindelse med senere studie-  

 og erhvervsvalg.
Studie- og erhvervsvejledningen tilrettelægges derfor som en  

 enhed for hvert kursus og omfatter alle kursister.
 § 2.  Studie- og erhvervsvejledningen omfatter forhold  

 af betydning ved optagelsen på kursus, under kursusforløbet og ved overgang  

 til anden uddannelse eller erhverv.
 Stk. 2.  Ved optagelsen modtager ansøgere individuel  

 vejledning vedrørende tilrettelæggelsen af kursusforløb samt information om  

 uddannelsesmæssige muligheder og studiemæssige vilkår inden for  

 enkeltfagsundervisningen for voksne.
 Studievejlederen indstiller til kursets ledelse om optagelse og placering  

 af ansøgeren.
 Stk. 3.  Under kursusforløbet gives vejledning  

 vedrørende problemer af studiemæssig, økonomisk, social og personlig art i  

 forbindelse med uddannelsessituation og erhvervsvalg.
 Stk. 4.  En del af vejledningen kan efter drøftelse med  

 forstanderen tilrettelægges som kollektiv vejledning, når den omfatter  

 forhold, der vedrører større grupper af deltagere.
 § 3.  Studievejlederne varetager i fællesskab følgende  

 opgaver med relation til studie- og erhvervsvejledningen: - vejledning af  

 selvstuderende; - samarbejde med vejledere fra andre uddannelsesinstitutioner  

 og med erhvervsvejlederne fra den offentlige arbejdsformidling; - tilsyn med  

 og udlån af skriftligt materiale om uddannelses- og erhvervsforhold; -  

 rådgivning af kursusledelsen vedrørende kursets undervisningstilbud og  

 vedrørende udformning af kursets informationsmateriale.
 § 4.  Ved hvert enkeltfagskursus udpeger forstanderen  

 til varetagelse af studie- og erhvervsvejledning een eller flere  

 studievejledere.
 Stk. 2.  Studievejlederen udpeges efter internt opslag  

 blandt de fastansatte lærere ved kurset normalt for 3 år ad gangen.
 Stk. 3.  Til varetagelse af studie- og  

 erhvervsvejledcning afsættes hvert år for den enkelte studievejleder et  

 timetal, der ikke udgør mere end halvdelen og ikke mindre end en fjerdedel af  

 det fulde pligtige timetal.
 Fravigelser herfra skal godkendes af direktoratet for folkeskolen,  

 folkeoplysning, seminarier m.v.
§ 5.  Studie- og erhvervsvejledningen skal have  

 træffetid i undervisningstiden.
For den enkelte studievejleder tilrettelægges  

 en del af arbejdstiden som kontortid.
Desuden skal der være mulighed for, at  

 kursister kan træffe aftale om individuel vejledning uden for kontortiden.
Undervisningsministeriet, direktoratet for folkeskolen, folkeoplysning, seminarier m.v., den 4. november 1980 P.D.V.
