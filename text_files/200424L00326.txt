Betænkning afgivet af Erhvervsudvalget den 31. maj 2005 Betænkning over Forslag  

 til lov om ændring af lov om visse betalingsmidler (Betalingsmodtager skal betale et årligt abonnement til  

 indløser for at modtage et betalingsmiddel med chip.
Betalingsmodtager må  

 ikke  

 opkræve gebyr af bruger, når denne benytter et betalingsmiddel i den fysiske  

 handel) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 13. april 2005 og var til 1.  

 behandling den 26. april 2005. Lovforslaget blev efter 1. behandling henvist  

 til behandling i Erhvervsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 23. marts 2005 dette  

 udkast til udvalget, jf. alm. del − bilag 58. Den 14. april 2005 sendte  

 økonomi- og erhvervsministeren de indkomne høringssvar og et notat herom til  

 udvalget.
Den 2. maj 2005 sendte ministeren supplerende høringssvar fra  

 Erhvervs- & Selskabsstyrelsen.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Finansrådet og Handel, Transport og  

 Serviceerhvervene (HTS).
Deputationer Endvidere har følgende mundtligt over for udvalget redegjort for  

 deres holdning til lovforslaget:
Danmarks Sportshandler  

 Forening, De Samvirkende Købmænd og Håndværksrådet.
Spørgsmål Udvalget har stillet 2 spørgsmål til økonomi- og  

 erhvervsministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse  

  

 med de af økonomi- og erhvervsministeren stillede  

 ændringsforslag.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling og vil stemme imod de af økonomi- og  

 erhvervsministeren stillede ændringsforslag.
 Socialistisk Folkeparti er  

 tilfreds med, at forbrugerne med dette lovforslag undgår et gebyr for brug af  

 dankort.
 Socialistisk Folkeparti  

 mener, at dankortet har karakter af fremtidens almindelige betalingsmiddel og  

 derfor tilnærmelsesvis skal betragtes på lige fod med sedler og mønter.
Det betyder, at  

 kortudstedelsen bør ligge hos Nationalbanken, hvor bankerne så kan tilknyttes  

 angående  

 den praktiske anvendelse af kortet.
Det vigtige princip er, at små såvel som  

 store brugere skal kunne anvende betalingsmidlet på helt lige betingelser.
 Nærværende lovforslag  

 lægger gennem oprettelsen af dankortterminaler op til en kraftig favorisering  

 af meget store butikker på bekostning af små og mellemstore butikker.
 Socialistisk Folkeparti er  

 modstandere af denne skævvridning og kan således ikke stemme for  

 lovforslaget.
Enhedslisten mener, at  

 denne lov gør dankortet til en effektiv gebyrmaskine for pengeinstitutterne,  

 så  

 de kan tjene endnu flere penge, end de gør i dag − betalt af  

 butikkerne,  

 især de små og mindre, og betalt af forbrugerne tilmed på en måde, så  

 gebyrets  

 størrelse er skjult for forbrugerne.
Det er under behandlingen af dette  

 lovforslag  

 kommet klart frem, at loven er et resultat af en trusselspolitik fra de  

 største  

 banker.
Det er meget beklageligt, at et flertal i Folketinget bøjer sig for  

 sådanne trusler.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 økonomi- og erhvervsministeren,  

  

 tiltrådt af et  

  

 flertal  

  

 (V, S, DF, KF og RV):
Til § 2 1)  

  

 Efter nr. 1 indsættes som nye numre:
 »01.  

  

 I  

  

 § 3, stk. 1,  

  

 udgår »og 3«.
02.  


  

 §  

 3, stk. 3,  

  

 ophæves.« [Konsekvensændringer som følge af ophævelse af § 2 i lov nr.  

 459 af 10. juni 2003 om ændring af lov om visse betalingsmidler. (Mulighed  

 for  

 at opkræve gebyr i den fysiske handel, når der betales med betalingskort)] Til § 3 2)  

  

 I den foreslående affattelse af  

  

 § 3  

  

 ændres »1. juni 2005« til: »1. juli  

 2005«.
[Udskydelse af ikrafttrædelsestidspunktet] Bemærkninger Til nr. 1 Ved lovforslagets § 2, nr. 1, foreslås, at § 2 i lov nr. 459 af  

 10. juni 2003 om ændring af lov om visse betalingsmidler. (Mulighed for at  

 opkræve gebyr i den fysiske handel, når der betales med betalingskort)  

 ophæves.  

 Som konsekvens heraf bør der også ske ændringer af § 3 i samme lov.
 Derfor foreslås, at lovens § 3, stk. 3, ophæves og som  

 konsekvens heraf, at henvisningen i § 3, stk. 1 til samme § 3, stk. 3, udgår.
Til nr. 2 Det foreslås, at lovens ikrafttrædelsestidspunkt udskydes til den  

 1. juli 2005.
Kim Andersen (V)   

 Jacob Jensen (V)   

 Kurt Kirkegaard Jensen (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Jens Christian Lund (S)   

 Jan Trøjborg (S)   

 Jens Peter Vernersen (S)   

 Niels Sindal (S)   

 Poul Erik Christensen (RV)   

 Johs.
Poulsen (RV)   

 Poul Henrik Hedeboe (SF)   

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 154 Bilagsnr.
Titel 1 Høringssvar og høringsnotat, fra økonomi- og  

 erhvervsministeren 2 Henvendelse af 27/4-05 fra HTS − Handel, Transport  

 og Serviceerhvervene 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 Høringssvar fra Erhvervs- og Selskabsstyrelsen, fra  

 økonomi- og erhvervsministeren 6 Henvendelse af 3/5-05 fra Finansrådet 7 Bilag fra alm. del vedrørende dankortaftalen 8 Ændringsforslag, fra økonomi- og erhvervsministeren 9 Udkast til betænkning 10 Udkast til betænkning 11 Udkast til betænkning 12 Kopi af økonomi- og erhvervsministerens svar på B 21 (Nationalbankens  

 dankort)  spm. 1 vedrørende dankort Oversigt over spørgsmål og svar vedrørende L 154 Spm.nr.
