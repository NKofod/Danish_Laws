Bekendtgørelse om henlæggelse af  

 opgaver og beføjelser efter lov om forurenet jord til  

 Miljøstyrelsen I medfør af § 59 i lov nr. 370 af 2. juni 1999 om forurenet jord  

 fastsættes:
Opgaver § 1. Miljøstyrelsen forestår i  

 henhold til § 17, stk. 3, i lov om forurenet jord udvikling og  

 afprøvning af ny teknologi inden for jordforureningsområdet.  

 Styrelsen kan i den forbindelse i henhold til lovens § 17, stk. 4, afholde  

 udgifter og yde tilskud til projekter vedrørende  

 afværgeforanstaltninger, herunder de af amtsrådet udførte  

 foranstaltninger, jf. lovens § 17, stk. 1, samt afholde udgifter, herunder  

 yde tilskud til udviklingsprojekter, kriteriefastsættelse,  

 risikovurdering, information og erfaringsopsamling.
Miljøstyrelsen kan  

 endelig i henhold til lovens § 17, stk. 4, afholde udgifter, herunder yde  

 tilskud, til udbud af projekter, administration, revision, evaluering og til  

 forsikringer vedrørende eventuelt erstatningsansvar i forbindelse med  

 udførelsen af opgaven.
 § 2. Depotrådet, jf. § 24, stk. 3 i lov om  

 forurenet jord, rådgiver Miljøstyrelsen i generelle  

 spørgsmål om teknologiudvikling.
 § 3. Miljøstyrelsen kan i henhold til  

 lovens § 36, som en del af værditabsordningen afholde udgifter,  

 herunder yde tilskud til information, administration, revision, evaluering og  

 til resultatformidling m.v.
Beføjelser § 4. Følgende beføjelser i henhold  

 til lov om forurenet jord udøves af  

 Miljøstyrelsen:
1)	pålæg til amtsråd og kommunalbestyrelser i henhold  

 til lovens § 61, stk. 1, om at tage spørgsmål, herunder konkrete  

 sager, vedrørende jordforurening op til behandling og  

 afgørelse, 2)	pålæg til amtsråd og kommunalbestyrelser i henhold  

 til lovens § 61, stk. 2, om at tilvejebringe oplysninger til brug for  

 vurderingen af forhold, der reguleres efter loven inden for den enkelte  

 kommunes eller det enkelte amts område.
Miljøstyrelsen kan i den  

 forbindelse forlange oplysningerne afgivet i en bestemt form, 3)	afgørelse i henhold til lovens § 77 af klage over  

 kommunalbestyrelsens eller amtsrådets afgørelser efter loven  

 eller regler udstedt i medfør af loven, 4)	bestemmelse i henhold til lovens § 79, stk. 1 eller 2, om  

 opsættende virkning af  klager over påbud, 5)	bestemmelse i henhold til lovens § 79, stk. 3, om at tillægge  

 en klage over meddelelse eller afslag på dispensation efter lovens § 52  

 opsættende virkning, og 6)	bestemmelse i henhold til lovens § 80 om, at klage over en  

 ekspropriationsbeslutning ikke har opsættende virkning.
 Stk. 2. Modtagne klager over afgørelse truffet af  

 en kommunalbestyrelse eller et amtsråd, jf. lovens § 81, stk. 3,  

 indsendes af myndigheden til Miljøstyrelsen.
Klage § 5. Afgørelser truffet af  

 Miljøstyrelsen i henhold til § 4, stk. 1, er endelige, medmindre de  

 kan påklages til Miljøklagenævnet, jf. lovens § 83.
Ikrafttrædelse § 6. Bekendtgørelsen træder i kraft den 1. januar  

 2000.
