Læsion af spiserøret Patientklagenævnet fandt, at  

 røntgenbillederne viste, at sondens nedre, oppustede ballon var  

 beliggende i brystskillevæggen og højre lungehule.
Nævnet  

 fandt endvidere, at overlægen, som specialist i kirurgi, burde  

 være bekendt med risikoen for at lædere spiserøret.  

 Endvidere burde han være bekendt med, hvordan dette påvises, samt  

 hvilken behandling, der snarest skulle iværksættes.
Nævnet  

 lagde vægt på, at lægen hverken lod  

 røntgenbillederne vurdere af en specialist i røntgen,  

 overflyttede patienten akut til en thoraxkirurgisk afdeling eller tilkaldte  

 en thoraxkirurg til akut operation af patienten.
Politimesteren indhentede en udtalelse fra  

 Retslægerådet, og statsadvokaten besluttede herefter at opgive  

 påtale.
Statsadvokaten lagde vægt på, at  

 Retslægerådet ikke fandt grundlag for at kritisere, at  

 lægen efter gennemgangen af de optagne røntgenbilleder ikke  

 foretog sig yderligere, idet yderligere undersøgelser eller tiltag  

 henset til patientens dårlige tilstand efter Retslægerådets  

 opfattelse under alle omstændigheder var overflødige.
