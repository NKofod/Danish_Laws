 Den i patentlovens § 25 nævnte klageafgift medfulgte ikke et  

 patentbureaus klage over Patentdirektoratets afgørelse i en patentansøgning.  

 Ankenævnet fandt ikke grundlag for at tillade en overskridelse af fristen i  

 patentlovens § 25, stk. 1 udfra almindelige forvaltningsretlige principper.  

 Derimod fandt nævnet, at bureauets frist- og betalingsprocedure var så  

 grundigt tilrettelagt, at fejlen måtte anses for undskyldelig og  

 genoprettelse efter patentlovens § 72 kunne ske.
År 1990, den 24. april afsagde Patentankenævnet (Grønning-Nielsen, Hans  

 Chr.
Thomsen, Terndrup Pedersen) følgende K E N D E L S E i sagen j.nr.
P 37/89: Henvendelse fra Michelin Recherche et Technique, Schweiz, v/Internationalt Patent-Bureau om genoprettelse af de rettigheder, der  

 måtte være bortfaldet som følge af for sent indbetalt klageafgift vedrørende  

 patentansøgning nr. 1851/83.
 Den 29. september 1989 afslog Patentdirektoratet at imødekomme en af  

 Michelin Recherche et Technique, Schweiz, indgivet ansøgning om patent på  

 »slidbane og dæk til lastbil«.
Afgørelsen blev den 24. november 1989 af ansøgeren ved Internationalt  

 Patent-Bureau indbragt for Patentankenævnet med påstand om, at opfindelsen  

 afviger fra den kendte teknik og således vedrører en patenterbar opfindelse,  

 hvorfor sagen anmodedes tilbagesendt til Patentdirektoratet med henblik på  

 fortsat behandling.
I klageskrivelsen er anført, at klageafgiften kr.  

 3.000,-, indbetales separat.
 Efter at det i Patentankenævnets sekretariat den 27. december 1989 var  

 konstateret, at klageafgiften endnu ikke var betalt, blev der straks rettet  

 telefonisk henvendelse herom til Internationalt Patent-Bureau, som samme dag  

 foranledigede afgiften indbetalt.
I skrivelse af 27. februar 1990 har Internationalt Patentbureau anmodet  

 Patentankenævnet om principalt at bortse fra fristoverskridelsen, som ansøgeren finder  

 undskyldelig, subsidiært at tiltræde genoprettelse af de til ansøgningen hørende  

 rettigheder i medfør af patentlovens § 72. Genoprettelsesafgiften er samtidig  

 indbetalt.
 Ansøgeren har i skrivelsen udtalt:
 »Dette er en opfølgning efter aftale af vort behagelige møde tirsdag  

 den 16. januar 1990 hos formanden for Patentankenævnet vedrørende sagen, ans.  

 P. 1851/83, Michelin Recherche et Technique S.A., hvor klageafgiften, DKK  

 23.000,-, ved vor fejltagelse ikke blev betalt den 24. november 1989 ved  

 klagens indgivelse til Patentankenævnet, men først efter telefonisk påkrav  

 den 27. december 1989.
Desværre er denne opfølgning blevet forsinket, hvilket skyldes, dels at  

 vor sagsbehandler, ingeniør Chr.
Tscherning, pludselig måtte rejse til  

 Frankrig i anledning af sin moders alvorlige sygdom, dels at andre  

 medarbejdere, der har haft med denne sag at gøre, har været på planlagte  

 ferier, dels andre hermed sammenfaldende omstændigheder.
 Som det fremgår af sagen, anførte vi i klageskrivelsen indleveret 24.  

 november 1989:
 »Den foreskrevne klageafgift på DKK 3.000,- indbetales separat«.
Det må derfor straks for enhver have stået klart, at når pengene ikke blev  

 betalt på sedet, skyldtes det en fejltagelse.
Hvis der med det samme var  

 blevet spurgt: »Hvor er pengene?», ville disse - naturligvis for  

 enhver - være blevet bragt straks, samme dag. (Ankefristen udløb i øvrigt  

 først onsdag den 29. november 1989).
(Udtrykket »indbetales separat« dækker over, at pengene betales  

 ved en anden skranke i samme lokale i Patentdirektoratets bygning, nemlig ved  

 kassen, hvor betalingen erlægges.
Dette er - efter hvad vi ved - som følge af  

 et gammelt ønske fra myndighedens side, og ønsket er naturligt - også  

 historisk - begrundet i regnskabsmæssige og revisionsmæssige betragtninger).
Det er vor opfattelse, at man i administrativ praksis kan se bort fra  

 visse fristoverskridelser (når der ikke er nogen modpart, hvis interesser kan  

 blive berørt), og det mener vi også, at man gør. herom henviser vi til Poul  

 Andersen, Dansk Forvaltningsret, 1946 p 514, 1965 p. 529, der siger det  

 således: »I administrativ Praksis ser Klageinstansen imidlertid ikke  

 sjældent bort fra Overskridelser af Klagefristen«.
Hos Jørgen Mathiasen  

 hedder det i hans ajourføring af Poul Andersen i JURISTEN 1975 P. 517:  

 »I administrativ praksis ser klageinstansen imidlertid ikke helt  

 sjældent bort fra overskridelse af klagefristen«.
 Vi tillader os hertil at bemærke, at i denne sag er klagefristen overholdt  

 - endda i god tid : det drejer sig her om noget mindre, nemlig om at en  

 afgift, der i akterne er omtalt som betalt, og hvor vedkommende sagsbehandler  

 troede, at afgiften var betalt, blot ikke er blevet det på grund af  

 omstændigheder, der for alle oplagt og klart er en fejltagelse.
 Til de ovenfor omtalte to forfattere henviser Koktvedgaard/Østerborg side  

 322-23, det er det sted, hvor de mere generelt taler om genoprettelse af  

 rettigheder.
 Det er derfor vor opfattelse, at Ankenævnet i denne sag må kunne bortse  

 fra, at klageafgiften ikke er betalt til tiden, da forsinkelsen hverken  

 skyldes manglende betalingsvilje eller -evne, og da fristoversiddelsen ikke  

 har været langvarig: der blev betalt straks, samme dag, hvor påkrav skete,  

 idet det hele for alle var en fejltagelse, hvilket fremgik af akterne, hvor  

 der stod om betaling.
--o-- Skulle Ankenævnet imidlertid ikke kunne følge vor anmodning om at bortse  

 fra den forsinkede betaling som skyldes en - også klart for Patentmyndigheden  

 - ren fejl, begærer vi subsidiært, under henvisning til Patentlovens § 72,  

 stk. 1, om genoprettelse af de rettigheder, som måtte være gået tabt ved den  

 forsinkede betaling, idet vi tillader os at anføre, at ansøgeren såvel som  

 vi, der er hans fuldmægtig, har udvist al den omhu, som med rimelighed kan  

 kræves.
At dette gælder ansøgeren er selvklart: han har valgt et ubestridt  

 kvalificeret patentbureau som fuldmægtig, han har i god tid instrueret dette  

 om at klage til Patentankenævnet, og han har med skrivelse af 28. november  

 1989 fra os modtaget såvel kopier af klagen som vor NOTA derfor udtrykkeligt  

 sigende, at klageafgiften er betalt.
Mere vil ingen kunne forlange med  

 rimelighed.
Også vi som fuldmægtig mener, at vi har udvist al den omhu som med  

 rimelighed kan forlanges i denne sag, der drejer sig om en forsinket  

 betaling.
Det tilføjes, at det drejer sig ikke om en eller anden  

 årstidsbestemt terminsbetaling eller om en betaling, der direkte skal gå til  

 bestemt brug (billetpris, fragt, porto eller betaling for umiddelbart  

 arbejde), men om en betaling der blot skal gå ind i et stort hele som en  

 slags ydelse for en sagsbehandling, der strækker sig over lang tid.
At  

 forsømme en sådan betaling på dagen hører ikke til de store  

 betalingsforsømmelser.
Men orden skal der være i alting, også denne sags betalinger.
Man må blot  

 ikke lade en forsømmelse få en for stor retsvirkning endsige føre til noget  

 retstab.
Det tåler retssamfundet ikke.
 Når vi mener, at vi har udvist al den omhu, som med rimelighed kan kræves  

 i en sag som denne, skyldes det, som den følgende detaljerede gennemgang af  

 sagens faktiske omstændigheder vil vise, at skønt vi udtrykkeligt og klart i  

 klageskrivelsen har anført, at »den foreskrevne klageafgift på DKK  

 3.000,-, indbetales separat«, så har to af kontrolhensyn af hinanden  

 uafhængigt arbejdende, kvalificeede kontorfunktionærer, der har som arbejde  

 at passe ekspeditionen af sager som bl.a. denne, begge overset at sørge for,  

 at en betaling på DKK 3.000,- fulgte med til Patentmyndigheden skønt de begge  

 vidste, at der skal betales klageafgift straks i forbindelse med klage til  

 Patentankenævnet, og skønt der med rene ord står i den korte og let  

 overskuelige klageskrivelse, at klageafgiften betales.
 Imod en sådan menneskelig fejlen-i to led kan fuldmægtigen ikke værge sig,  

 og fuldmægtigen, der har tilrettelagt, indrettet og overvåget et godt  

 virkende kontrolsystem med dobbetkontrol, altså af hinanden uafhængige  

 personer, hvilket system ikke før har givet anledning til fejl, må defor  

 siges at have udvist al den omhu, der med rimelighed kan forlanges i et  

 sådant tilfælde.
 Hvad der er sket hos os i sagen er følgende:
Ved indgang af Patentdirektoratets afslag af 29. september 1989 i sagen er  

 dette indført i journalen og såvel afslaget som ankefristen noteret foruden  

 på selve sagsmappen også i sekretariatets fristbog og i sagsbehandlerens  

 dagbog samt i firmaets »U-Bog«, der er den »firmaofficielle  

 fristbog«.
Alle disse notater er foretagt korrekt.
Ved klientens ordre til anke er dette noteret i journalen og i  

 sekretariatet samt på sagen, der gik til sagsbehandleren og til notering i  

 hans dagbog.
Alt er sket planmæssigt.
Efter sagsbehandlerens behandling endende med udfærdigelse af  

 klagebegrundelse gik sagen til sekretariatet, der forbereder sagers  

 afsendelse til patentmyndigheden med udfærdigelse af ansøgningsdokumenter og  

 lignende, herunder klageskrivelser, hvis dette ikke i forvejen er gjort af  

 sagsbehandleren, som det er sket i nærværende sag.
Endvidere foretager  

 sekretariatet fremskaffelse og ordning af og eftertælling af kopier og bilag  

 og stemmer af med sekretariatets fristbog og indfører sagen i dagens liste  

 over betalinger til Patentmydnigheden, hvis der er betaling.
 Sagen bringes derefter - sammen med andre sager, hvori der er post denne  

 dag til Patentmyndigheden, samt et eksemplar af betalingslisten, der er  

 udfærdiget i tre eksemplarer - til et andet, af sekretariatet uafhængigt,  

 kontor, vort »postrum«, hvor en anden ansvarlig, kompetent  

 medarbejder kontrolleer sagerne, og at betalinger er ført på listen, samt at  

 fristen i U-bogen er overholdt, hvorom sker notat.
To eksemplarer af listen går til kassen, der skriver check(s) til at  

 betale Patentmyndigheden med, hvorefter et eksemplar af listen forelægges  

 kontorchefen til attestation og underskrift af check.
To eksemplarer af  

 betalingslisten bringes til Patentdirektoratet, der beholder det ene.
Hele dette fint justerede kontrolsystem, der her kun er refereret i  

 hovedtræk, har i sagen virket, som det skulle, og som det altid gør.
Altså  

 bortset fra, at der den 24. november 1989 ikke blev sendt ankeafgift med  

 denne sag, fordi afgiften fejlagtigt ikke var ført på listen over det, som  

 skulle betales.
Under mødet den 16. januar foreviste vi vore forskellige  

 fristbøger samt den pågældende betalingsliste, og det kan vi gøre igen, om  

 det måtte ønskes.
 Fra de to medarbejdere, der den 24. november 1989 havde »vagten«  

 i henholdsvis sekretariatet og postrummet, vedlægger vi erklæringer til  

 nærmere belysning af sagen.
 Herefter tillader vi os at mene, at de til ansøgningen hørende rettigheder  

 i hvert fald må kunne genoprettes efter patentlovens § 74, stk. 1, og vi  

 vedlægger genoprettelsesafgift på DKK 3.000,- samt en kopi af denne side, som  

 vi anmoder om at måtte få tilbage straks forsynet med  

 »BETALT-stempel«.
 Som tidligere i denne skrivelse anført er vor begæring om genoprettelse  

 kun subsidiær, idet vi principalt mener, at Ankenævnet udfra almindelig  

 forvaltningspraksis uden videre må kunne acceptere afgiftens betaling den 27.  

 december 1989, da det klart af sagen fremgår, at det beror på en ren  

 fejltagelse, at afgiften ikke blev betalt den 24. november 1989, og at  

 afgiften ville være blevet betalt fristrigtigt, altså senest den 29. november  

 1989, hvis nogen i Patentmyndigheden, straks ved modtagelsen - i dagene  

 mellem 24. og 29. november - havde set i sagen, at pengene fejlagtigt ikke  

 var medfulgt.
Når vi så indtrængende beder om, at betalingen accepteres uden brug af  

 genoprettelsesreglerne skyldes det, at derved undgås, at der bliver mulighed  

 for mellemkommende rettigheder efter patentlovens § 74, stk. 2. Det  

 forekommer os ikke rimeligt, at ansøgeren skal leve med en sådan latent  

 risiko.
Den er nok ikke stor i betragtning af opfindelsens art og den  

 industri, der udøves i Danmark, men der bør ikke være nogen risiko.' Ansøgerens ovennævnte skrivelse blev vedlagt følgende to erklæringer af  

 26. februar 1990 fra patentbureauets kontorpersonale, som forestod bureauets  

 kontrolsystem:
 Kirsen Blonds erklæring:
 »Undertegnede, fru Kirsen Blond (cpr. 060164) boende Snebærvænget  

 1,2830 Virum, erklærer herved til offentlig brug for Patentankenævnet og  

 eventuelt andre myndigheder, under ansvar efter Straffeloven og med tilbud om  

 at gentage det erklærede for Patentankenævnet, domstol, konsul eller notar:
 1. Siden 1. oktober 1984 har jeg været ansat i firmaet  

 Internationalt Patent-Bureau, nu Høje Taastrup (i det følgende benævnt IPB).
 2. Straks fra min ansættelse i IPB har jeg været ansat i firmaets  

 såkaldte ansøgningssekretariat i næsten hele min tid først som elev, senere  

 som kontorassistent og nu som sekretær.
 3. Jeg er vel bekendt med den ekspeditionsmæssige behandling af  

 patentansøgninger, også i de tilfælde, hvor de indbringes for ankenævnet.
 4. Herunder er jeg vel bekendt med, at der også i ankesager skal  

 betales afgift til Patentmyndigheden, og at afgiften i ankesager skal betales  

 straks sammen med indgivelse af anken. (I hvert fald inden ankefristens  

 udløb).
 5. Fredag den 24. november 1989 ekspederede jeg i sekretariatet  

 posten til patentmyndigheden, derunder klagesagen ans. 1851/83 (j. 97656)  

 Michelin Recherche et Technique, der var fristnoteret på den 27. november  

 1989, nemlig efter skik i IPB to dage før virkeligt fristudløb onsdag den 29.  

 november 1989.
6. I nævnte klagesag ordnede og kontrollerede jeg  

 klagebegrundelsen og klageskrivelsen, der var affattet af ingeniør Chr.  

 Tscherning (Tsch) og maskinskrevet af fru Hanne Andra (HB), og jeg  

 kontrollerede klagefristens overholdelse i sekretariatets bøger og gjorde  

 notat herom.
Jeg sørgede for bilagsmaterialets tilstedeværelse og  

 fuldtallighed.
 7. Jeg skulle også have ført sagen på listen over betalinger den  

 dag til patentmyndigheden eller kontrolleret, at dette allerede var sket,  

 idet jeg jo vidste, at der er en klageafgift , nu på DKK 3.000,-, der skulle  

 betales med indleveringen, hvilket også stod i selve klageskrivelsen, som jeg  

 havde kontrolleret.
8. Af grunde, som jeg ikke kan forklare mig, fik jeg imidlertid  

 ikke ført denne sag på betalingslisten.
Det er en klar fejl, som jeg er  

 frygtelig ked af, men ikke aner noget om, hvorfor jeg har kunnet begå den.  

 Det var ikke, fordi den pågældende dag var særlig travl med hensyn til post  

 fra Patentmyndigheden.
Der var den dag på patentsagslisten over betalinger  

 til Patentmyndigheden ialt DKK 30.900,- fordelt på 7 poster, hvilket ikke var  

 påfaldende meget.
Det var heller ikke, fordi den pågældende sag var i  

 tidsnød: som nævnt var fristen noteret på mandag den 27. november, og  

 ingeniør Tschernings klagebegrundelse var færdigrenskrevet den 23. november,  

 og selve klageskrivelsen allerede den 20. november 1989.« Hanne Andras erklæring:
 »Undertegnede, fru Hanne Andra, født Bødker (cpr. 120145) boende  

 Ørnekærsvænget 70, 2635 Ishøj), erklærer herved til offentlig brug for  

 Patentankenævnet og eventuelt andre myndigheder, under ansvar efter  

 Straffeloven og med tilbud om at gentage det erklærede for Patentankenævnet,  

 domstol, konsul eller notar:
 1. Siden 17. juli 1961 har jeg været ansat i firmaet  

 Internationalt Patent-Bureau, nu Høje Taastrup (i det følgende benævnt IPB).
2. Min ansættelse i IPB var oprindelig som kontorelev, senere blev  

 jeg kontorassistent og har i en årrække været sekretær.
Herunder har jeg i  

 mange år fungeret som sekretær først for civilingeniør Finn Steenstrup og  

 senere for civilingeniør Knud Raffnsøe ikke blot for så vidt angår en del af  

 disses daglige patentarbejde, men også for så vidt angår disse to's danske og  

 internationale arbejde vedrørende forskellige patentoragnisationers  

 medarbejde ved patentlovsspørgsmål af den mest forskellige art.
Herfra har  

 jeg et godt kendskab til, at der foreligger virkeligt mange specielle  

 spørgsmål indenfor patentområdet, og at det derfor gælder om at passe meget  

 på at alle regler og frister er overholdt.
Jeg mener, at jeg er god til at  

 være på jagt overfor sådanne spørgsmål, og at jeg er en omhyggelig og  

 pålidelig sekretær.
3. Vel måske i forbindelse hermed har jeg fået overladt mere og  

 mere arbejde med den ekspeditionsmæssige kontrol af behandlingen af  

 patentansøgninger, og jeg har særligt været beskæftiget hermed i IPB's  

 postrum, hvorfra sager bl.a. sendes (bringes) til Patentmyndigheden, efter at  

 sagerne er behandlet andetsted (hos sagsbehandlerne og i sekretariatet). I  

 postrummet føres IPB's vigtigste fristbog for patentsager, U-bogen, og jeg  

 har overvåget, at dens frister er overholdt, og kontrolleret, at sagerne  

 (ansøgninger, skrivelser, klager m.v.) er i orden med hensyn til alle  

 formalia, før de afgår.
Hertil hører, at sagerne, forsåvidt de er  

 afgiftsbelagte, er ført på dagens liste(r) over betalinger til  

 Patentmyndigheden.
Disse betalinger er jeg vel kendt med også fra mit ovenfor  

 omtalte sekretærarbejde vedrørende patentlovspørgsmål og fra mit  

 sekretærarbejde vedrørende firmaets prislister etc., hvilket arbejde jeg har  

 deltaget i igennem lang tid, idet jeg var med i det allerede i de fleste af  

 de år, hvori dette arbejde især varetoges af civilingeniør Finn Steenstrup.
 4. Således var jeg vel klar over det, som er betydningsfuldt i  

 denne sag, nemlig at klager til Patentankenævnet skal ledsages af  

 klageafgift, der nu er på DKK 3.000,-.
5. Fredag den 24. november 1989 havde jeg »vagten« i  

 postrummet og kontrollerede, at den afgående post til Patentmyndigheden var i  

 orden.
Herunder kontrollerede jeg sagen j. 97656, Michelin, ans. 1851/83,  

 hvor jeg i øvrigt selv personligt - som et led i mit almindelige  

 sekretærarbejde med patentansøgningers behandling - havde maskinskrevet for  

 ingeniør Tscherning (Tsch), der er sagsbehandler i sagen, såvel  

 klagebegrundelsen, der blev renskrevet 23. november, som selve  

 klageskrivelsen, der blev renskrevet allerede den 20. november 1989. Det vil  

 ses, at på dem begge findes skrivemærkerne: Tsch/HB.
Det sidste angiver mig.  

 Jeg har således selv personligt skrevet: »Den foreskrevne klageafgift på  

 DKK 3.000 indbetales separat«.
 6. I den her omhandlede sag - som i dagens andre sager -  

 kontrollerede jeg bl.a., at fristen - i dette tilfælde for klage - var  

 overholdt, og jeg gjorde fornødne notater herom og kontrollerede andres  

 notater på sagen.
 7. Jeg skulle naturligvis også have kontrolleret, at sagen var på  

 listen over dagens betalinger til Patentmyndigheden, idet jeg jo vidste,  

 bl.a. fordi jeg selv havde maskinskrevet det, at der skulle medfølge en  

 afgift på DKK 3.000,-. Skrivelsen havde jeg jo også selv kontrolleret: den  

 var underskrevet, og sekretariatet havde stemplet den med  

 overbringelsesdatoen: 24 NOV 1989.
8. Af grunde, som jeg ikke kan forklare mig, fik jeg imidlertid  

 ikke kontrolleret, at afgiften (og sagen) og de DKK 3.000,- var på listen,  

 hvilket senere har vist sig katastrofalt, fordi sagen fejlagtigt ikke var  

 kommet på listen.
Det er en klar fejl, at min kontrolfunktion har svigtet, og  

 jeg er frygtelig ked deraf, menjeg aner faktisk ikke, hvordan eller hvorfor  

 jeg har kunnet begå fejlen.
Det kan ikke være på grund af særlig travlhed den  

 pågældende dag, og specielt den her omhandlede sag var ikke i tidnød, da  

 klagefristen først udløb den 29. november 1989.' Patentankenævnets formandskab har efter en vurdering af sagen ikke fundet  

 grundlag for at tillade en overskridelse af den frist på 2 måneder, som  

 patentlovens § 25 foreskriver for indbetaling af klageafgiften.
 Herefter har ankenævnet taget stilling til klagerens subsidiære påstand om  

 genoprettelse af de rettigheder, der måtte være bortfaldet som følge af den  

 for sent indbetalte klageafgift.
Nævnet har efter en samlet vurdering af sagen skønnet, at den stedfundne  

 fristoverskridelse må anses for undskyldelig, idet der har været tale om to  

 af hinanden uafhængige kontrolsystemer, der passes af tilsyneladende  

 kvalificeret kontorpersonale, hvor imidlertid begge kontrolpersoner har  

 svigtet.
Den ikke rettidige indbetaling af klageafgiften findes således ikke  

 at bero på, at der ikke er udvist al den omhu, som med rimelighed kan kræves  

 af klageren, hvorfor der bør ske genoprettelse i medfør af patentlovens § 72.
Herefter bestemmes:
 De bortfaldne rettigheder vedrørende patentansøgning nr. 1851/83  

 genoprettes.
