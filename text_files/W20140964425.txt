Pressenævnets kendelse i sag nr. 14-70-00679 Resumé Klage over snus-indslag afvist TV SYD bragte indslaget Snus er et hit blandt sportsfolk.
En mand mente, at det var reklame for snus og har klaget.
Men da han ikke selv optræder eller er omtalt i indslaget, afviser Pressenævnet klagen.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Da [Klager] ikke selv er direkte eller indirekte nævnt eller afbildet i tv-indslaget, har han ikke en sådan retlig interesse, at der er grundlag for at behandle klagen.
 Klagen afvises herefter, jf. medieansvarsloven § 43, stk. 2, nr. 2.
 [Klager] har klaget til Pressenævnet over indslaget Snus er et hit blandt sportsfolk i TV SYD og på tvsyd.dk den 15. august 2014, idet han mener, at god presseskik er tilsidesat.
[Klager] klagede den 15. august 2014 til TV SYD over indslaget.
TV SYD afviste samme dag klagen.
[Klager] har til støtte for klagen til Pressenævnet blandt andet anført, at indslaget fremstår som et rent reklamefremstød for snus, og at alle snusens lyksaligheder får lov til at stå aldeles uimodsagt.
Det er ikke lovligt at reklamere for tobaksvarer i Danmark.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Da [Klager] ikke selv er direkte eller indirekte nævnt eller afbildet i tv-indslaget, har han ikke en sådan retlig interesse, at der er grundlag for at behandle klagen.
 Klagen afvises herefter, jf. medieansvarsloven § 43, stk. 2, nr. 2.
