 Kommunen havde dagpengeforpligtelsen fra 1. hele fraværsdag til en  

 lønmodtager, der havde været udsat for en arbejdsskade, da  

 beskæftigelseskravet ikke var opfyldt i forhold til arbejdsgiveren.
 Det var uden betydning, om beskæftigelseskravet over for kommunen var  

 opfyldt.
 SAGSFREMSTILLING:
 Kommunen traf afgørelse om, at arbejdsgiveren var forpligtet til at  

 refundere kommunens forskud på dagpenge til lønmodtageren i forbindelse med  

 pågældendes fravær på grund af en arbejdsskade den 7. juni 1990.
 Arbejdsgiveren har nægtet at refundere kommunens udlæg med henvisning til,  

 at lønmodtageren ikke opfylder beskæftigelseskravet i dagpengelovens § 3.
 Om lønmodtagerens tilknytning til arbejdsmarkedet i de sidste 13 uger  

 forud for arbejdsskaden er oplyst følgende:
08.03.1990 - 22.04.1990 anden arbejdsgiver 23.04.1990 - 29.05.1990 grundkursus for kødbranchen, betalt af A.F. og  

 således ikke erstatning for arbejdsløshedsdagpenge siden 30. maj 1990 ansat  

 hos nuværende arbejdsgiver ikke dagpengeberettiget medlem af  

 arbejdsløshedskasse.
 AFGØRELSE:
 Dagpengeudvalget har den 19. februar 1991 ved Opmand truffet den  

 afgørelse, at det er kommunen, der har dagpengeforpligtelsen efter  

 dagpengelovens § 21, såfremt en lønmodtager, der har pådraget sig en  

 arbejdsskade, ikke har ret til dagpenge fra arbejdsgiveren, fordi vedkommende  

 ikke opfylder beskæftigelseskravene i lovens § 3 og § 4.
 Afgørelsen begrundes således:
 Den nugældende dagpengelovs § 21 svarer både efter ordlyd og indhold til  

 den tidligere dagpengelovs § 38 og § 39.
Det fremgår hverken af betænkningen, der ligger til grund for loven,  

 dennes motiver eller forhandlingerne i Folketinget, at det har været tanken  

 med § 21 at ændre den retstilstand, som havde udviklet sig omkring den  

 tidligere lovs § 38 og § 39. Retstilstanden var, at arbejdsgiveren alene  

 skulle betale dagpenge ved arbejdsskader, såfremt lovens beskæftigelseskrav  

 var opfyldt - dengang 40 timer inden for de sidste 4 uger før fraværet, med  

 et ansættelsesminimum på 3 uger.
Hvis det ikke var tilfældet, var der som  

 hovedregel ret til dagpenge fra kommunen efter den dagældende lovs § 16.
 Dagpengeudvalget ændrer således kommunens afgørelse.
