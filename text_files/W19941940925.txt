Regule. for investeringsgoder -	Regulering for investeringsgoder -	Moms- Definition af begrebet investeringsgode reparations- og  

 vedligeholdelsesarbejder på fast ejendom Reference: MV 1993 H.4.1.1 og N.4.3.1.3 Bekg. nr. 372 af 6/7 1984, § 3, stk. 2 (ophævet) Bekg. nr. 75 af 26/2 1985, § 1, stk. 2, litra c (ophævet) Lov nr. 375 af 18/5 1994, § 6, stk. 1, 2. pkt., og § 43, stk. 2, nr. 3 6. momsdirektiv artikel 20 Efter bestemmelsen i § 1, stk. 2, litra c, i Ministeriet for Skatter og  

 Afgifters nu ophævede bekendtgørelse nr. 75 af 26/2 1985 om  

 regulering af indgående merværdiafgift for investeringsgoder, der  

 er videreført i § 43, stk. 2, nr. 3, i lov nr. 375 af 18/5 1994  

 (momsloven), forstås ved investeringsgoder bl.a. reparations- og  

 vedligeholdelsesomkostninger på fast ejendom til en værdi af over  

 50.000 kr.
 Styrelsen anførte, at reglerne om investeringsgoder på dette  

 punkt i praksis fortolkes i overensstemmelse med reglerne om byggemoms, der  

 indeholder en udtrykkelig regel om opgørelse af 50.000  

 kr.-grænsen på årsbasis.
Den nævnte byggemomsregel er efter styrelsens opfattelse begrundet i  

 særlige forhold for fast ejendom.
Da disse forhold også er  

 tilstede i forbindelse med fast ejendom i relation til regulering for  

 investeringsgoder, fandt styrelsen, at samme opgørelsesmetode må  

 foreligge i dette tilfælde, og at den omhandlede praksis derfor skal  

 fastholdes.
 Styrelsen henviste tillige til 6. momsdirektivs artikel 20, særligt  

 dennes stk. 4, 3. pind, hvorefter medlemsstaterne i forbindelse med  

 regulering for investeringsgoder bl.a. kan træffe alle  

 hensigtsmæssige foranstaltninger for at sikre, at berigtigelsen ikke  

 medfører en uberettiget fordel.
