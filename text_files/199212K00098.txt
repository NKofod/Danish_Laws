Nr LSF 98 Forslag til Lov om ændring af lov om affaldsdepoter Fremsat af miljøministeren (Per Stig Møller) den 18. november 1992 Vedtaget ved tredjebehandling den 20. april 1993 Lov nr. 213 af 28/04/1993 § 1 I lov nr. 420 af 13. juni 1990 om affaldsdepoter affattes § 17, stk.  

 1, således:
»Miljøministeren kan efter indstilling fra amtsrådet frigive et  

 affaldsdepot til en nærmere fastsat anvendelse, hvis det godtgøres, at  

 anvendelsen ikke medfører fare for mennesker eller for miljøet, og at  

 anvendelsen ikke vil umuliggøre eller væsentligt fordyre fremtidige  

 undersøgelser eller afværgeforanstaltninger.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 420 af 13. juni 1990 om affaldsdepoter affattes § 17, stk. 1  

 således:
»Miljøministeren kan efter indstilling fra amtsrådet frigive et  

 affaldsdepot til en nærmere fastsat anvendelse, hvis det godtgøres, at  

 anvendelsen ikke medfører fare for mennesker eller for miljøet, og at  

 anvendelsen ikke vil umuliggøre eller væsentligt fordyre fremtidige  

 undersøgelser eller afværgeforanstaltninger.« § 2 Loven træder i kraft dagen efter bekendtgørelse i Lovtidende.
Bemærkninger til lovforslaget Almindelige bemærkninger 1. Sigtet med lovforslaget En grundejer, hvis grund er registreret som affaldsdepot kan efter  

 affaldsdepotloven opretholde den eksisterende bebyggelse og anvendelse af  

 grunden men må ikke bebygge grunden eller lade den overgå til anden  

 anvendelse end hidtil, medmindre affaldsdepotet frigives til det pågældende  

 formål, jf. affaldsdepotlovens § 18.
Frigivelsen til et ønsket byggeri eller en ønsket ændret anvendelse gives  

 af miljømyndighederne i overensstemmelse med bestemmelsen i  

 affaldsdepotlovens § 17, stk. 1: ». . . efter at der er foretaget  

 undersøgelser og afværgeforanstaltninger efter denne lov, hvis det godtgøres,  

 at anvendelsen ikke medfører fare for mennesker eller for miljøet, og at  

 anvendelsen ikke vil umuligøre eller væsentligt fordyre fremtidige  

 undersøgelser eller afværgeforanstaltniger.« Forbudet mod ændret anvendelse efter affaldsdepotlovens § 18 er således  

 tænkt som udgangspunkt for en tilladelsesordning efter affaldsdepotlovens §  

 17.
Det fremgår af bemærkningerne til affaldsdepotlovens § 17, at spørgsmålet  

 om, hvorvidt der skal foretages afværgeforstaltninger før frigivelsen og  

 hvilket omfang foranstaltningerne i givet fald skal have, helt vil afhænge  

 af, hvad depotet ønskes anvendt til.
Uanset at lovbemærkningerne kun taler om  

 »afværgeforstaltninger« er bestemmelsen fortolket således, at også  

 nødvendigheden af at foretage undersøgelser før frigivelse må bero på, hvad  

 depotet ønskes anvendt til og den eksisterende viden om forureningsforholdene  

 på stedet.
 I praksis har miljømyndighederne derfor i givne situationer efter en  

 konkret vurdering tilladt (frigivet til -) bebyggelse eller anden anvendelse  

 af arealer, der er registreret som affaldsdepot, uden der forinden i den  

 anledning er foretaget videregående undersøgelser eller  

 afværgeforstaltninger, når det vurderes som unødvendigt for at kunne  

 godtgøre, at anvendelsen ikke medfører fare for mennesker eller miljøet.
 Efter affaldsdepotlovens formulering fremgår det imidlertid ikke tydeligt,  

 at frigivelse kan finde sted uden forudgående undersøgelser m.v.
Justitsministeriet har på den baggrund rejst spørgsmålet, om den  

 praktiserede frigivelsesordning har tilstrækkeligt klart hjemmelsgrundlag  

 efter den gældende formulering af affaldsdepotloven.
Denne kan virke  

 vildledende for den ejer af et registreret affaldsdepot, der mødes med et  

 forbud mod anden anvendelse, og som kan få en opfattelse af, at forbudet er  

 af langt mere indgribende karakter og omfang, end det i praksis er tilfældet.
Miljøministeriet finder i enighed med Justitsministeriet, at  

 tilladelsesordningen (frigivelsesordningen) fortsat skal administreres på en  

 sådan måde, at der ikke opretholdes mere indgribende rådighedsindskrænkninger  

 end nødvendigt af hensyn til sundheden og miljøet.
Der bør således ved en  

 ændring af affaldsdepotloven skabes klarhed omkring hjemlen til den  

 eksisterende praksis, hvorfor ordene »efter at der er foretaget  

 undersøgelser og afværgeforanstaltninger« foreslåes slettet.
Der slækkes  

 ikke derved på de kvalitative betingelser for en frigivelse, idet det stadig  

 skal være godtgjort, at anvendelsen ikke medfører fare.
Men der lægges ved  

 den ændrede formulering ikke unødvendige bindinger på den nødvendige  

 »godtgørelse«, der således kan afpasses den konkrete situation.
2. Lovforslagets økonomiske og administrative konsekvenser Lovforslaget indebærer inden udgifter eller ændrede administrative  

 forhold.
Bemærkninger til lovforslagets enkelte bestemmelser Til § 1 Bestemmelsen er en gentagelse af gældende bestemmelse i affaldsdepotloven  

 § 17, stk. 1 bortset fra, at sætningen »efter at der er foretaget  

 undersøgelser og afværgeforanstaltninger efter denne lov« udgår.
Herved  

 gøres det klart, at frigivelse kan ske uden nødvendigvis umiddelbart  

 forudgående undersøgelser eller afværgeforstaltninger, hvis det skønnes  

 unødvendigt udfra hensynet til miljøet, sundheden og muligheden for senere at  

 foretage undersøgelser eller afværgeforanstaltninger på affaldspdepotet.
Til § 2 Lovændringen foreslåes at træde i kraft snarest efter vedtagelsen.
