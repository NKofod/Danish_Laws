Betænkning afgivet af  

 Uddannelsesudvalget den 16. april 2002 Betænkning over Forslag til lov om ændring af  

 forskellige love på Undervisningsministeriets område (Forenkling vedrørende uddannelsesråd og  

 -udvalg) [af  

 undervisningsministeren (Ulla Tørnæs)] 1. Ændringsforslag Der er af undervisningsministeren stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 7. februar 2002 og var til  

 1. behandling den 22. februar 2002. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og undervisningsministeren sendte den 20.  

 februar 2002 høringssvar, en høringsliste og en skematisk  

 gennemgang af de indkomne høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Dansk Arbejdsgiverforening og Ungdomsskolernes  

 Udviklingscenter.
Spørgsmål Udvalget har stillet 4 spørgsmål til  

 undervisningsministeren til skriftlig besvarelse, som denne har besvaret.
3. Udtalelse fra undervisningsministeren Undervisningsministeren har over for udvalget oplyst  

 følgende om nedsættelse af ad hoc-udvalg i forbindelse med  

 ændringer i eksisterende uddannelser eller i forbindelse med oprettelse  

 af nye uddannelser:
 »Når der opstår behov for rådgivning om  

 ændringer i de enkelte uddannelser eller om oprettelse af nye  

 uddannelser, kan det være hensigtsmæssigt eller ligefrem  

 nødvendigt at inddrage ekspertise uden for et rådgivende organs  

 egne rækker med konkret viden om de pågældende uddannelser.  

 Det vil også være vigtigt at kunne inddrage en bredere kreds af  

 den pågældende uddannelses interessenter   herunder  

  repræsentanter for de ansatte og elever eller studerende   for at  

 sikre en interessevaretagelse, der er konkret relevant i det enkelte  

 tilfælde.
 Derved skal det kunne opnås, at reformer af  

 eksisterende uddannelser eller oprettelse af nye uddannelser sker på  

 baggrund af inddragelse af den bedste ekspertise og den bredest mulige  

 repræsentation fra de berørte parter.
På MVU-området er der f.eks. gjort positive  

 erfaringer med en sådan inddragelse af aftagere,  

 uddannelsesinstitutioner og organisationer i forbindelse med den nyligt  

 gennemførte reform af de mellemlange videregående  

 sundhedsuddannelser.
Reformen var i høj grad et resultat af det  

 arbejde, der blev udført i særligt oprettede ad  

 hoc-arbejdsgrupper.
 Disse arbejdsgrupper blev nedsat af ministeriet, og  

 arbejdsgruppernes arbejde blev udført i et løbende samspil med  

 MVU-rådet, som bidrog til det samlede resultat.
 I andre tilfælde   hvor dét måtte  

 findes mest hensigtsmæssigt   kan der nedsættes ad hoc-udvalg  

 eller arbejdsgrupper af et uddannelsesråd som en måde,  

 hvorpå rådet kan supplere sin måske mere generelle og  

 overordnede profil med mere specifik ekspertise og en bredere  

 interesserepræsentation.
På denne baggrund og med henvisning til de positive  

 erfaringer på bl.a. sundhedsuddannelsesområdet vil der på  

 tilsvarende måde blive oprettet ad hoc-udvalg under eller i forbindelse  

 med f.eks.
Rådet for de gymnasiale uddannelser og MVU-rådet, hvis  

 der er behov for rådgivning om ændringer i enkeltuddannelser  

 eller ved oprettelse af nye uddannelser.
Ved sammensætning af  

 sådanne ad hoc-udvalg vil det blive sikret, at uddannelsens  

 interessenter er bredt repræsenteret.
Hvilken af de to modeller, som vælges i en given  

 situation må afhænge af en konkret vurdering, jf. de nævnte  

 erfaringer på MVU-området.« 4. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse med de stillede  

 ændringsforslag.
Et mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme for de stillede ændringsforslag.
Enhedslisten bemærker, at lovforslaget er garneret  

 med en masse fine ord og målsætninger om fleksibilitet og  

 effektivitet og horisontalt og vertikalt samarbejde.
En konsekvens af  

 forslaget er imidlertid, at de ansatte, eleverne og de studerende får  

 mindre indflydelse.
Der er færre pladser til flere organisationer, og  

 det betyder, at de direkte berørte elevorganisationer og faglige  

 organisationer ikke repræsenteres i samme omfang som i dag.
 Lovforslaget medfører en begrænsning af  

 repræsentationen og indflydelsen fra de mennesker, der kender  

 uddannelsessystemet på deres egen krop og egen hverdag, og det  

 medfører også, at debatten i de nye sammenlagte råd bliver  

 langt dårligere, fordi de folk, der kender forholdene bedst, ikke er  

 til stede.
 Enhedslisten kan derfor ikke støtte dette  

 lovforslag og er meget bekymret over den tendens til at centralisere magten,  

 der foregår i forbindelse med nedlæggelsen af råd og  

 nævn.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
5. Ændringsforslag med bemærkninger Ændringsforslag Af	undervisningsministeren, tiltrådt af  

udvalget:
Til § 2 1) I den under nr. 4 foreslåede ændring af  

§ 57 ændres i stk. 2, 1. pkt., »19 medlemmer« til: »20  

 medlemmer«, og i stk. 2, nr. 6, ændres »1 medlem« til: »2  

 medlemmer«.
[Ændret sammensætning af  

 Grundskolerådet] Til § 5 2) I det under nr. 4 foreslåede § 27 c, stk. 2,  

 nr. 7, ændres »Statstjenestemændenes Centralorganisation II«  

 til: »Funktionærernes og Tjenestemændenes  

 Fællesråd«.
[Ændret sammensætning af Rådet for de  

 Gymnasiale Uddannelser] Bemærkninger Til nr. 1 Med ændringsforslaget udvides Danmarks  

 Lærerforenings repræsentation i Grundskolerådet fra 1  

 medlem til 2 medlemmer.
Det forudsættes, at Danmarks  

 Lærerforening lader det ene medlem repræsentere Lederforeningen,  

 således at såvel lærerne som lederne under Danmarks  

 Lærerforening kan blive selvstændigt repræsenteret.
Til nr. 2 Med ændringsforslaget udgår  

 Statstjenestemændenes Centralorganisation II s (CO II)  

 repræsentation af Rådet for de Gymnasiale Uddannelser og  

 erstattes af Funktionærernes og Tjenestemændenes  

 Fællesråd (FTF). CO II er forhandlingsberettiget for  

 Handelsskolernes Lærerforening og Dansk Teknisk Lærerforening,  

 hvorimod FTF blandt andet varetager Handelsskolernes Lærerforening og  

 Dansk Teknisk Lærerforenings interesser i  

 uddannelsesspørgsmål og mere bredt dækker  

 dimittendforeninger med gymnasialt uddannede medlemmer.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

 Hans Kristian Skibby (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Jeppe Kofod (S)  

 Lene Jensen (S)  Thomas Adelskov (S)  

  Aage Frandsen (SF)  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 87 Bilagsnr.
