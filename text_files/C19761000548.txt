 Med henvisning til bestemmelserne i § 209, litra d, i bekendtgørelse nr.  

 173 af 21. maj 1965 med senere ændringer har statens skibstilsyn fastsat  

 nedenstående regler for redningsmidlers forsyning med refleksmateriale.
 Reglerne svarer i det væsentlige til de i IMCO's Resolution A 274 angivne  

 retningslinier for refleksmateriale på redningsmidler.
Redningsbælter skal på hver side være forsynet med 6 stk. refleksbånd a mindst 5 x 10 cm  

 anbragt så højt som muligt i brugsstilling.
Redningskranse skal være forsynet med 4 rundgående refleksbånd a mindst 5 cm bredde  

 anbragt med lige stor indbyrdes afstand.
Redningsbåde skal langs essingen være forsynet med refleksbånd a mindst 5 x 30 cm på  

 top af og under essing med en afstand af højst 50 cm.
Båndene på siderne må  

 ikke kunne dækkes af et eventuelt overdække.
Overdække på redningsbåde skal  

 på toppen være forsynet med vinkelrette kors bestående af 2 stk. refleksbånd  

 a mindst 5 x 30 cm med en indbyrdes afstand af højst 50 cm.
Redningsbåde med fast overbygning behøver ikke at være forsynet med  

 refleksmateriale på essingen.
Dersom overbygningens konstruktion skulle  

 hindre, at forannævnte kors kan anbringes i bådens længdelinie, kan de  

 anbringes hensigtsmæssigt på anden måde, men i samme antal, som var de  

 anbragte i bådens længdelinie.
Redningsflåder med overdække skal på siderne af taget i passende afstand, højst 1/4 flådebredde, over  

 vandlinien være forsynet med vandrette refleksbånd a mindst 5 x 30 cm med en  

 indbyrdes afstand af højst 50 cm.
Derudover skal der øverst på taget være  

 anbragt et kors bestående af 2 stk. refleksbånd a 5 x 30 cm.
 Flådens udvendige bund skal langs yderkanten være forsynet med 4  

 refleksbånd a 5 x 30 cm anbragt med samme indbyrdes afstand.
Flydemidler og redningsflåder uden tag skal på såvel over- som undersiden langs yderkanterne være forsynet med  

 mindst 4 refleksbånd a 5 x 30 cm anbragt med samme indbyrdes afstand.  

 Refleksbåndene på oversiden skal være anbragt således, at de er synlige fra  

 såvel søen som luften.
Permanent oppustede gummibåde skal på øverste opdriftsring være forsynet med refleksbånd a 5 x 30 cm  

 anbragt i tværskibs retning og således, at de er synlige fra såvel søen som  

 luften med en afstand af højst 80 cm.
På udvendig bund skal være anbragt  

 refleksmateriale som ovenfor angivet for redningsflåder.
 Refleksmateriale skal være af godkendt type.
 Reglerne gælder for redningsmidler, der fremstilles efter 1. september  

 1976.
 Der vil ikke blive krævet ændring af anbringelse af refleksmateriale på  

 redningsmidler, der er forsynet med sådant materiale i henhold til de i  

 »Skibstilsynets Meddelelser« nr. 261 anførte retninglinier.
