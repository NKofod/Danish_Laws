Elektricitetsrådets opgaver og administrative beføjelser § 1.  Elektricitetsrådet administrerer lovgivningen om  

 elektriske stærkstrømsanlæg og elektrisk materiel og om autorisation af  

 elinstallatører inden for de områder, der angives i denne bekendtgørelse.
Stk. 2.  Elektricitetsrådets opgaver omfatter  

 udarbejdelse af retsforskrifter og afgørelser i sager, der i medfør af loven  

 eller anden lovgivning er henlagt til rådet.
Rådet skal desuden følge den  

 sikkerhedsmæssige, tekniske og brugsmæssige udvikling inden for elområdet.
Stk. 3.  Elektricitetsrådet forestår den overordnede  

 administration og styring af markedskontrol, tilsyns- og kontrolopgaver i  

 øvrigt og Danmarks deltagelse i det internationale norm- og  

 standardiseringsarbejde.
Rådet skal desuden forestå information om  

 elsikkerhed.
 Stk. 4.  Elektricitetsrådet forestår vejledning og  

 information om bestemmelserne i den i stk. 1 nævnte lovgivning.
 § 2.  Elektricitetsrådet yder faglig rådgivning og  

 anden bistand til boligministeren og andre myndigheder samt forestår  

 forberedelsen afenkeltsager, i det omfang sådanne skal forelægges ministeren.
 § 3 .  Hvor boligministeren i henhold til den i § 1,  

 stk. 1 nævnte lovgivning og deraf afledede retsforskrifter tillægges  

 administrative beføjelser, udøver Elektricitetsrådet disse beføjelser med de  

 undtagelser, der fremgår af §§ 5-9.
 § 4.  Elektricitetsrådet kan efter høring af  

 boligministeren bemyndige statslige og kommunale myndigheder eller private  

 foretagender og elforsyningsvirksomheder til at udøve de beføjelser, der  

 efter § 21 i lov om elektriske stærkstrømsanlæg og elektrisk materiel  

 tilkommer ministeren, og som efter § 3 i denne bekendtgørelse er henlagt til  

 rådet.
 § 5.  Følgende beføjelser i henhold til lov om  

 elektriske stærkstrømsanlæg og elektrisk materiel udøves af boligministeren  

 efter indhentet udtalelse eller indstilling fra Elektricitetsrådet herom:
 § 6.  Boligministeren skal godkende bestemmelser i  

 stærkstrømsbekendtgørelsen, der medfører betydelige samfundsmæssige  

 omkostninger eller væsentlige forandringer for større befolkningsgruppers  

 forhold med hensyn til brug af elektricitet.
 § 7.  Indstilling til kongens udpegning af formanden  

 for Elektricitetsrådet foretages af boligministeren.
 Stk. 2.  Boligministeren udpeger Elektricitetsrådets  

 øvrige medlemmer.
 § 8.  Følgende beføjelser i henhold til lov om  

 autorisation af elinstallatører m.v. udøves af boligministeren efter  

 indstilling fra Elektricitetsrådet herom:
 § 9.  Boligministeren fastsætter efter samråd med  

 Elektricitetsrådet, Danske Elværkers Forening og Elinstallatørernes  

 Landsforening bestemmelser om:
 Instruktion og ikrafttræden m.m.
 § 10.  Boligministeren kan bestemme, at beføjelser,  

 der i henhold til denne bekendtgørelse tilkommer Elektricitetsrådet, udøves  

 af ministeren.
 Stk. 2.  Boligministeren kan give Elektricitetsrådet  

 instruktion om udøvelsen af de beføjelser, der er henlagt til rådet.
 § 11.  Bekendtgørelsen træder i kraft den 15. januar  

 1994.
