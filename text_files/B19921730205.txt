I medfør af kapitel 4 i lov om luftfart, jf. lovbekendtgørelse nr. 408 af  

 11. september 1985, fastsætter Statens Luftfartsvæsen herved efter  

 bemyndigelse fra Trafikministeriet, jf. bekendtgørelse nr. 191 af 23. maj  

 1975 (BL 6-02) følgende: * 1. Anvendelsesområde 1.1 Denne BL fastsætter bestemmelser om gensidig anerkendelse af  

 certifikater, der er udstedt i overensstemmelse med Annex 1 til  

 Chicagokonventionen og som giver ret til at fungere som flyvebesætningsmedlem  

 med hertil knyttede rettigheder og attestationer, under forudsætning af, at  

 det oprindeligt udstedte certifikat/bevis er udstedt af vedkommende myndighed  

 i en EF-medlemsstat eller vedkommende myndighed i Finland, Island, Norge  

 eller Sverige.
 1.2 Ved cockpitbesætning som nævnt i direktivet forstås flyvebesætning  

 omfattende piloter, luftnavigatører og flyvemaskinister.
2. Generelt 2.1 Et certifikat, der er udstedt af en EF-medlemsstat eller af Finland,  

 Island, Norge eller Sverige, og som giver ret til at føre et luftfartøj,  

 giver samme ret til under privatflyvning VFR-DAG inden for EF-medlemsstaterne  

 samt Finland, Island, Norge og Sverige at føre et dansk registreret  

 luftfartøj, der er godkendt til flyvning med en pilot.
 2.2 Et certifikat, der er udstedt af en EF-medlemsstat eller af Finland,  

 Island, Norge eller Sverige, og som giver ret til at gøre tjeneste under  

 anden form for flyvning end den, der er nævnt ovenfor i pkt. 2.1, vil efter  

 ansøgning på en blanket, der er autoriseret hertil, blive godkendt af Statens  

 Luftfartsvæsen, hvis betingelserne artikel 4 i Rådets direktiv nr. 91/670 EØF  

 af 16. december 1991 om gensidig anerkendelse af personcertifikater, der  

 giver adgang til udøvelse af funktioner i civil luftfart, er opfyldt.  

 Direktivet er optaget som bilag til denne BL.
 2.2.1 Statens Luftfartsvæsens godkendelse skal sammen med certifikatet  

 medbringes under flyvning med et dansk registreret luftfartøj.
 2.2.2 Ved en eventuel senere udstedelse af et dansk certifikat, har den  

 godkendelse, der er nævnt i pkt. 2.2, ikke længere nogen retsvirkning, og  

 godkendelsesdokumentet skal tilbageleveres til Statens Luftfartsvæsen.
 Direktivet er optaget som bilag til denne BL.
 2.3 Godkendelse kræves ikke for indehavere af norsk eller svensk  

 certifikat, der fungerer på dansk registreret luftfartøj, der disponeres af  

 Scandinavian Airlines System.
3. Ansøgning Ansøgning om godkendelse af et certifikat udstedt af en EF-medlemsstat  

 eller Finland, Island, Norge eller Sverige indsendes til Statens  

 Luftfartsvæsen.
4. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
5. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
6. Ikrafttræden Denne BL træder i kraft den 1. juni 1992.
Statens Luftfartsvæsen, den 20. maj 1992 V.K.H.
Eggers /M.
Dambæk * BL'en indeholder bestemmelser, der bl.a. gennemfører Rådets direktiv nr.  

 91/670 EØF af 16. december 1991 om gensidig anerkendelse af  

 personcertifikater, der giver adgang til udøvelse af funktioner i civil  

 luftfart.
