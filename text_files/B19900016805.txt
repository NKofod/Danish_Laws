 I medfør af §§ 17 og 36, stk. 2 i lov om råstoffer, jf.
lovbekendtgørelse nr. 108 af 30. januar 1989 og §§ 2, stk. 6 , 5, stk. 3  og 6 b i lov om kontinentalsoklen, jf.  

 lovbekendtgørelse nr.
 182 af 1. maj 1979 fastsættes:
 § 1.  Denne bekendtgørelse gælder for indvinding på  

 søterritoriet og kontinentalsoklen af sand til større opfyldnings- og  

 kystfodringsopgaver.
 § 2.  Indvinding på søterritoriet og kontinentalsoklen  

 af mere end 1 mill. m3 sand til anvendelse ved samme opfyldnings- eller  

 kystfodringsopgave må ikke foretages uden særlig tilladelse fra Skov- og  

 Naturstyrelsen.
 Stk. 2.  En tilladelse vil være gældende for et  

 afgrænset havområde og kan bl.a. indeholde vilkår om:
 § 3.  Indvinding af mere end 250.000 m3 sand til  

 anvendelse ved samme opfyldnings- eller kystfodringsopgave skal anmeldes til  

 Skov- og Naturstyrelsen.
 Stk. 2.  Anmeldelsen skal være Skov- og Naturstyrelsen i  

 hænde 4 uger forinden indvindingen påbegyndes.
 Stk. 3.  Anmeldelsen skal indeholde oplysninger om:
 § 4.  Skov- og Naturstyrelsen kan efter en vurdering  

 af indvindingen og en afvejning af interesserne på det valgte  

 indvindingssted, gøre indsigelse mod indvindingen indenfor en periode på 4  

 uger efter anmeldelsen er modtaget i Skov- og Naturstyrelsen.
 Stk. 2.  Såfremt Skov- og Naturstyrelsen indenfor 4 uger  

 efter anmeldelsen er modtaget fremkommer med en indsigelse, må indvindingen  

 ikke gennemføres.
 Stk. 3.  Indvinderen kan efter modtagelse af en  

 indsigelse efter § 4, anmelde forslag til alternativ indvindingsposition.  

 Anmeldelsen skal indeholde de i § 3, stk. 3 nævnte oplysninger.
 Stk. 4.  Såfremt indvindingen skal foretages i et  

 havområde, der er udlagt til indvinding af sand til opfyldnings- og  

 kystfodringsopgaver i medfør af råstoflovens § 18, og såfremt indvinderen har  

 tilladelse til at indvinde i dette område i medfør af råstoflovens § 19, kan  

 Skov- og Naturstyrelsen kun gøre indsigelse mod den anmeldte indvinding,  

 såfremt ganske særlige forhold taler herfor.
 § 5.  Skov- og Naturstyrelsen fører tilsyn med  

 indvindinger omfattet af denne bekendtgørelse.
 Stk. 2.  Repræsentanter for Skov- og Naturstyrelsen har  

 efter forudgående meddelelse til indvinderen adgang til at besigtige  

 indvindingsfartøjet og udlosningsvirksomheden.
 § 6.  Skov- og Naturstyrelsens afgørelser i henhold  

 til § 2 og indsigelse i henhold til § 4 kan påklages til miljøministeren.  

 Klagefristen er 4 uger fra den dag, afgørelsen er meddelt den pågældende.
 § 7.  Overtrædelse af bestemmelserne i denne  

 bekendtgørelse straffes med bøde, jf. råstoflovens § 36, stk. 2 og  

 kontinentalsokkellovens § 5, stk. 3. Ved grov eller gentagen overtrædelse,  

 kan tilladelsen blive inddraget, jf. råstoflovens § 24.
 Stk. 2.  Er overtrædelsen begået af et aktieselskab,  

 anpartsselskab eller tilsvarende, kan der pålægges selskabet som sådant  

 bødeansvar.
 § 8.  Denne bekendtgørelse træder i kraft den 21.  

 marts 1990.
