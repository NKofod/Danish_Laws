Pressenævnet  

 fandt, at oplysningen om, at klager var blevet politianmeldt for falsk  

 forklaring for retten, var af en sådan karakter, at den burde være forelagt  

 for  

 klager inden offentliggørelsen.
Det var i den forbindelse irrelevant, at [A]  

 Bank, hvor klager var ansat, ved tidligere lejligheder havde afvist at udtale  

 sig om andre spørgsmål i den bagvedliggende konkurssag, som var uden direkte  

 relation til den indgivne politianmeldelse mod klager selv.
Nævnet fandt, at  

 Der Nordschleswiger herved havde handlet i strid med god presseskik, og  

 nævnet  

 udtalte sin kritik.
Kendelse  

 fra Pressenævnet i sag 2005-6-261 Advokat Erik Dreyer har på  

 vegne af bankdirektør [K] klaget til Pressenævnet over en notits den 5.  

 november 2005 i bladet Der Nordschleswiger, der udgives på tysk, idet han  

 mener, at god presseskik er tilsidesat.
1. Sagsfremstilling Notitsen den 5. november 2005  

 har følgende ordlyd:
Bankdirektor angezeigt Bülderup-Bau/Bylderup-Bov Die Brüder [A] und [B] aus Bülderup-Bau haben den  

 Direktor der [C] A/S, [K], wegen Falschaussage bei der Polizei angezeigt.
Wie die Brüder im Schreiben an den Polizeimeister  

 Tondern anführen, soll der Direktor im Konkursrechtsstreit zwischen den  

 beiden  

 ehemaligen Autohausbesitzern und der Bank bei einer Gerichtsverhandlung im  

 Oktober 2001 falsch ausgesagt haben. 2. Parternes synspunkter Advokat Erik Dreyer har  

 anført, at Der Nordschleswiger har tilsidesat god presseskik ved ikke inden  

 offentliggørelsen at have forelagt oplysningen om, at bankdirektør [K] var  

 blevet  

 politianmeldt for falsk forklaring for retten, for [K] selv.
 [K] ville i givet fald bl.a.  

 have henvist til, at Retten i Tønder ikke selv har fundet anledning til at  

 indgive politianmeldelse mod ham.
 I øvrigt har Politimesteren i  

 Tønder ved brev af 14. november 2005 besluttet at indstille sin  

 efterforskning  

 af sagen, da der ikke er rimelig formodning om, at et strafbart forhold, som  

 forfølges af det offentlige, er begået.
 Der Nordschleswiger har  

 bekræftet, at bladet ikke har forelagt oplysningen for [K] inden  

 offentliggørelsen.  

 Det skyldes imidlertid, at [C] ved tidligere lejligheder har afvist at udtale  

 sig om den konkurssag, vidneforklaringen angår.
 Der Nordschleswiger har  

 efterfølgende i en større notits refereret [C]s egen pressemeddelelse, hvoraf  

 det fremgår, at politiets efterforskning er indstillet.
 I sagens behandling har  

 følgende nævnsmedlemmer deltaget:  

 Lene Pagter Kristensen,  

 Finn Rowold, Lene Sarup og Kirsten Dyregaard.
 3. Pressenævnets afgørelse og begrundelse:
Pressenævnet finder, at  

 oplysningen om, at bankdirektør [K] var blevet politianmeldt for falsk  

 forklaring for retten, er af en sådan karakter, at den burde være forelagt  

 for  

[K] inden offentliggørelsen.
Det er i den forbindelse irrelevant, at [C],  

 hvor  

[K] er ansat, ved tidligere lejligheder har afvist at udtale sig om andre  

 spørgsmål i den bagvedliggende konkurssag, som er uden direkte relation til  

 den  

 indgivne politianmeldelse mod [K] selv.
Nævnet finder, at Der Nordschleswiger  

 herved har handlet i strid med god presseskik, og nævnet udtaler sin kritik.
 I medfør af  

 medieansvarslovens § 49 pålægger nævnet herefter den ansvarshavende redaktør  

 af  

 Der Nordschleswiger at offentliggøre følgende på tysk, idet Pressenævnet  

 anmoder om at modtage oversættelse heraf til godkendelse, inden det bringes:
  

  

 Kendelse fra Pressenævnet Den 5. november 2005 bragte Der Nordschleswiger en notits, hvoraf det  

 fremgik, at bankdirektør [K] var blevet politianmeldt for falsk forklaring  

 for  

 retten. [K] har klaget til Pressenævnet, idet han finder, at god presseskik  

 er  

 tilsidesat.
Pressenævnets afgørelse og begrundelse Pressenævnet finder, at oplysningen om, at bankdirektør [K] var blevet  

 politianmeldt for falsk forklaring for retten, er af en sådan karakter, at  

 den  

 burde være forelagt for [K] inden offentliggørelsen.
Det er i den forbindelse  

 irrelevant, at [C], hvor [K] er ansat, ved tidligere lejligheder har afvist  

 at  

 udtale sig om andre spørgsmål i den bagvedliggende konkurssag, som er uden  

 direkte relation til den indgivne politianmeldelse mod [K] selv.
Nævnet  

 finder,  

 at Der Nordschleswiger herved har handlet i strid med god presseskik, og  

 nævnet  

 udtaler sin kritik.
