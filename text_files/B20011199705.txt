Bekendtgørelse om Aså-Gerå  

 Vildtreservat I medfør af § 33 og § 49, stk. 1 og 3, i lov om jagt og  

 vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål § 1. Bekendtgørelsen har til formål  

 at sikre søterritoriet og landarealer ved Aså og Gerå som  

 raste- og fourageringsområde for vandfugle.
Afgrænsning § 2. Aså-Gerå Vildtreservat i  

 Nordjyllands Amt omfatter, som angivet på kortbilag:
 Matr.nr. 15a, 16x, 17b, 17y, 17z, 18u, del af 19a, del af  

 20m, del af 20æ, del af 25g, del af 29c, del af 33a, 33eo, 40l,  

 Aså By, Aså-Melholt og del af 2c, 2d, 4a, 5d, 5l, 6c, 6d, 6m,  

 7ac, 7e, 7i, 7o, 7x, del af 9a, 9q, del af 10a, 10d, 11a, 11d, del af 12a,  

 del af 13a, 14p, del af 15a, del af 15e, 15f, 15l, del af 16g, 16i, 17a, 17l,  

 del af 18d, 19g, del af 20a, Gerå By, Aså-Melholt.
 De delte matr.nre. afgrænses mod vest af Gerå  

 Engvej fra Aså til skellet mellem matr.nr. 11d og 13a, fra dette punkt  

 og ca. 100m mod øst er det nævnte skel grænsen og herfra  

 udgør en nord-syd gående grøft grænsen, indtil  

 grøften møder Gerå.
 2)	Søterritoriet ved Aså og Gerå  

 afgrænses:
 a)	Mod nordøst af en ret linie fra det sydøstligste punkt  

 på stranden syd for Aså Havn, matr.nr. 73c Aså By,  

 Aså-Melholt til position 57°07,593 N. 10° 25,775 E (WGS 84), 1600 m  

 sydøst for førstnævnte punkt.
 b)	Mod øst af en ret linie mellem ovennævnte position og  

 position 57° 06,228 N. 10°25,014 E (WGS 84), 1,1 km sydøst for molen  

 ved Gerås udløb.
 c)	Mod syd af en ret linie fra sidstnævnte position til det  

 sydøstligste hjørne af matr.nr. 21c Melholt Ejerlav,  

 Aså-Melholt.
 Stk. 2. Mod land afgrænses de i stk. 1, nr. 2,  

 nævnte dele af søterritoriet af højeste, daglige  

 vandstandslinie.
Jagt § 3. Det er forbudt at udøve jagt på  

 eller på anden måde at ombringe, indfange eller forjage vandfugle  

 på reservatets landarealer syd for skellet mellem matr.nr. 9q og 15e  

 Gerå By, Aså-Melholt.
 § 4. Det er forbudt at udøve jagt på  

 eller på anden måde at ombringe, indfange eller forjage vandfugle  

 i september på reservatets landarealer nord for det i § 3 nævnte  

 matrikelskel.
 § 5. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle på søterritoriet syd for en ret linie fra det i § 3  

 nævnte matrikelskel til position 57°07,593 N. 10° 25,775 E.
 Stk. 2. Udlægning af lokkefugle og færdsel  

 med ladt skydevåben er forbudt.
 § 6. Det er forbudt at udøve jagt på  

 eller på anden måde at ombringe, indfange eller forjage pattedyr  

 og fugle i september på søterritoriet nord for den i § 5  

 nævnte linie.
 Stk. 2. I september er udlægning af lokkefugle og  

 færdsel med ladt skydevåben forbudt.
 § 7. Jagt fra motordrevet fartøj er  

 forbudt.
 § 8. Jagt fra ikke opankret fartøj er  

 forbudt.
Færdsel § 9. Sejlads med motordrevet fartøj med  

 højere hastighed end 5 knob og brætsejlads er forbudt.
 Stk. 2. Forbudet mod brætsejlads gælder ikke  

 for Krebsehavet mellem Aså Havn og strandengene syd for Aså.
Dispensation og tilsyn § 10. Skov- og Naturstyrelsen kan, når  

 særlige forhold taler derfor, dispensere fra bestemmelserne i §§  

 3-9.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 Stk. 3. Uanset bestemmelserne i § 9 kan  

 Farvandsvæsenet eller andre (f.eks. havne) udføre arbejder i  

 forbindelse med redningsopgaver og den for sejladsen nødvendige  

 afmærkning mv.
 § 11. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttrædelse § 12. Efter § 54, stk. 1, nr. 5 og nr. 7, i lov om  

 jagt og vildtforvaltning straffes overtrædelse af bestemmelserne i §§  

 3-9 eller tilsidesættelse af vilkår, der er fastsat i en  

 dispensation i medfør af § 10 med bøde, medmindre strengere  

 straf er forskyldt efter den øvrige lovgivning.
 § 13. Bekendtgørelsen træder i kraft  

 den 1. september 2001.
