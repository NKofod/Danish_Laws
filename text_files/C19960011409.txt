Indledning I lov om social bistand, jf. lovbekendtgørelse nr. 110 af 26. februar  

 1996, indeholder afsnit VI, kapitel 14, og afsnit VII, kapitel 16, bl.a.  

 regler om dagtilbud til børn og unge.
Cirkulæret omhandler udelukkende dagtilbud oprettet i henhold til  

 bistandsloven.
Ved henvisning til lovparagraffer er der således tale om  

 bestemmelser i bistandsloven, medmindre andet er anført.
 Dette cirkulære beskriver alene dagtilbud til børn, mens der for  

 klubtilbud m.v. til større børn og unge uden kontrol af fremmøde henvises til  

 Socialministeriets vejledning af 13. juni 1995 om »Klubtilbud og andre  

 socialpædagogiske fritidstilbud til større børn og unge efter  

 bistandsloven«.
 Cirkulæret omhandler dels kontrolleret pasning i offentlige dagtilbud i  

 form af dagpleje, daginstitutioner og puljeordninger (§§ 69 og 70), dels  

 private former for dagpasning (§§ 63 og 63 a).
Disse bestemmelser regulerer sammen med § 95 a (særlige daginstitutioner)  

 og forsøgsreglerne i bistandslovens § 138 b udtømmende muligheden for at yde  

 offentlige tilskud til pasning af børn.
Offentlige midler vil dog kunne  

 anvendes, hvis der er særlig hjemmel hertil i anden lovgivning.
Ved denne revision af cirkulæret er der foretaget en gennemgribende  

 ombrydning af cirkulærets opbygning.
Endvidere er der indarbejdet  

 indholdsmæssige ændringer som følge af regelændringer siden det hidtil  

 gældende cirkulære fra oktober 1990. Samtidig er der foretaget en uddybende  

 beskrivelse på områder, hvor der har vist sig at være et behov for nærmere  

 vejledning, fx om tilsyn med dagtilbud og optagelse af børn af arbejdsledige  

 i dagtilbud.
Det er kommunalbestyrelsen, der tilrettelægger den lokale  

 dagtilbudsstruktur.
De lovgivningsmæssige rammer bistandsloven sætter for  

 kommunerne er følgende:
 * I §§ 63 og 63 a er der fastsat regler om tilladelse til privat  

 dagpasning, antal børn og tilsynspligt, samt betingelser for tilskud til  

 privat børnepasning.
 * Kommunerne er forpligtet til at have det nødvendige antal pladser i  

 dagtilbud, jf. § 69, stk. 1.
 * Alle offentlige dagtilbud efter bistandsloven er omfattet af en  

 formålsbestemmelse, jf. § 69, stk. 2.
 * Dagtilbud kan oprettes som kommunale institutioner, selvejende  

 institutioner, formidlet dagpleje eller som puljeordninger, jf. §§ 69, stk.  

 3, 69, stk. 4 og 70.
 * Der skal i kommunale og selvejende daginstitutioner samt i formidlet  

 dagpleje oprettes forældrebestyrelser, jf. § 69 a, stk. 2, § 69 a, stk. 7 og  

 § 69 c, stk. 2.
 * Kommunen har tilsynspligt med samtlige dagtilbud, jf. § 71, stk. 1.
* Bestemmelse om optagelse træffes ifølge § 72 af kommunalbestyrelsen.  

 Dette betyder, at der må være en central pladsanvisning.
Kommunalbestyrelsen  

 kan dog beslutte, at puljeordninger ikke skal omfattes heraf.
 * Regler om forældrebetalingen er fastsat i § 73. Der sker nedsættelse af  

 forældrebetalingen efter regler fastsat af socialministeren, jf. § 73, stk.  

 4. Der henvises til Socialministeriets seneste bekendtgørelse om betaling for  

 ophold i dagtilbud for børn.
Hverken bistandsloven eller dette cirkulære omhandler  

 skolefritidsordninger, der er oprettet i henhold til lov om folkeskolen og  

 lov om friskoler og private grundskoler.
Reglerne herom fastsættes af  

 Undervisningsministeriet.
Formål med dagtilbud efter bistandsloven Offentlige dagtilbud efter bistandsloven er alle omfattet af  

 formålsbestemmelsen i bistandslovens § 69, stk. 2.
 Efter denne bestemmelse er ophold i daginstitution og kommunal dagpleje  

 sammen med pasningsordninger efter bistandslovens § 70 et led i kommunens  

 samlede generelle og forebyggende tilbud til børn, og ordningerne skal i  

 samarbejde med forældrene og børnene skabe rammer, der fremmer børns  

 udvikling, trivsel og selvstændighed.
Formålsbestemmelsen angiver således, at dagtilbud tjener flere formål: de  

 udgør et pasningstilbud, et socialt og et pædagogisk tilbud til børn.  

 Formålene er ligestillede.
Børn, der ikke har et egentligt pasningsbehov, kan  

 således ikke udelukkes fra optagelse i dagtilbud, jf. kapitel 5.
 Formålene med dagtilbud baserer sig på følgende principper:
Dagtilbuddene er en ressource i det forebyggende arbejde Dagtilbuddene har - på linie med lokalområdets øvrige tilbud til børn - en  

 generel forebyggende opgave.
Herudover er det forudsat, at dagtilbuddene på  

 baggrund af den nære kontakt med det store antal børn og børnefamilier indgår  

 i et mere målrettet forebyggende arbejde og som led heri medvirker til at  

 sikre den særlige støtte, som nogle børnefamilier har behov for.
Dette indebærer, at kommunalbestyrelsen - bl.a. gennem vedtagelse af mål  

 og rammer for dagtilbuddene, jf. §§ 69 a og c, - afklarer forventningerne til  

 dagtilbuddenes indsats i forhold til det samlede forebyggende arbejde og  

 melder disse forventninger ud til dagtilbuddene.
Det er i den forbindelse  

 vigtigt, at det bliver tydeligt, hvem der er dagtilbuddenes  

 samarbejdspartnere, og hvordan opgaverne er fordelt mellem de forskellige  

 samarbejdspartnere.
For at dagtilbuddene kan leve op til kravet om at være en del af den  

 forebyggende indsats i kommunerne, forudsætter det, at dagtilbuddene indgår i  

 et tværfagligt samarbejde med andre faggrupper, fx sundhedsplejersker,  

 psykologer, socialrådgivere osv.
Det er kommunalbestyrelsens opgave at skabe  

 rammerne for denne tværfaglige og forebyggende indsats for børn og  

 børnefamilier.
»Vejledning om hjælp til børn og unge gennem dialog og samarbejde med  

 forældrene« (Socialministeriet, Sundhedsministeriet og  

 Undervisningsministeriet, november 1995) retter sig specielt mod de  

 faggrupper, der møder børn og unge i deres daglige virke og omhandler  

 indsatsen for børn og unge med store problemer.
Vejledningen indeholder  

 endvidere en gennemgang af reglerne om tavshedspligt og underretningspligt.  

 Denne vejledning har således til formål at give bl.a. personalet i  

 dagtilbuddene bedre forudsætninger for at yde en tidlig og mere målrettet  

 indsats i forhold til truede børnefamilier.
 Ifølge Sundhedsministeriets lov nr. 438 af 14. juni 1995 om forebyggende  

 sundhedsordninger for børn og unge bistår den kommunale sundhedstjeneste  

 daginstitutioner for børn og unge og den kommunalt formidlede dagpleje med  

 vejledning om almene sundhedsfremmende og sygdomsforebyggende  

 foranstaltninger, samt rådgiver institutionspersonalet om de børn,personalet  

 finder har særlige behov - efter forudgående aftale med barnets forældre.
Dagtilbuddene skal ses som et led i områdets samlede tilbud til børn Dagtilbuddene kan på mange områder indgå i et samarbejde med andre såvel  

 offentlige som private tilbud til børn i lokalområdet, således at man ad  

 denne vej kan opnå mere fleksible tilbud og en mere sammenhængende udnyttelse  

 af lokalområdets samlede ressourcer.
Det er vigtigt, at børn og forældre  

 opnår kendskab til de øvrige aktivitetstilbud, der findes i lokalområdet.
Børns udvikling, trivsel og selvstændighed skal fremmes Dagtilbuddene må give børnene en tryg og udfordrende hverdag, hvor der  

 lægges vægt på tætte kontakter mellem det enkelte barn og de voksne.
Brugen  

 af leg og frirum, hvor børnene kan dyrke egne initiativer og udfolde sig på  

 egne præmisser, må kombineres med planlagte tilbud og fælles aktiviteter,  

 hvor børnene sammen med de voksne kan engagere sig i kreative og praktiske  

 gøremål, kulturelle udfoldelser og andre fælles oplevelser, der kan støtte  

 det enkelte barns udvikling og evne til at samarbejde med andre.
Der skal lyttes til børnene Der må lægges vægt på, at børnene - efter alder og modenhed - inddrages i  

 planlægning og deltagelse i aktiviteter i dagtilbuddene, og at børnene i takt  

 hermed tilegner sig oplevelser af sammenhænge mellem indflydelse og ansvar  

 for sig selv og fællesskabet.
Forældre skal have indflydelse I alle offentlige dagtilbud efter bistandsloven har forældrene gennem  

 forældrebestyrelser ret til indflydelse på principperne for dagtilbuddets  

 virksomhed.
Forældreindflydelsen skal dog ikke begrænses til den, der foregår  

 gennem forældrebestyrelser.
Det er vigtigt, at alle forældre får information  

 om deres børns forhold i dagtilbuddet og mulighed for deltagelse i  

 dagtilbuddets mangeartede aktiviteter.
Herved sikres forældre indsigt i  

 dagtilbuddets virke.
Forældrene må endvidere - også i en bredere kreds end i den egentlige  

 forældrebestyrelse have adgang til at diskutere og få indsigt i dagtilbuddets  

 virksomhed, herunder målsætninger o.l., som har betydning for deres børns  

 forhold i dagtilbuddet.
På denne måde kan der samtidig sikres en bredere  

 dialog og opbakning til beslutningerne i forældrebestyrelsen.
Jf. nærmere  

 kapitel 8 om forældresamarbejde.
Den kommunale forpligtelse efter  

 bistandsloven Kommunalbestyrelsen har det overordnede ansvar for kommunens dagtilbud  

 oprettet efter bistandsloven og skal fastsætte mål og rammer for  

 dagtilbuddenes virksomhed.
Dette gælder både kommunale og selvejende  

 daginstitutioner og den kommunale dagpleje, jf. § 69 a, stk. 1 og § 69 c,  

 stk. 1.
Forpligtelsen for kommunalbestyrelsen til at fastlægge mål og rammer  

 betyder, at kommunalbestyrelsen fra 1. januar 1993, hvor bestemmelsen blev  

 indsat i bistandsloven, ikke længere har skullet detailstyre, men i højere  

 grad foretage mål- og rammestyring.
Kommunalbestyrelsen skal hermed tage  

 stilling til, hvilket overordnet formål opholdet i dagtilbuddet skal have for  

 børnene, og hvordan dette tilbud kan indgå som led i kommunens politik på  

 børne- og ungeområdet.
 I de tilfælde, hvor et barn på grund af et vidtgående fysisk eller psykisk  

 handicap har et særligt behov for støtte og behandling mv., der ikke kan  

 dækkes gennem ophold i et af de i § 69, § 70 og § 73 a nævnte dag- og  

 klubtilbud, er det amtsrådets forpligtelse at sørge for, at der er det  

 nødvendige antal pladser i særlige daginstitutioner for børn og unge, jf. §  

 95 a.
3.1. Det nødvendige antal pladser Kommunalbestyrelsen skal efter bistandslovens § 69 sørge for, at der er  

 det nødvendige antal pladser i dagtilbud til børn.
Dette indebærer en  

 forpligtelse for hver enkelt kommune til at have et vist nødvendigt udbud af  

 dagtilbud.
Der ligger heri, at kommunen selv skønner over, hvor mange  

 pladser, der skal etableres.
I dette skøn indgår en række faktorer, herunder  

 det faktiske udbud, den aktuelle og forventede fremtidige efterspørgsel efter  

 dagtilbud samt økonomiske forhold.
 Udbuddet af pladser efter § 69 kan ikke ses isoleret, men må vurderes i  

 sammenhæng med de øvrige tilbud, der indholdsmæssigt, dvs. med det i § 69,  

 stk. 2 nævnte formål, kan dække det foreliggende behov.
Dette betyder, at »det nødvendige antal« af fx vuggestuepladser  

 må ses i nær sammenhæng med udbuddet af dagplejepladser.
Også udbuddet af  

 dagtilbud i henhold til anden lovgivning (fx skolefritidsordninger efter  

 folkeskoleloven) indgår i kommunens vurdering af omfanget af det nødvendige  

 antal pladser efter § 69.
 Efterspørgslen efter pladser afhænger af en række forhold, som kommunen  

 kan tage hensyn til, fx befolkningssammensætningen, erhvervs- og  

 orlovsfrekvensen, erhvervsudviklingen, udbygningstakten i boligbyggeriet osv.
Hvis efterspørgslen overstiger det antal pladser, som kommunen aktuelt  

 råder over, må der oprettes en venteliste.
Administrationen af ventelister er  

 nærmere omtalt i kapitel 5 om optagelse.
3.2. Forpligtelsens omfang Kommunens forpligtelse efter § 69 retter sig mod alle børn med ophold i  

 kommunen.
Forpligtelsen bortfalder, når barnet flytter fra kommunen.
Ved  

 flytning kan barnet fortsætte i dagtilbuddet, hvis der foreligger en aftale  

 mellem de to kommuner, og forældrene ønsker det.
Et barn, der opholder sig i en anden kommune end forældrenes  

 opholdskommune som led i et døgnophold efter bistandslovens regler, er  

 omfattet af denne anden kommunes forpligtelse efter bistandslovens § 69 til  

 at stille en plads til rådighed.
Beslutning om at søge optagelse træffes af  

 den kommune, der i øvrigt træffer afgørelser vedrørende døgnopholdet, i  

 almindelighed forældrenes opholdskommune.
Udgifterne ved dagtilbuddet kan  

 efter de almindelige regler i bistandslovens § 11 kræves refunderet fra den  

 kommune, der har medvirket ved døgnanbringelsen.
Personer, der opholder sig i landet med status som diplomater, er ifølge  

 Wienerkonventionens artikel 33 ikke omfattet af opholdslandets socialforsorg,  

 hverken med hensyn til rettigheder eller pligter.
Dette betyder, at  

 kommunerne ikke er forpligtet til at stille dagtilbudspladser til rådighed  

 for diplomaters børn.
Dog er diplomatisk personale, der er statsborgere i en EØS-medlemsstat  

 (EU-landene samt Norge, Island og Liechtenstein), omfattet af EU-regler, der  

 giver ret til social beskyttelse som arbejdstagere i den medlemsstat, hvor de  

 er beskæftiget.
Disse personer sidestilles med danske statsborgere med hensyn  

 til sociale rettigheder, herunder ret til plads i et offentligt dagtilbud.  

 Dette gælder dog ikke personer, der udøver offentlig myndighed i den stat, de  

 repræsenterer, typisk den formelle leder af en repræsentation eller et  

 konsulat.
3.3. Måder at opfylde forpligtelsen på Kommunen kan opfylde sin forpligtelse efter § 69, stk. 1 ved Som led i kommunernes adgang til at mindske efterspørgslen efter  

 offentlige dagtilbud og hermed forbedre kommunernes mulighed for at opfylde  

 forpligtelsen efter § 69 til at skaffe det fornødne antal pladser i dagtilbud  

 kan kommunerne yde tilskud til delvis dækning af udgifterne til privat  

 børnepasning, jf. § 63 a (ordningen udløber 31. december 1997). Endelig kan  

 kommunerne yde supplerende tilskud til forældre på orlov til børnepasning,  

 jf. § 69 b.
3.4. Fleksibel dagtilbudsstruktur Bistandsloven fastlægger ikke, hvilke aldersgrupper de forskellige former  

 for dagtilbud kan eller skal forbeholdes.
Det er således den enkelte  

 kommunalbestyrelse, der på baggrund af lokale behov og forhold fastlægger  

 kommunens dagtilbudsstruktur.
 Det er vigtigt, at strukturen afspejler de lokale behov og løbende kan  

 udvikles i takt med ændringer heri.
 Udviklingen på arbejdsmarkedet i retning af mere fleksible arbejdstider,  

 øget adgang til deltid samt orlovsordninger og lignende er således forhold,  

 der har betydning for efterspørgselsmønstret og dermed får betydning for  

 tilrettelæggelsen af dagtilbudsstrukturen, herunder for fordelingen mellem  

 fuldtids- og deltidspladser.
Kommunalbestyrelsen kan på en smidig måde kombinere og udnytte de  

 forskellige former for dagtilbud, fx ved fastlæggelsen af aldersfordelingen  

 eller ved nært samarbejde og tilknytning mellem forskellige kommunale tilbud,  

 fx dagpleje og daginstitution.
Ved fastlæggelse af dagtilbudsstrukturen  

 indgår endvidere dagtilbuddenes muligheder for at stimulere og understøtte  

 børnenes udvikling i overensstemmelse med deres alder.
 Endvidere kan der etableres åbne pædagogiske tilbud til børn under  

 skolealderen uden et egentligt pasningsbehov.
Åbningstider Der er ikke i bistandsloven fastsat krav til åbningstiden i dagtilbuddene.
Kommunalbestyrelsens fastlæggelse af åbningstiden for kommunens dagtilbud  

 må dog ske under iagttagelse af § 69, dvs. at den daglige åbningstid for  

 dagtilbuddene under et må fastsættes, så den er egnet til at dække det lokale  

 behov for dagpasning.
Der er intet til hinder for, at dagtilbuddene har  

 forskellige åbningstider, således at nogle henholdsvis åbner og lukker  

 tidligt og sent.
 Kommunen bør i den forbindelse være opmærksom på, om der kan være behov  

 for tilbud om pasning uden for normal arbejdstid.
Kommunen kan træffe beslutning om ferielukning i kommunens dagtilbud efter  

 bistandsloven.
Kommunalbestyrelsen er imidlertid også i ferieperioder  

 forpligtet til at sørge for det nødvendige antal pladser, dvs. at der er et  

 andet tilbud til de forældre, som har brug for et pasningstilbud i den  

 pågældende periode.
 Beslutning om ændring af åbningstiden og om ferielukning bør meddeles  

 forældrene med rimeligt varsel.
Dagtilbuddenes organisering I dette kapitel omtales organiseringen af de dagtilbud til børn, der er  

 omfattet af lovens kapitel 16 og samspillet med særlige daginstitutioner for  

 børn og unge med vidtgående fysiske eller psykiske handicap, jf. § 95 a.
4.1. Kommunale og selvejende daginstitutioner Efter § 69, stk. 3, kan daginstitutioner for børn drives af en eller flere  

 kommuner eller som private institutioner, med hvilke kommunalbestyrelsen  

 indgår overenskomst.
Private institutioner skal være selvejende, hvis der er  

 plads til mindst 6 børn, medmindre der oprettes en puljeordning, jf. § 70.
 Kommunale institutioner er undergivet de almindelige regler om kommunernes  

 styrelse, herunder regler om budgetlægning, regnskabsførelse og revision.  

 Endvidere omfattes institutionerne af de kasse-, regnskabs- og  

 revisionsregulativer mv., der er vedtaget af kommunalbestyrelsen.
Selvejende institutioner er selvstændige juridiske enheder med selvstændig  

 forvaltningsmyndighed.
Driften baseres på en driftsoverenskomst mellem  

 kommunalbestyrelsen og bestyrelsen for den selvejende institution om, at  

 institutionen står til rådighed for det offentlige, og at kommunen betaler  

 institutionens driftsudgifter.
 Gennem driftsoverenskomsten skal det sikres, at selvejende  

 daginstitutioner på samme måde som kommunale daginstitutioner overholder  

 reglerne i den kommunale styrelseslov om budgetlægning, regnskabsførelse mv.  

 samt revision.
 Det forudsættes, at alle institutionspladser er omfattet af  

 driftsoverenskomsten.
Driftsoverenskomsten skal indeholde bestemmelser om optagelse i  

 institutionen, ansættelse og afskedigelse af leder, om kompetencen med hensyn  

 til fastsættelse af åbningstid og øvrige bestemmelser vedrørende den daglige  

 drift.
Overenskomsten skal endvidere indeholde bestemmelser om kasse-,  

 regnskabs- og revisionsspørgsmål og om proceduren vedrørende udarbejdelse af  

 budget samt bestemmelser om, i hvilket omfang ledelsen har dispositionsret,  

 fx med hensyn til afhændelse og pantsætning af institutionens faste ejendom,  

 herunder om at anvendelsen af kapitalen i tilfælde af institutionens  

 nedlæggelse kræver kommunalbestyrelsens godkendelse.
 Driftsoverenskomsten må også indeholde bestemmelser om opsigelse af  

 overenskomsten.
 Kommunalbestyrelsen må sikre, at overenskomsten indeholder bestemmelser om  

 røgfri miljøer i lighed med de kommunale daginstitutioner.
 Et eksempel på driftsoverenskomst for selvejende institutioner er medtaget  

 som bilag 1.
Før der indgås driftsoverenskomst med en selvejende institution skal  

 kommunalbestyrelsen påse, at institutionen har en vedtægt, der er i  

 overensstemmelse med dansk rets almindelige regler.
Vedtægten skal godkendes  

 af kommunalbestyrelsen, jf. § 69 a, stk. 7. Kommunalbestyrelsen skal påse, at  

 vedtægten er i overensstemmelse med kommunens målsætning for  

 dagtilbudsområdet, samt at vedtægten sikrer forældrene den indflydelse, der  

 er fastsat i § 69 a, stk. 7 og 8. Ændringer i vedtægten skal ligeledes  

 godkendes af kommunalbestyrelsen.
 Det kan anbefales, at kommunalbestyrelsen sikrer sig, at den selvejende  

 institution har en forretningsorden, hvoraf retningslinierne for  

 bestyrelsesarbejdet fremgår.
Private institutioner til maksimalt 5 børn.
For disse institutioner, der  

 ikke behøver at være selvejende, gælder på tilsvarende måde, at  

 kommunalbestyrelsen indgår en driftsoverenskomst med institutionens ledelse  

 om, at institutionen står til rådighed for det offentlige med alle pladser,  

 og at kommunen betaler institutionens driftsudgifter.
4.2 Kommunal dagpleje Kommunalbestyrelsen kan efter § 69, stk. 4, formidle anbringelse af børn i  

 dagpleje i private hjem og andre lokaler i børnenes hjemlige miljø, der på  

 forhånd er godkendt af kommunalbestyrelsen til dette formål.
 Dagplejen adskiller sig fra daginstitutionerne ved, at pasningen omfatter  

 et mindre antal børn, og at pasningen af børnene som udgangspunkt finder sted  

 i private hjem, oftest dagplejerens hjem.
 Endvidere kan der etableres dagpleje i andre velegnede lokaler i børnenes  

 hjemlige miljø, fx i kollektiver og bofællesskaber, i boligbebyggelsen eller  

 i et af børnenes hjem.
 En forudsætning for godkendelse af lokaler til brug for den kommunale  

 dagpleje er således, at enten dagplejeren eller barnet har tilknytning til de  

 lokaler, der skal benyttes til dagplejeformål.
Som dagpleje anses ikke blot pasning af et eller flere børn i dagtimerne,  

 men også pasning i aften- og nattetimerne.
Det afgørende er, at barnets  

 ophold er tidsbegrænset, således at barnet fortsat bor i eget hjem.
 Kommunalbestyrelsen kan selv etablere en formidlet kommunal dagpleje eller  

 kan overlade det til en daginstitution at etablere en formidlingsordning.
 Såfremt det overlades til en daginstitution at etablere en  

 formidlingsordning, skal kommunalbestyrelsen underrettes om de meddelte  

 godkendelser af dagplejehjem.
Godkendelse af dagplejehjem Efter § 69, stk. 4 skal kommunalbestyrelsen i den kommune, hvor dagplejen  

 skal finde sted, inden der modtages dagplejebørn, godkende de private hjem  

 eller de andre lokaler i børnenes hjemlige miljø til modtagelse af børn som  

 led i den formidlede dagpleje.
 Inden godkendelsen foretages en undersøgelse af forholdene i det  

 pågældende hjem eller af lokalerne i børnenes hjemlige miljø, omfattende de  

 fysiske indendørs og udendørs rammer, hvor dagplejen skal finde sted, og  

 dagplejerens personlige kvalifikationer.
 Undersøgelsen foretages af personer med særlige forudsætninger herfor og  

 omfatter besøg i hjemmet/lokalerne i børnenes hjemlige miljø.
I vurderingen af det enkelte dagplejeforholds egnethed må der lægges vægt  

 på, at forholdene i det pågældende hjem er velegnede til at kunne varetage  

 pasningsopgaven og sikre et udviklingsforløb hos de optagne børn, ligesom  

 forholdene skal være sundhedsmæssigt forsvarlige.
Det er vigtigt, at der er  

 tale om et velfungerende hjem, der er i stand til at tilgodese det enkelte  

 barns behov såvel fysisk, psykisk som socialt, og at alle familiemedlemmerne  

 i hjemmet er indstillet på, at der modtages børn i dagpleje.
 Der må lægges vægt på de fysiske rammer, dvs. at lokalerne, hvor børnene  

 skal opholde sig, de sanitære forhold og de udendørs legemuligheder og  

 faciliteter, er forsvarlige og hensigtsmæssige.
 Kommunalbestyrelsen kan indhente en erklæring fra embedslægen eller anden  

 sagkyndig, når der findes anledning hertil.
 Endvidere må der lægges vægt på en vurdering af dagplejerens personlige  

 kvalifikationer.
 Kommunalbestyrelsen kan med samtykke fra de berørte personer indhente  

 straffeattest vedrørende dagplejeren og personer, der skal deltage i pasning  

 af børnene, samt andre der er tilmeldt folkeregistret, der hvor dagplejen  

 finder sted.
 Kommunalbestyrelsen kan med ansøgerens tilladelse rette henvendelse til  

 andre personer, myndigheder eller institutioner, der kender ansøgeren nøje,  

 med det formål at få oplysning om ansøgerens evne til at varetage opgaven som  

 dagplejer.
Sundhedsministeriets lov nr. 436 af 14. juni 1995 om røgfri miljøer i  

 offentlige lokaler, transportmidler og lignende omfatter ikke tilfælde, hvor  

 arbejdet foregår i medarbejderens eget private hjem, eller hvor arbejdet  

 udføres i andres hjem.
Det henstilles derfor til kommunerne, at der tages  

 initiativ til sikring af, at der ikke ryges i de lokaler i dagplejehjem, hvor  

 børnene opholder sig.
Ved vurderingen af hjemmets egnethed i forbindelse med  

 godkendelse af dagplejehjem må kommunalbestyrelsen lade spørgsmålet om  

 rygning i hjemmet indgå med særdeles stor vægt.
 Finder kommunalbestyrelsen, at de fysiske rammer og dagplejerens  

 personlige kvalifikationer opfylder betingelserne, ansættes dagplejeren under  

 den kommunale dagplejeformidling.
Ansættelsesvilkår fastsættes i forbindelse med etablering af  

 ansættelsesforholdet efter de herom gældende regler.
I forbindelse hermed  

 aftales nærmere med hensyn til etablering af dagplejen, herunder om levering  

 af nødvendigt inventar mv.
Antal børn Der kan ikke modtages mere end 5 børn under 14 år hos den enkelte  

 dagplejer.
Dette gælder, uanset om børnene kun møder en del af dagen, enkelte  

 dage i ugen eller lignende.
Dagplejerens egne børn medregnes ikke i det  

 maksimale antal på 5 børn, jf. dog § 69, stk. 5.
Ifølge § 69, stk. 4, kan der dog modtages op til 10 børn i det enkelte  

 dagplejehjem, såfremt dagplejen varetages af flere personer.
Indgår flere  

 personer i en dagplejeordning, skal de hver for sig opfylde kravene til  

 personlige kvalifikationer for at blive ansat som kommunal dagplejer.
Børnene  

 indskrives hos hver deres dagplejer, som har ansvar for hver deres gruppe af  

 børn.
Antallet af børn, der kan modtages i det enkelte dagplejehjem, må i øvrigt  

 fastsættes efter en konkret vurdering af forholdene i hjemmet.
I vurderingen  

 af, hvor mange børn hjemmet kan modtage, indgår antallet af egne børn.
Er der  

 i dagplejehjemmet egne børn under skolealderen, må der specielt tages hensyn  

 hertil ved fastsættelse af det antal børn, der kan modtages.
Dagplejerens egne børn Kommunalbestyrelsen kan imidlertid efter § 69, stk. 5, vælge at beslutte,  

 at dagplejerens egne børn under 3 år kan indgå i det antal børn, dagplejeren  

 modtager betaling for.
Det er således den enkelte kommune, der afgør, om den ønsker at indføre en  

 ordning, hvor dagplejerens egne børn under 3 år indgår i det antal børn,  

 dagplejeren får løn for at modtage.
Hvis kommunalbestyrelsen beslutter sig  

 for at indføre en sådan ordning, betyder det, at alle de kommunale  

 dagplejere, der opfylder betingelserne, og som ønsker det, skal have mulighed  

 for at blive omfattet af ordningen.
Som udgangspunkt skal dagplejeren udover egne børn også modtage fremmede  

 børn i dagpleje.
Dagplejerens egne 3 børn under 3 år, fx trillinger, kan dog  

 udgøre det samlede antal børn, dagplejeren får løn for at modtage.
 Der gælder de samme retningslinier for dagplejere, der passer egne børn,  

 som for kommunens formidlede dagpleje, herunder regler for  

 forældrebetalingen.
 Ordningen er et tilbud til dagplejeren, der ikke er udelukket fra at få  

 plads i et andet dagtilbud til sit barn, hvis vedkommende ønsker det.
Tilrettelæggelse af dagplejen I forbindelse med dagplejerens fravær fx ved ferie, sygdom og  

 kursusdeltagelse skal kommunen skaffe en anden pasning til dagplejebørnene.
For at sikre, at børnene i disse tilfælde ikke skal passes af helt  

 fremmede voksne, kan dagplejere i lokalområdet organiseres i mindre grupper  

 af dagplejere, der mødes sammen med deres dagplejebørn til forskellige  

 aktiviteter.
Mange steder er der etableret egentlige samlingssteder for  

 dagplejerne.
 Der kan også etableres en fast tilknytning mellem dagplejere og en  

 daginstitution i lokalområdet.
4.3 Puljeordninger Kommunalbestyrelsen kan efter reglerne i bistandslovens § 70 yde private  

 pasningsordninger for børn et tilskud pr. barn - såkaldte  

 »puljeordninger«.
Kommunen kan således give tilskud til en gruppe  

 forældre eller andre, fx en virksomhed, der ønsker at drive en privat  

 pasningsordning.
Formålet med § 70 er dels at give mulighed for størst mulig fleksibilitet  

 for kommunerne med hensyn til at dække efterspørgslen efter dagtilbud, dels  

 at give forældre og andre bedre betingelser for på egne præmisser at medvirke  

 til at løse børns behov for dagtilbud.
Initiativtagerne forudsættes selv at  

 finde egnede lokaler, fastsætte børnetal, personalenormering, åbningstid mv.  

 Den daglige drift, herunder regnskabsføring, tilrettelægges således af  

 puljeordningen.
Kommunalbestyrelsen afgør, om den vil yde støtte til en puljeordning og i  

 givet fald med hvilket beløb.
En kommunalbestyrelse er ikke uden videre  

 forpligtet til at indgå aftale om en puljeordning, blot fordi den tidligere  

 har indgået en tilsvarende aftale med en anden puljeordning.  

 Kommunalbestyrelsen er således berettiget til i sin beslutning at tage hensyn  

 til, hvorledes den generelt ønsker at udmønte sin forpligtelse efter § 69,  

 stk. 1.
Kommunerne yder vejledning til de puljeordninger, som de indgår aftaler  

 med.
Kommunernes vejledningsopgave gælder både bistandslovens regelsæt og  

 anden lovgivning, der indeholder krav og forpligtelser i forhold til  

 oprettelse og drift af en puljeordning, jf. kapitel 14.
Aftaleparter Kommunen kan indgå aftale med en gruppe forældre, der har fundet sammen i  

 kommunen, enten ud fra boligområder, interessefællesskab, fælles pædagogisk  

 målsætning for deres børn eller lignende.
Der er ingen krav til gruppens  

 sammensætning.
Aftaleparten kan også være en virksomhed, forening eller  

 lignende.
Tilskuddets størrelse Der er ikke i bistandsloven fastsat nogen øvre eller nedre grænse for  

 størrelsen af det tilskud, som kommunen kan yde pr. barn.
Tilskuddets  

 størrelse aftales mellem kommunalbestyrelsen og puljeordningen.
Udgangspunktet for fastlæggelse af tilskuddet må være, at der er tale om  

 en forsvarlig pasningsordning.
Der skal bl.a. tages hensyn til  

 puljeordningernes lokaleforhold, personalesammensætning, evt. frivillig  

 arbejdskraft, evt. tilskud fra andre (fx virksomheder), åbningstid osv.
Puljeordningerne skal være åbne også for børn, som kræver en særlig  

 indsats.
Modtages børn med særlige behov, må der tages hensyn hertil ved  

 fastsættelse af tilskuddets størrelse, eller det må indgå i aftalen, at  

 spørgsmålet om ændring af tilskuddet kan tages op i forbindelse med optagelse  

 af børn med særlige behov.
Aftalens indhold En puljeordning skal baseres på en aftale mellem kommunalbestyrelsen og  

 den forældregruppe, virksomhed eller andre, som ønsker at drive  

 puljeordningen.
Aftalen, der regulerer forholdet mellem kommunen og  

 puljeordningen og danner grundlag for kommunens udførelse af  

 tilsynsforpligtelsen, skal indeholde følgende elementer:
- Udpegning af en juridisk ansvarlig for modtagelsen af tilskuddet (en virksomhed, bestyrelse, forældreforening eller andre).
 - Antal børn og alderssammensætningen.
- Personalemæssige forhold.
Hvem er leder, og hvem har det pædagogiske  

 ansvar? Kommunalbestyrelsen kan i kraft af sin tilsynsforpligtelse fastsætte  

 visse krav til personalebemandingen.
- Størrelsen af tilskuddet.
Med hvilket varsel kan tilskuddet ændres? Kommunalbestyrelsen skal her være opmærksom på  

 puljeordningens muligheder for at overholde sine forpligtelser, fx i henhold  

 til overenskomster eller funktionærloven.
Der skal herunder tages stilling  

 til spørgsmålet om kompensation i forbindelse med personalets eventuelle  

 længerevarende sygdom/barsel.
- Optagelse af børn med særlige behov.
Hvordan kan de integreres? Med hvilket beløb skal tilskuddet ændres, og/eller yder  

 kommunen på anden måde særlig støtte i denne forbindelse? - Optagelse.
Træffer kommunen eller puljeordningen beslutning om optagelse i ordningen, og efter hvilke kriterier sker  

 optagelsen? - Betaling.
Forældrebetalingen angives.
- Lokaleforhold (herunder opfyldelse af kravene til de bygnings-, brand- og sundhedsmæssige forhold, jf. kapitel 14).
- Opsigelse af aftalen.
Der bør gives passende varsel, således at puljeordningen kan opfylde sine forpligtelser overfor  

 tredjemand.
- Ordningens ophør.
Hvad skal der ske med en eventuel formue, og hvem skal udrede forpligtelserne? - Sikring af røgfri miljøer.
 I bilag 2 er der forslag til en »standardaftale«, som kommunen  

 kan anvende som udgangspunkt for indgåelse af aftale med en puljeordning.
 Det anbefales, at kommunerne allerede ved de indledende kontakter med  

 initiativtagerne til en puljeordning gør opmærksom på rammerne for indholdet  

 af en eventuel kommende aftale.
4.4 Dagtilbud i tilknytning til virksomheder Dagtilbud i tilknytning til private eller offentlige virksomheder er  

 karakteriseret ved, at den pågældende virksomhed har taget initiativet til  

 oprettelse af dagtilbuddet med det formål at tilgodese virksomhedens  

 medarbejdere.
Det er således typisk, at medarbejdernes børn helt eller delvis  

 har fortrinsret til optagelse.
Sådanne dagtilbud kan oprettes som selvejende  

 daginstitutioner efter bistandslovens § 69 eller som puljeordninger efter §  

 70.
4.5 Dagtilbud til børn med handicap (Samspil mellem § 69 og § 95 a) Kommunerne har ifølge bistandslovens § 69 den generelle forpligtigelse til  

 at sørge for dagtilbud til alle børn, herunder også børn med handicap.
Den  

 amtskommunale forpligtigelse i § 95 a er et supplement til den kommunale  

 forpligtelse i det omfang, det kommunale dagtilbud ikke kan tilgodese barnets  

 særlige behov for støtte, behandling m.v. som følge af et vidtgående  

 handicap.
For skolesøgende børn med vidtgående fysiske eller psykiske handicap har  

 kommunerne pligt til at etablere fritidsforanstaltninger efter § 69.  

 Amtsrådets forpligtelse efter § 95 a vedrører efter gældende praksis her  

 alene de forholdsvis få børn og unge med vidtgående handicap, der har et så  

 særligt behov for støtte, behandling mv., at det ikke kan imødekommes inden  

 for de kommunale rammer.
Forpligtelsen efter § 95 a omfatter således kun  

 fritidsordninger for meget små og helt specielle handicapgrupper.
Tilrettelæggelse af kommunale dagtilbud til børn med handicap Forpligtelsen ifølge bistandslovens § 69 til at sørge for dagtilbud til  

 børn med handicap kan i praksis opfyldes på forskellige måder.
Der kan nævnes  

 følgende eksempler:
 Grupper af særligt støttepersonale kan blandt andet være med til at sikre  

 den faglige ekspertise og gennemførelse af målrettet supervision, som er  

 nødvendig for at kunne optage børn med handicap i almindelige dagtilbud.
 En handicapgruppe i tilknytning til en almindelig daginstitution kan også  

 etableres efter § 95 a.
 Denne organisering giver børn med handicap den fordel at være i et miljø  

 med ligestillede samt mulighed for integration med institutionens øvrige  

 børnegrupper.
 Der sikres en ekspertise i personalegruppen samt mulighed for et tættere  

 samarbejde til andre sagkyndige.
 Uanset på hvilken måde det kommunale dagtilbud for børn med handicap  

 etableres, vil der ofte være behov for at trække på den særlige ekspertise,  

 der findes inden for den amtskommunale forvaltning eller i de  

 specialinstitutioner, herunder § 95 a-institutioner, der findes i området  

 samt fra pædagogisk-psykologisk rådgivning (PPR).
For børn optaget i dagtilbud efter § 69 er der ikke mulighed for at  

 afholde eventuelle udgifter til transport til og fra dagtilbuddet over  

 dagtilbuddets driftsudgifter.
Imidlertid kan merudgiften til befordring af  

 børn med fysiske eller psykiske handicap til kommunale dagtilbud dækkes efter  

 bistandslovens § 48, jf. punkt 35 i Socialministeriets cirkulære af 17.  

 december 1986 om bistand efter bistandslovens afsnit I-VI til personer med  

 vidtgående fysiske eller psykiske handicap.
 Nærmere beskrivelse af daginstitutioner oprettet efter § 95 a findes i  

 Socialministeriets cirkulære af 17. december 1986 om institutioner under  

 amtskommunerne for personer med vidtgående fysiske eller psykiske handicap,  

 afsnit II punkt 21-29.
Samarbejde med andre forvaltninger og amtskommunen For at opfylde forpligtelsen til at give børn med handicap den støtte og  

 behandling, som handicappet kræver, vil der ofte være behov for samarbejde  

 med andre instanser, fx kommunens pædagogisk-psykologisk rådgivning (PPR),  

 sundhedsplejersken og de praktiserende læger.
Herudover kan der i særlige  

 tilfælde være behov for at samarbejde med amtskommunale forvaltninger og  

 institutioner, herunder de lands- og landsdelsdækkende institutioner, med de  

 statslige specialkonsulentordninger for personer med handicap samt med Center  

 for Små Handicapgrupper.
Optagelse Bestemmelse om optagelse i et dagtilbud træffes efter bistandslovens § 72,  

 stk. 1, af kommunalbestyrelsen, hvis afgørelse ikke kan indbringes for anden  

 administrativ myndighed.
Bestemmelsen omfatter både optagelse i dagtilbud  

 efter § 69 og puljeordninger efter § 70. For så vidt angår puljeordninger kan  

 optagelseskompetencen delegeres til puljeordningen selv.
 En dagtilbudsplads er en ydelse efter bistandsloven, og afgørelsen om,  

 hvilke børn der skal optages i et dagtilbud, er en afgørelse om tildeling af  

 en sådan ydelse - en såkaldt begunstigende forvaltningsakt.
Bistandsloven rummer ikke nærmere regler om optagelse af børn i dagtilbud.  

 Almindelige forvaltningsretslige principper om begunstigende  

 forvaltningsakter lægger dog nogle begrænsninger for, hvordan en kommune kan  

 tilrettelægge sine optagelseskriterier og retningslinier for ophør af  

 dagtilbudsplads.
Elementer som krav om hjemmel, lighedsgrundsætninger og  

 beskyttelse mod magtfordrejning er generelt med til at fastlægge disse  

 grænser.
 Samtidig må kriterierne for optagelse i og opsigelse/flytning fra  

 dagtilbud ses i forhold til målsætningerne for dagtilbuddene.
Kommunen har et naturligt ønske om at kunne planlægge og stille dagtilbud  

 til rådighed for dem, der har behov for det.
Forældrene har samtidig en  

 forventning om, at barnet kan få en dagtilbudsplads, så længe der er behov  

 for det, og barnet har brug for den tryghed, som kontinuitet i dets dagligdag  

 giver.
 Kommunalbestyrelsen kan ikke i forbindelse med optagelse af et barn i  

 dagtilbud træffe afgørelse om, at pladsen er midlertidig, eller at pladsen er  

 betinget af særlige forhold som fx forældrenes fortsatte beskæftigelse.
5.1 Central pladsanvisning Kommunalbestyrelsen må sikre sig et samlet overblik over udbud af og  

 efterspørgsel efter dagtilbud som grundlag for beslutninger om optagelse af  

 børn i dagtilbud.
Den centrale pladsanvisning varetager på denne baggrund administrationen  

 af anvisningen af pladser.
Administrationen af pladstildelingen sker ud fra  

 lokale behov og forudsætninger, herunder at finde det bedst egnede tilbud til  

 det enkelte barn ud fra forældrenes ønsker og eventuelle særlige forhold, der  

 måtte være til stede.
 Pladsanvisningen varetager endvidere administration af en eventuel  

 venteliste.
 Det er et grundlæggende princip, at alle børn, der har ophold i kommunen  

 har mulighed for at få del i de kommunale dagtilbud, og kan dermed blive  

 optaget på venteliste til dagtilbud.
Ventelister til offentlige dagtilbud, som er udarbejdet af kommunen til  

 eget brug, er internt arbejdsmateriale, der som udgangspunkt er undtaget fra  

 aktindsigt efter offentlighedsloven.
Såfremt en venteliste videregives til  

 andre myndigheder eller private, fx lederen af en selvejende daginstitution,  

 som kommunen har indgået overenskomst med, vil ventelisten være undergivet  

 aktindsigt med visse begrænsninger.
Forældre til et barn optaget på  

 venteliste til et offentligt dagtilbud har alene krav på at få oplyst deres  

 barns placering på ventelisten, såfremt barnets placering fremgår direkte af  

 listen, fx ved talangivelse ud for barnets navn.
Indeholder listen alene  

 navnene på børnene uden talangivelse eller anden angivelse af placering, er  

 der ikke efter offentlighedsloven pligt til at oplyse barnets placering i en  

 eventuel rækkefølge mellem børnene.
 Den centrale pladsanvisning bør, af hensyn til forældrenes mulighed for at  

 disponere, så vidt muligt angive et tidspunkt for, hvornår barnet kan  

 forventes optaget i et dagtilbud.
Puljeordninger Puljeordningerne er som udgangspunkt omfattet af den centrale  

 pladsanvisning i kommunerne.
Kommunalbestyrelsen kan dog ifølge § 72, stk. 1,  

 2. pkt., bestemme, at dette ikke skal være tilfældet.
I så fald skal  

 puljeordningen selv stå for optagelsen til ordningen.
En eventuel deling af  

 optagelseskompetencen kan ske på den måde, at puljeordningen råder over en  

 del af pladserne, og kommunalbestyrelsen råder over den resterende del af  

 pladserne.
Hvis afgørelsen om optagelse træffes af puljeordningen, bør den  

 føre en venteliste over de børn, der ønskes plads til, og følge de  

 optagelseskriterier, der i øvrigt måtte være fastsat af eller aftalt med  

 kommunalbestyrelsen.
Det skal fremgå af den aftale, der indgås mellem  

 kommunalbestyrelsen og puljeordningen, hvordan og efter hvilke kriterier  

 optagelsen af børn til puljeordningen foretages.
5.2 Optagelseskriterier Kommunalbestyrelsen fastsætter optagelseskriterier som grundlag for  

 optagelse af børn i dagtilbud.
Kriterierne skal udformes under hensyn til  

 formålsbestemmelsen for dagtilbud i § 69, stk. 2, jf. kapitel 2.
Dagtilbud til børn tjener både et pasningsformål og udgør et socialt og  

 pædagogisk tilbud til alle børn.
Optagelse i et dagtilbud kan derfor være  

 begrundet i et pasningsbehov, i sociale og/eller pædagogiske behov fx barnets  

 generelle behov for stimulation og samvær med andre børn.
 Ved fastlæggelse af optagelseskriterier bør der særligt tages hensyn til:
* børn med særlige pædagogiske eller sociale behov, * børn af enlige forsørgere, * børn der er henvist fra anden myndighed eller fra speciallæge, * børn hvis forældre begge er udearbejdende og * søskende til børn, der allerede er optaget i et dagtilbud.
 Kommunalbestyrelsen kan supplere de nævnte kriterier med behovskriterier  

 ud fra lokale forhold og hensyn.
 Der er ikke hjemmel i bistandsloven til at fastsætte generelle  

 retningslinier, der udelukker visse grupper af forældre fra at kunne få deres  

 børn i dagtilbud.
 Kommunalbestyrelsen har ikke mulighed for at give en bestemt gruppe børn  

 en generel fortrinsret til de kommunale dagtilbud eller for at lægge så stor  

 vægt på enkelte optagelseskriterier, at visse grupper af børn, fx børn, hvis  

 ene eller begge forældre er uden arbejde, i praksis reelt bliver udelukket  

 fra en plads.
 Af hensyn til børnefamiliernes geografiske mobilitet opfordres kommunerne  

 desuden til, at der ved optagelse af børn tilflyttet fra en anden kommune  

 tages hensyn til ventelisteanciennitet opnået i fraflytningskommunen.  

 Ventelisteanciennitet forstås her som den tid, et barn har stået på  

 venteliste til dagtilbud og eventuelt også den tid, et barn allerede har  

 været optaget i et dagtilbud.
 Kommunalbestyrelsen kan beslutte at ændre gældende optagelseskriterier.  

 Ændringerne kan ikke få den konsekvens for børn, der allerede er optaget i  

 dagtilbud, at de opsiges fra dagtilbuddet.
Oplysninger om de optagelseskriterier, som kommunen fastsætter, bør være  

 tilgængelige for forældrene.
Eventuelle ændringer bør ligeledes  

 offentliggøres på en måde, der sikrer, at forældrene kan holde sig orienteret  

 om gældende retningslinier.
Børn af forældre, der tilhører det tyske mindretal, bør anvises plads i  

 mindretallets daginstitutioner, hvis forældrene udtrykker ønsker herom.  

 Pladsanvisningen bør i disse tilfælde overlade fordelingen af børnene til de  

 pågældende institutioners ledelser.
Det forudsættes, at der også i disse  

 tilfælde optages børn efter de principper, der er nævnt i dette kapitel.
5.3 Den konkrete anvisning af plads Ved den konkrete anvisning af plads til det enkelte barn bør kommunen tage  

 hensyn til forældrenes ønske.
Samtidig må de forskellige pladser søges  

 udnyttet på den måde, der bedst kan tilgodese børnenes behov for tryghed og  

 udfordringer.
Herudover kan der tages hensyn til alders- og kønsfordelingen i  

 dagtilbuddene, ligesom barnet, medmindre forældrene udtrykkeligt ønsker noget  

 andet, så vidt muligt bør anvises plads i nærheden af bopælen.
Når der er venteliste til dagtilbuddene, må der ved beslutning om  

 optagelse af det enkelte barn ske en prioritering af børnene på ventelisten  

 ud fra det enkelte barns plads på ventelisten og ud fra en samlet konkret  

 vurdering af det enkelte barn/den enkelte families behov for en plads.
Som  

 led i denne konkrete vurdering må indgå en vurdering af både barnets  

 pasningsbehov og eventuelle sociale og pædagogiske behov for en  

 dagtilbudsplads.
Prioriteringen sker på grundlag af de fastsatte  

 optagelseskriterier.
Kravet om, at der sker en konkret vurdering af barnet og familiens behov,  

 kan betyde, at kommunen i anvisningssituationen må foretage en indbyrdes  

 prioritering af børn med forskelligt behov for dagtilbudsplads.
Det kan  

 betyde, at nogle børn ikke kan få plads lige så hurtigt som andre, men at de  

 på den anden side skal have tildelt en plads inden for en passende tid.
Dagpleje Der gælder de samme regler for optagelse i den kommunale dagpleje som for  

 de øvrige dagtilbud.
 På grund af dagplejens særlige forhold, herunder ikke mindst at dagplejen  

 typisk foregår i et privat hjem, er der herudover nogle særlige forhold, der  

 må tages i betragtning.
 Der bør altid etableres en kontakt mellem dagplejeren og forældrene, inden  

 der træffes beslutning om optagelse af barnet hos den enkelte dagplejer.
Ved optagelse af børn i dagpleje er det vigtigt, at der tages hensyn til  

 særlige ønsker fra forældre/børn med henblik på at få et godt samarbejde  

 mellem forældre og dagplejer og for barnets trivsel.
Der må således være god  

 overensstemmelse mellem forældrenes og dagplejerens holdninger til barnet.  

 Ligeledes er det vigtigt at imødekomme forældres ønske om, at barnet kommer i  

 en dagpleje, hvor der ikke finder rygning sted, eller hvor der ikke er  

 husdyr.
Børn med handicap Optagelse i dagtilbud af børn med handicap, som skønnes at kræve særlig  

 støtte, behandles efter almindelig praksis i et tværfagligt sammensat  

 visitationsudvalg.
 Visitationsudvalget må, når det findes nødvendigt, kunne indhente den  

 nødvendige faglige bistand eller eventuelt suppleres med særligt sagkyndige,  

 fx fra amtskommunen, fra de særlige lands- og landsdelsdækkende  

 institutioner, fra de statslige specialkonsulentordninger for personer med  

 handicap eller fra Center for Små Handicapgrupper.
 Visitationsudvalget indstiller til kommunalbestyrelsen, om barnet skal  

 optages i et kommunalt dagtilbud, herunder den konkrete placering, eller  

 indstilles til optagelse i en af amtskommunens særlige daginstitutioner.  

 Bestemmelse om optagelse i en særlig daginstitution træffes af amtskommunen  

 efter indstilling fra kommunalbestyrelsen, jf. § 95 d.
 Ved optagelsesproceduren må der tages udgangspunkt i barnets og familiens  

 samlede situation, herunder bl.a. handicappets art og omfang,  

 behandlingsbehovet, barnets psykiske og sociale ressourcer og muligheder,  

 barnets alder, dets behov for samvær og kontakt med andre børn med samme  

 handicap, forholdet til søskende mv.
Det må ved optagelsen sikres, at barnets behandlingsbehov samt muligheder  

 for personlig udvikling tilgodeses.
Såfremt barnet ikke både fysisk, psykisk  

 og socialt kan integreres i børnegruppen i en almindelig daginstitution, vil  

 det for at sikre barnet de bedst mulige udviklingsbetingelser være  

 hensigtsmæssigt at tilbyde det plads i en handicapgruppe (§ 69) eller i en  

 særlig daginstitution (§ 95 a). Beslutningen om optagelse må ske i nært  

 samarbejde med forældrene.
 Der henvises i øvrigt til punkt 24 i Socialministeriets cirkulære af 17.  

 december 1986 om institutioner under amtskommunerne for personer med  

 vidtgående fysisk eller psykisk handicap.
5.4 Flytning Kommunalbestyrelsen kan i forbindelse med tilrettelæggelsen af sin  

 dagtilbudsstruktur eller ændringer heri flytte børn fra et dagtilbud til et  

 andet inden for kommunens grænser.
Flytning af børn adskiller sig fra  

 opsigelse af børn fra dagtilbud (afsnit 5.6) ved, at barnet ved flytning får  

 et nyt tilbud om en plads.
Forældre kan ikke generelt modsætte sig en sådan  

 flytning, idet man ikke har ret til eller krav på, at barnet fortsætter i et  

 bestemt eller en bestemt type dagtilbud.
Ved evt. flytning må der tages  

 hensyn til, at det nye dagtilbud skal være egnet til at dække barnets behov  

 for dagtilbud.
 En flytning bør varsles i så rimelig tid, at forældrene får mulighed for  

 at overveje det nye tilbud og selv benytte sig af udmeldelsesfristen, såfremt  

 de ikke ønsker at modtage dette tilbud.
5.5 Ophør Kommunalbestyrelsen kan beslutte, at et dagtilbud er forbeholdt en bestemt  

 aldersgruppe.
Når barnet når den øvre aldersgrænse for dagtilbuddet, ophører  

 tilbuddet uden særligt varsel.
Der er ikke i denne situation tale om  

 opsigelse af barnet (afsnit 5.6).
Nogle kommuner har en fast praksis, hvorefter børn automatisk rykker op  

 fra et dagtilbud til et andet efter bistandsloven (fx fra dagpleje eller  

 vuggestue til børnehave). Men kommunerne kan også have en praksis, hvorefter  

 børnene optages i de enkelte dagtilbud.
Når dette dagtilbud ophører må der  

 foretages ny optagelse, såfremt barnet skal have en plads i et nyt  

 (alderssvarende) dagtilbud.
Ændringer af aldersgrænserne eller ændringer i praksis for optagelse  

 gælder ikke for børn, der allerede er optaget i dagtilbud efter bistandsloven  

 på det tidspunkt, hvor den nye beslutning træffes, og som ikke får et andet  

 tilbud, der skønnes at dække barnets behov for dagtilbud.
Forældrene til  

 disse børn må have en berettiget forventning om, at børnene kan blive i  

 dagtilbuddet på grundlag af de hidtil gældende regler.
5.6 Opsigelse Et barn, der er optaget i et dagtilbud efter bistandsloven, kan, da der er  

 tale om tildeling af en ydelse efter bistandsloven og ikke en privatretlig  

 aftale, i almindelighed ikke opsiges.
At der er andre børn på venteliste,  

 hvis behov må vurderes som større end behovet hos allerede optagne børn, kan  

 ikke begrunde opsigelse.
Det er ligeledes i strid med bistandsloven at  

 fastsætte generelle regler om opsigelse af bestemte grupper af børn fra  

 dagtilbud.
Nedlæggelse af en institution kan ikke begrunde opsigelse.
Kommunen må  

 finde et andet tilsvarende tilbud og flytning af børn sker efter reglerne i  

 afsnit 5.4.
Heller ikke manglende forældrebetaling er opsigelsesgrund.
Bistandslovens  

 § 7 og Socialministeriets bekendtgørelse om betaling for ophold i dagtilbud  

 for børn gør udtømmende op med reaktionsmulighederne efter bistandsloven ved  

 udebleven forældrebetaling.
 Barnets adfærd kan heller ikke begrunde en opsigelse, men kan betyde, at  

 andre tilbud til barnet må tages under overvejelse.
 Børn, hvis forældre bliver ledige, kan hverken midlertidigt eller  

 permanent opsiges fra et dagtilbud, jf. bistandslovens § 72, stk. 2.
Det kan ikke udelukkes, at kommunalbestyrelsen i enkelte særlige tilfælde  

 kan opsige en barn, såfremt en konkret og individuel vurdering af  

 barnets/familiens samlede behov for dagtilbuddet godtgør, at der ikke længere  

 eksisterer et sådant behov.
Som eksempel kan nævnes den situation, at barnet  

 over en længere periode ikke har gjort brug af en tildelt plads i et  

 dagtilbud.
I den konkrete behovsvurdering skal i så fald indgå en kombination  

 af alle de forhold, der kan have betydning for barnets behov for pladsen,  

 dvs. både pasningsmæssige, sociale og pædagogiske behov, herunder også  

 hensynet til barnets behov for kontinuitet.
Eventuel opsigelse forudsætter,  

 at situationen forinden har været drøftet med forældrene.
5.7 Garantiordninger Kommunalbestyrelsen kan fastsætte retningslinier om, at forældre, der  

 midlertidigt tager deres barn ud af et dagtilbud, garanteres en plads til  

 deres barn, når der igen er brug for pladsen.
 Dette kan fx være i forbindelse med barselsorlov, orlov til børnepasning  

 eller i tilfælde af den ene eller begge forældres ledighed.
 Garantiordningen kan bestå i, at forældrene efter en bestemt periode er  

 sikret en plads til deres barn igen, eller at de kan være sikre på en plads,  

 når en bestemt situation opstår, fx at de får arbejde.
 Det er frivilligt for kommunerne, om de vil etablere sådanne  

 garantiordninger, ligesom det er frivilligt for forældrene at indgå i dem.
Efter bestemmelserne i lov om orlov er der fastsat begrænsninger i  

 benyttelsen af offentlige dagtilbud for de børn, som forældrene har fået  

 bevilget børnepasningsorlov til.
Hvis barnet er i alderen 0-2 år, kan dette  

 barn ikke benytte offentlige dagtilbud.
Er barnet 3 år og derover, kan det  

 højst benytte en halvdagsplads.
Kommunerne kan fastsætte bestemmelser om, at  

 børn, der før orloven havde plads i et offentligt dagtilbud, kan få en plads  

 igen, når orloven slutter.
5.8 Udmeldelse Forældre til børn, der er optaget i et dagtilbud, kan udmelde børnene med  

 det varsel, der er fastsat af kommunalbestyrelsen, normalt med een måneds  

 varsel til den 1. (og evt. den 15.) i en måned.
5.9 Dagtilbud i tilknytning til virksomheder Udgangspunktet for en virksomheds interesse i at deltage i etableringen af  

 et dagtilbud er typisk et ønske om, at de ansattes børn får fortrinsret til  

 institutionen.
Optagelse Virksomhedsinstitutioner kan oprettes som selvejende daginstitutioner  

 efter § 69 eller som puljeordninger efter § 70. Som følge af det særlige  

 formål, institutionen oprettes for at varetage, kan der fastsættes  

 bestemmelser om fortrinsret for børn af medarbejdere i virksomheden.
En sådan  

 fortrinsret skal aftales mellem kommunalbestyrelsen og  

 virksomhedsinstitutionen og fremgå af institutionens vedtægt/aftale.
Kommunen kan træffe aftale med virksomhedsinstitutionen om, at kommunen  

 råder over en vis del af pladserne.
Anvisning af pladser skal foretages via  

 den centrale pladsanvisning.
For optagelse i virksomhedsordninger efter § 70  

 gælder særlige regler, jf. afsnit 5.1.
Optagelse af børn der ikke bor i kommunen En virksomhed vil ofte have ansatte, der bor i flere forskellige kommuner.  

 En kommunes forpligtelse til at stille daginstitutionsplads til rådighed  

 omfatter, som nævnt i afsnit 3.2 kun kommunens egne børn.
En kommune kan  

 tilbyde børn fra andre kommuner, hvis forældre arbejder i den pågældende  

 virksomhed, plads i dagtilbuddet, hvis barnets bopælskommune vil refundere  

 den kommunale andel af udgifterne.
Dette spørgsmål bør afklares mellem de to  

 kommuner inden barnet optages i ordningen.
Specielt for virksomhedsordninger med mulighed for tilskud efter § 70 a  

 dvs. ordninger, der er oprettet i perioden juni 1992 til 31. december 1993,  

 gælder det, at øvrige kommuner, hvor medarbejderne fra virksomheden har  

 bopæl, er forpligtet til at yde tilskud til børn, der optages i  

 virksomhedsordningen.
Tilskuddet skal udgøre halvdelen af pladsprisen i  

 virksomhedsordningen, dog højst halvdelen af de gennemsnitlige driftsudgifter  

 til dagtilbud for den pågældende aldersgruppe i bopælskommunen.
Kommunen kan  

 dog efter aftale med virksomheden yde et højere tilskud.
Ophør af forældrenes ansættelse i virksomheden I forbindelse med etablering af en virksomhedsordning bør der fastlægges  

 retningslinier for, hvorvidt barnet kan beholde sin plads i dagtilbuddet,  

 hvis forældrenes ansættelsesforhold ved virksomheden ophører, herunder om  

 barnet skal kunne beholde pladsen i en periode efter, at forældrene er ophørt  

 i virksomheden.
 Hvordan forældrene er stillet i denne situation afhænger dels af, om  

 pladserne alene er forbeholdt børn af ansatte i virksomheden, og dels af om  

 virksomheden ligger i forældrenes bopælskommune.
Hvis forældrene bor i den kommune, hvor institutionen ligger , er barnet  

 stadig omfattet af denne kommunes forpligtelse efter bistandslovens § 69,  

 stk. 1, og de vejledende regler om opsigelse og flytning af børn.
Hvis  

 forældrene bor i en anden kommune , er det bopælskommunen, der er forpligtet  

 til at stille dagtilbud til rådighed.
Det er således bopælskommunen, der  

 afgør, om den vil yde refusion til virksomhedskommunen, såfremt der fortsat  

 anmodes herom.
 Det er vigtigt, at forældrene, allerede når de får tilbud om en plads i et  

 dagtilbud i tilknytning til en virksomhed, bliver gjort bekendt med særlige  

 regler om barnets muligheder for at blive i ordningen, hvis forældrenes  

 ansættelsesforhold ophører.
 Kommunernes tilsyn med dagtilbud.
 Efter bistandslovens § 71, stk. 1, påhviler det kommunalbestyrelsen at  

 føre tilsyn med forholdene i dagtilbuddene i kommunen.
 Tilsynet gælder både for daginstitutioner (kommunale og selvejende  

 institutioner) efter § 69, stk. 3, den formidlede dagpleje efter § 69, stk.  

 4, og puljeordninger efter § 70.
 Amtsrådet skal efter bistandslovens § 71, stk. 2, yde vejledning og kan  

 foretage undersøgelser i forbindelse med spørgsmål om driften af  

 daginstitutioner i amtskommunen.
 Kommunalbestyrelsen har pligt til at sikre, at dagtilbuddene er egnede  

 opholdssteder for den gruppe af børn, som hvert enkelt dagtilbud er bestemt  

 for.
 Kommunen må således til stadighed være i tæt kontakt med dagtilbuddet, for  

 at det kan konstateres, om de krav, der stilles, er opfyldt.
6.1 Kommunale og selvejende daginstitutioner Kommunalbestyrelsen fastlægger selv, hvordan tilsynet udøves inden for de  

 rammer, der er fastsat i bistandsloven.
At kommunalbestyrelsen har udpeget et  

 kommunalbestyrelsesmedlem som medlem af bestyrelsen for en selvejende  

 institution, er ikke ensbetydende med, at tilsynspligten er opfyldt.
Udover kommunalbestyrelsens tilsynspligt har bestyrelsen for en selvejende  

 institution selvstændigt et tilsynsansvar.
Bestyrelsen skal påse, at  

 institutionens administrative og økonomiske anliggender varetages under  

 hensyn til institutionens formål og de regler, der til enhver tid gælder for  

 institutionens ledelse og drift.
Viser det sig, at daginstitutioner ikke opfylder de stillede krav, må  

 kommunalbestyrelsen for så vidt angår de kommunale institutioner foretage de  

 nødvendige ændringer.
Med hensyn til de selvejende institutioner må  

 kommunalbestyrelsen kræve, at forholdene ændres eller i sidste ende opsige  

 driftsoverenskomsten.
6.2 Kommunal dagpleje Hensigten med at føre tilsyn med dagplejen er, at der til stadighed er  

 kontrol med, at børnene passes under forsvarlige forhold, samt at der løbende  

 ydes støtte til dagplejeren, både med hensyn til det daglige arbejde og med  

 henblik på at forebygge, at der opstår særlige problemer hos det enkelte barn  

 eller i forholdet mellem dagplejer og forældre.
 Tilsynet med dagplejen foregår i de fysiske rammer, hvor dagplejen har sit  

 udgangspunkt, og hvor børnene befinder sig den største del af tiden, dvs. i  

 dagplejerens eget hjem eller lokalerne i børnenes hjemlige miljø.
 Tilsynet udføres af en person, der har særlige forudsætninger for at  

 vejlede med hensyn til forholdene for børn i den pågældende alder.  

 Vejledningen i hjemmet kan suppleres med gruppemøder og anden fælles  

 instruktion af dagplejere og forældre.
Såfremt det viser sig, at forholdene i et kommunalt dagplejehjem - hvad  

 enten det vedrører de fysiske rammer, det være sig indendørs og udendørs,  

 eller dagplejerens personlige kvalifikationer - er uforsvarlige, er det  

 kommunalbestyrelsens pligt at gribe ind over for disse forhold.  

 Kommunalbestyrelsen må ved mindre alvorlige forhold sørge for at få bragt dem  

 i orden eller inddrage godkendelsen.
Der kan dog være tilfælde, hvor  

 forholdene er af så alvorlig karakter, at kommunalbestyrelsen straks må  

 ophøre med at bruge det pågældende dagplejehjem.
6.3 Puljeordninger Kommunalbestyrelsen er forpligtet til at påse, at de ydede tilskud til  

 puljeordningen anvendes efter hensigten, samt at ordningen udgør en  

 forsvarlig ramme for de børn, der kan optages i ordningen.
I forbindelse med  

 tilsagn om og ydelse af tilskud til puljeordninger må kommunalbestyrelsen  

 endvidere påse, at ordningen er tilrettelagt således, at den fungerer  

 ansvarligt i økonomisk henseende.
Kommunalbestyrelsens krav til  

 puljeordningens tilrettelæggelse og administration må afpasses efter den  

 konkrete ordning.
 Viser det sig, at en puljeordning ikke lever op til de stillede krav, må  

 kommunalbestyrelsen kræve, at forholdene ændres eller i sidste ende opsige  

 aftalen.
6.4 Indholdet af tilsynet Ved udøvelse af tilsynet bør kommunalbestyrelsen være opmærksom på  

 følgende forhold:
Tilsynet omfatter det pædagogiske arbejdei dagtilbuddene.  

 Kommunalbestyrelsen skal samtidig påse, at personalet har de fornødne  

 kvalifikationer til at kunne opfylde målsætningen og varetage de opgaver, der  

 ligger i dagtilbuddene.
Dette skal sikre, at formålsbestemmelsen i § 69, stk.  

 2, opfyldes, at børnene befinder sig under betryggende forhold, og at de  

 daglige aktiviteter foregår under forsvarlige rammer.
 Opstår der konflikter i dagtilbuddet om forhold omkring det enkelte barn  

 eller om det pædagogiske arbejde, indgår det som en del af kommunens  

 tilsynsforpligtelse at undersøge og løse disse konflikter i et samarbejde  

 mellem dagtilbuddet og forældrene.
 Kommunalbestyrelsen bør specielt være opmærksom på følgende særlige  

 forhold til forebyggelse af ulykker mv.:
Barneseler.
Anvendelse af barneseler bør i videst muligt omfang undgås.  

 Hvor anvendelse af seler undtagelsesvis findes nødvendig, bør der kun  

 benyttes seler godkendt af Dansk Varefakta Nævn.
Sovestillinger.
Der henvises til Sundhedsstyrelsens vejledning af november  

 1994 »Pludselig uventet spædbarnsdød - antallet kan reduceres  

 yderligere«.
Legepladser.
Det bør påses, at legepladsers indretning og legeredskaber er  

 i forsvarlig stand, jf. de af Dansk Standard udarbejdede standarder for  

 legepladsudstyr mv.
Der kan henvises til følgende standarder:
- DS/INF Informationsblad 37: Valg af stødabsorberende underlag i relation til faldhøjder - DS 2342 - del 1 til 6: Legepladsudstyr.
Sikkerhed (generelle krav, gynger, rutschebaner, svævebaner, vipper og  

 prøvningsmetoder).
 Der henvises i øvrigt til Bygge- og Boligstyrelsens Bygningsreglement  

 1995, kap. 5.2. Legepladsredskaber mv.
Legetøj.
Der henvises til legetøjsstandard DS/EN 71 - 1 til 6 samt til  

 Industriministeriets bekendtgørelse nr. 125 af 6. marts 1991 om  

 sikkerhedskrav til legetøj mv.
Hygiejniske forhold.
Der henvises til Sundhedsstyrelsens »Vejledning  

 om hygiejne i daginstitutioner«, 1987, og til Sundhedsstyrelsens  

 retningslinier om forebyggende sundhedsordninger for børn og unge, 1995.
Befordring.
Det bør påses, at enhver befordring af børn sker under  

 betryggende forhold, herunder iagttagelse af gældende regler i henhold til  

 færdselslovgivningen.
Vejledning vedrørende fastspænding af børn i biler  

 findes i brochuren »Børn i bilen«, der fås ved henvendelse til  

 Rådet for Større Færdselssikkerhed, Valbygårdsvej 62, 2500 Valby.
I øvrigt  

 henvises til Trafikministeriets bekendtgørelse nr. 109 af 17. februar 1995 om  

 brug af sikkerhedsseler mv.
Forsikringsforhold.
Det bør påses, at de forsikringsmæssige forhold  

 vedrørende dagtilbuddene er i orden.
Der kan henvises til  

 Forsikringsoplysningens pjece »Dagtilbud, Døgnpleje og Forsikring«,  

 der kan fås ved henvendelse til Forsikringsoplysningen, Amaliegade 10, 1256  

 København K.
Tobaksrygning.
For at undgå at børn udsættes for passiv rygning i  

 offentlige dagtilbud, henstilles det til kommunerne at sikre, at der ikke  

 ryges i lokaler i daginstitutioner og dagplejehjem, hvor børnene opholder  

 sig.
Forældres ønske om en plads i en røgfri dagpleje eller daginstitution må  

 tillægges stor vægt.
Der henvises i øvrigt til Sundhedsministeriets lov nr.  

 436 af 14. juni 1995 om røgfri miljøer i offentlige lokaler, transportmidler  

 og lignende.
Betaling Betaling for ophold i dagtilbud er reguleret i bistandslovens § 73 med  

 tilhørende bekendtgørelser om betaling for ophold i dagtilbud for børn.
 Disse bestemmelser fastlægger reglerne for beregning af betaling,  

 nedsættelse eller bortfald af betalingen (fripladser mv.). Spørgsmål om  

 forældrebetaling er derfor ikke medtaget her.
Den Sociale Ankestyrelse har desuden truffet afgørelse i en række sager om  

 betalingsspørgsmål.
Disse bidrager til fortolkning af  

 betalingsbekendtgørelsens bestemmelser.
 Ved manglende betaling for dagtilbud kan kommunen foretage modregning af  

 restancer i børnefamilieydelsen, jf. § 11, stk. 2, i Skatteministeriets lov  

 om en børnefamilieydelse.
Forældresamarbejde Formålsbestemmelsen i bistandslovens § 69, stk. 2, indebærer, at forældre  

 må medinddrages såvel i dagtilbuddets aktiviteter sammen med børnene som i de  

 formelle beslutningsprocesser, der vedrører rammerne for børnenes ophold i  

 dagtilbuddet.
Bistandslovens § 69 a og 69 c indeholder bestemmelser om  

 forældrebestyrelser i kommunale og selvejende dagtilbud.
Socialministeriet  

 har udsendt en vejledning af 9. november 1995 om »Forældrebestyrelser i  

 kommunale og selvejende daginstitutioner samt i kommunal dagpleje«.
 Ud over den formaliserede forældreindflydelse gennem forældrebestyrelser  

 er det vigtigt, at der samtidig sikres mulighed for en tæt og løbende  

 gensidig orientering forældre og dagtilbud imellem om det enkelte barns  

 forhold og trivsel.
 Endvidere kan der med henblik på en fælles orientering og drøftelse af  

 mere generelle spørgsmål vedr. dagtilbuddets arbejde fx afholdes  

 forældremøder, hvori også personalet deltager.
Det må i det enkelte dagtilbud fastlægges, hvordan forældrene indgår i  

 arbejdet.
Generelt kan peges på, at forældres deltagelse i såvel  

 dagtilbuddets almindelige aktiviteter, fx i forbindelse med aflevering og  

 afhentning af børnene, som i særlige arrangementer kan være hensigtsmæssig  

 med henblik på at give dem indblik i, hvordan dagtilbuddet fungerer.
Puljeordninger Reglerne om forældrebestyrelser gælder ikke for puljeordninger efter § 70.  

 Baggrunden herfor er, at puljeordninger i vidt omfang udspringer af  

 forældreinitiativ og styres af forældrene i puljeordningen.
 Kommunalbestyrelsen bør særligt i forbindelse med oprettelse af  

 puljeordninger, hvor forældre ikke er initiativtagere, være opmærksom på, at  

 aftalen med puljeordningen indeholder bestemmelser, der sikrer forældrene  

 indflydelse på puljeordningens virksomhed.
Tavshedspligt Socialministeriet har udsendt en vejledning af 14. november 1995 om  

 »Hjælp til børn og unge gennem dialog og samarbejde med  

 forældrene.« Vejledningen er udarbejdet i samarbejde mellem Socialministeriet,  

 Sundhedsministeriet og Undervisningsministeriet.
I vejledningen redegøres for  

 gældende regler om tavshedspligt, underretningspligt og de begrænsninger,  

 muligheder og pligter, der følger heraf.
Privat dagpasning Privat dagpasning er ordninger uden for de offentlige dagtilbud og indgår  

 således ikke i de dagtilbud, som kommunen stiller til rådighed.
De personer,  

 der varetager pasningen af børnene, er ikke ansat af kommunen.
10.1 Tilladelse til privat dagpasning Hvis der modtages mere end 2 børn under 14 år i privat dagpasning mod  

 betaling, skal kommunalbestyrelsen give tilladelse hertil, uanset at  

 kommunalbestyrelsen ikke medvirker ved placering af børnene.
Der kan ikke  

 gives tilladelse til at have mere end 5 børn i privat dagpasning.
Der kan dog  

 modtages op til 10 børn, såfremt den private dagpasning varetages af flere  

 personer, jf. § 63, stk. 1.
 Tilsvarende kan efter § 63, stk. 2, private daginstitutioner, der modtager  

 flere end 5 børn under 14 år mod betaling, og som drives af private uden  

 offentlige midler, kun oprettes og drives med tilladelse fra  

 kommunalbestyrelsen.
 Når der tales om privat dagpasning mod betaling, er det afgørende, at  

 personen, der varetager pasningen, modtager betaling for at passe børnene.  

 Det er uden betydning, hvem der betaler for barnet.
 Den private dagpasning afviger fra den kommunalt formidlede dagpleje ved,  

 at der ikke findes regler om optagelse, betaling og forældreindflydelse.
I den private dagpasning er det den private dagpasser eller den private  

 daginstitution, der bestemmer, hvilke børn der skal modtages.
Betalingen er  

 baseret på en aftale mellem den private dagpasser/daginstitution og  

 forældrene.
 Tilladelse til privat dagpasning gives ud fra de samme hensyn som ved  

 godkendelse af kommunalt formidlede dagplejere.
 Når forholdene i hjemmet af kommunalbestyrelsen er fundet i orden, gives  

 der tilladelse til at modtage børn i dagpasning ud fra en samlet afvejning af  

 hjemmets ressourcer, herunder antallet af egne børn, børnenes aldersfordeling  

 mv.
 Tilladelse til dagpasning gives skriftligt.
Tilladelse kan gives for enkelte bestemte børn, og i så tilfælde udstedes  

 en særskilt tilladelse for hvert barn.
Tilladelsen kan også gives for et  

 bestemt antal skiftende børn, hvor det i tilladelsen angives, hvilket antal  

 børn, der må modtages og i hvilken alder.
 Det angives i tilladelsen, hvilke lokaler denne gælder for.
 Der kan i tilladelsen fastsættes særlige begrænsninger, fx med hensyn til  

 dagpasningens varighed, antallet af børn mv.
Tilsyn med privat dagpasning Efter § 63, stk. 3, skal kommunalbestyrelsen føre tilsyn med forholdene i  

 den private dagpasning og i private daginstitutioner.
 Får kommunalbestyrelsen kendskab til, at forholdene i den private  

 dagpasning eller private daginstitutioner er uforsvarlige, kan  

 kommunalbestyrelsen inddrage en allerede udstedt tilladelse.
 Reglerne om tilsyn suppleres af regler i bistandslovens § 32, hvorefter  

 kommunalbestyrelsen har pligt til at føre tilsyn med de forhold, hvorunder  

 børn i kommunen lever.
 Selv om kommunalbestyrelsen ikke skal give tilladelse til privat  

 dagpasning mod betaling, hvor der kun modtages 1-2 børn, gælder  

 tilsynsforpligtelsen med udgangspunkt i § 32 også i disse tilfælde.
Finder kommunalbestyrelsen, at forholdene i et konkret hjem er  

 uforsvarlige, må kommunalbestyrelsen rådgive forældrene om ikke at benytte  

 det pågældende hjem til pasning af deres barn.
Hvis forældrene ikke følger et  

 sådant råd, og der er en risiko for at barnet lider overlast i det pågældende  

 hjem, må kommunalbestyrelsen overveje, om det er nødvendigt at iværksætte  

 foranstaltninger efter bistandslovens § 33.
Klageadgang Kommunalbestyrelsens afgørelse om tilbagekaldelse af en allerede udstedt  

 tilladelse samt afslag på at udstede en tilladelse til at modtage børn i  

 privat dagpasning kan indbringes for det sociale ankenævn (Den Sociale  

 Ankestyrelse), jf. bistandslovens § 15, stk. 1.
10.2 Tilskud til forældre med privat børnepasning Kommunalbestyrelsen har efter § 63 a mulighed for at beslutte at indføre  

 en ordning, hvorefter forældre med børn i alderen 24 uger til og med 2 år kan  

 ydes et ensartet tilskud til delvis dækning af udgifter til privat pasning af  

 deres barn.
Denne ordning er beregnet på at løse et midlertidigt pasningsproblem for  

 forældre, indtil barnet tilbydes et offentligt dagtilbud.
Tilskuddet falder  

 bort, så snart der kan anvises en plads i et offentligt dagtilbud.
Tilskuddet  

 til de enkelte forældre kan under alle omstændigheder højst ydes i en periode  

 på 12 måneder.
Kommunalbestyrelsen fastsætter størrelsen af tilskuddet, som højst må  

 udgøre halvdelen af den samlede udgift til pasningen og ikke kan overstige  

 20.000 kr. årligt for et fuldtidstilbud.
Tilskuddet nedsættes ved et  

 deltidstilbud i forhold til den aftalte pasningstid.
Forældrene skal dokumentere, at barnet har et pasningsbehov, som opfyldes  

 ved, at barnet passes mod betaling.
Kommunalbestyrelsen fastsætter selv  

 kravene til denne dokumentation.
Kommunen skal godkende aftalen mellem  

 forældrene og den person, der passer barnet.
Denne godkendelse skal sikre, at  

 der ikke er tale om en proformaaftale, både for så vidt angår pasningsbehovet  

 og den økonomiske del af aftalen.
Kommunen skal således sikre, at der er tale  

 om et pasningsbehov, som den selv ville opfylde, hvis der var pladser nok.
 Tilskuddet, der ydes efter ansøgning, anvendes til privat pasning fx ung  

 pige (m/k) i huset, privat dagpasning, en privat daginstitution eller  

 lignende, men kan ikke anvendes til forældrenes egen pasning af deres barn.
 Tilskuddet udbetales til forældrene og er skattefrit for dem, mens den,  

 der passer barnet, er forpligtet til at opgive betalingen til skattevæsenet.
Det er frivilligt for kommunerne, om de vil yde tilskud til forældre med  

 privat børnepasning.
Hvis kommunen imidlertid vælger dette, vil alle  

 forældre, som opfylder de i loven fastsatte betingelser, være omfattet af  

 ordningen.
 Denne ordning udløber den 31. december 1997, hvorefter der ikke længere  

 kan udbetales tilskud, selv om tilskuddet er bevilget inden denne dato.
Forsøgsbestemmelse Forsøgsbestemmelsen i bistandslovens § 138 b giver mulighed for, at  

 socialministeren efter indstilling fra kommunalbestyrelsen eller amtsrådet  

 kan tillade, at der for en forsøgsperiode oprettes andre socialpædagogiske  

 tilbud for børn og andre institutionsformer for børn end dem, der er nævnt i  

 bistandslovens afsnit VI og VII.
På tilsvarende måde kan der gives tilladelse  

 til andre forsøgsordninger, der sigter mod at nedbringe ventelister til  

 dagtilbud til børn.
 Det følger heraf, at der kan ske fravigelse fra de bestemmelser, der kan  

 være en hindring for at etablere et ønsket dagtilbud.
 Ansøgning om tilladelse til forsøg efter bistandslovens § 138 b sendes  

 efter indstilling af kommunalbestyrelsen til Socialministeriet.
 Der henvises til Socialministeriets vejledning af 29. juni 1983 om adgang  

 til at etablere forsøg efter bistandslovens § 138 b.
 Endvidere henvises til Socialministeriets orientering af 22. december 1995  

 til samtlige kommuner om ny pulje for 1996 og 1997 til forsøgsordning i nogle  

 kommuner med tilbud til forældre om frit valg af dagpasningsordning.
Klagemuligheder Kommunalbestyrelsens afgørelse om optagelse i dagtilbud kan ikke  

 indbringes for anden administrativ myndighed, jf. § 72. Afgørelsen vil dog  

 være omfattet af det almindelige tilsyn, der udøves af de for hvert amt  

 nedsatte tilsynsråd, jf. §§ 47 og 61 i lov nr. 615 af 18. juli 1995 om  

 kommunernes styrelse.
 Ved uenighed mellem kommunalbestyrelsen og amtsrådet vedr. ophold i en §  

 95 a - institution, kan kommunalbestyrelsen indbringe amtsrådets afgørelse  

 for Den Sociale Ankestyrelse, jf. bistandslovens § 15 a.
 Der kan ikke klages til anden administrativ myndighed over kommunens  

 serviceniveau og tilrettelæggelsen af strukturen på dagtilbudsområdet.
 Om klageadgang vedrørende betaling henvises til Socialministeriets  

 gældende bekendtgørelse om betaling for ophold i dagtilbud for børn.
 Hvad angår tilsyn med kommunernes virksomhed på det sociale område  

 henvises til Socialministeriets vejledning nr. 155 af 9. september 1991 om  

 tilsyn på det sociale område.
 I øvrigt henvises til Den Sociale Ankestyrelses generelle vejledning af 1.  

 juli 1993 om klageregler på det sociale område.
Finansiering En kommunes udgifter til dagtilbud til børn og unge efter § 69 afholdes  

 endeligt af kommunen, jf. § 133, stk. 1.
 Endvidere afholder kommunen endeligt den offentlige andel af udgifterne  

 til private pasningsordninger efter § 70.
 For dagtilbud til børn med fysiske og/eller psykiske handicap efter § 95 a  

 er der delt finansiering, således at kommunen og amtskommunen hver afholder  

 50 pct. af udgifterne, jf. § 135, stk. 3.
Kommunen kan hjemtage statsrefusion af udgifter til dagtilbud i det  

 omfang, udgifterne relaterer sig til personer (flygtninge), der har  

 opholdstilladelse som nævnt i § 134 a.
De nærmere regler fremgår af  

 Socialministeriets informationsbrev af 16. juni 1992 og af Socialministeriets  

 bekendtgørelse nr. 927 af 2. december 1993 om kommunernes regnskabsaflæggelse  

 og statsrefusion m.v. på visse dele af det sociale område.
Der er ingen mulighed for at få statsrefusion vedr. udgifter til  

 flygtningebørns ophold i skolefritidsordninger, jf.
Socialministeriets brev  

 af 11. januar 1996 til samtlige kommuner og kommunale revisorer.
Henvisning til andre myndigheders  

 bestemmelser Inden for andre lovgivningsområder er fastsat forskellige generelle  

 regler, som har betydning for dagtilbudsområdet.
14.1 Bygningsforhold Byggelovgivningens krav findes bl.a. i Bygge- og Boligstyrelsens  

 Bygningsreglement 1995, som trådte i kraft den 1. april 1995.
14.2 Arbejdsmiljøforhold Følgende love, bekendtgørelser, At-anvisninger og At-meddelelser gælder  

 navnlig for dagtilbudsområdet:
 Love og bekendtgørelser:
Lovbekendtgørelse nr. 184 af 22. marts 1995, lov om arbejdsmiljø, Bekendtgørelse nr. 867 af 13. oktober 1994 om arbejdets udførelse, Bekendtgørelse nr. 801 af 4. oktober 1993 om støj på arbejdspladsen, Bekendtgørelse nr. 1163 af 16. december 1992 om faste arbejdssteders  

 indretning, Bekendtgørelse nr. 1164 af 16. december 1992 om manuel håndtering, Bekendtgørelse nr. 290 af 5. maj 1993 om skiftende arbejdssteders  

 indretning, Bekendtgørelse nr. 1109 af 15. december 1992 om anvendelse af tekniske  

 hjælpemidler, ændret ved bekendtgørelse nr. 670 af 7. august 1995, Bekendtgørelse nr. 469 af 6. oktober 1983 om sikkerhedsuddannelse mv., Bekendtgørelse nr. 1181 af 18. december 1992 om virksomhedernes  

 sikkerheds- og sundhedsarbejde, Bekendtgørelse nr. 322 af 22. juni 1977 om begrænsninger i anvendelsen af  

 lov om arbejdsmiljø på arbejde, som udføres i den ansattes hjem, Bekendtgørelse nr. 540 af 2. september 1982 om stoffer og materialer.
 At-anvisninger:
At-anvisning nr. 1.1.0.1 af december 1991 om akustik i arbejdsrum, At-anvisning nr. 4.0.0.1 af august 1994 om vurdering af sikkerheds- og  

 sundhedsforholdene på arbejdspladsen (arbejdsvurdering), At-anvisning nr. 4.0.1.1 af marts 1994 om arbejde ved skærmterminaler, At-anvisning nr. 4.9.1.1 af juni 1988 om AIDS og forebyggelse af  

 HIV-infektion, At-meddelelser:
At-M nr. 1.00.1 af juni 1994 om regler for arbejdsstedets indretning, At-M nr. 1.01.1 af juni 1994 om faste arbejdssteders indretning, At-M nr. 1.01.7 af september 1995 om temperaturer på faste arbejdssteder, At-M nr. 1.01.8 af september 1995 om ventilation på faste arbejdssteder, At-M nr. 1.01.9 af november 1995 om indeklima, At-M nr. 1.01.6 af november 1995 om kunstig belysning, At-M nr. 1.01.11 af november 1995 om velfærdsforanstaltninger, At-M nr. 4.05.2 af oktober 1994 om vurdering af løft, At-M nr. 4.06.1 af september 1995 om støj på arbejdspladsen, At-M nr. 4.08.4 af oktober 1987 om voldsrisiko i forbindelse med arbejdets  

 udførelse, At-M nr.6.01.2 af juni 1994 om pligter og ansvar efter arbejdsmiljøloven, At-M nr.6.03.1 af april 1991 om § 9-uddannelse.
Den kommunale dagplejer, der arbejder i eget hjem, er omfattet af  

 Arbejdsministeriets bekendtgørelse nr. 322 af 22. juni 1977 om begrænsninger  

 i anvendelsen af lov om arbejdsmiljø på arbejde, som udføres i den ansattes  

 hjem.
Derimod er andre dagplejere, arbejdende i samme hjem, i fuldt omfang  

 omfattet af arbejdsmiljølovens bestemmelser.
 Arbejdsmiljøloven finder anvendelse i de tilfælde, hvor dagplejen  

 henlægges til børnenes hjemlige omgivelser.
14.3 Sundhedsmæssige forhold Sundhedsministeriets bekendtgørelse nr. 514 af 16. juni 1992 om  

 embedslægeinstitutionernes opgaver i forhold til dag- og døgninstitutioner  

 m.v.
 Sundhedsministeriets lov nr. 436 af 14. juni 1995 om røgfri miljøer i  

 offentlige lokaler, transportmidler og lignende.
 Sundhedsministeriets lov nr. 438 af 14. juni 1995 om forebyggende  

 sundhedsordninger for børn og unge.
 Sundhedsministeriets bekendtgørelse nr. 928 af 5. december 1995 om  

 forebyggende sundhedsordninger for børn og unge.
 Sundhedsstyrelsens retningslinier om forebyggende sundhedsordninger for  

 børn og unge, 1995.
 Indenrigsministeriets bekendtgørelse nr. 100 af 7. marts 1983 om  

 forholdsregler mod smitsomme sygdomme i skoler og daginstitutioner for børn  

 og unge.
 Sundhedsstyrelsens retningslinier af 21. marts 1983 om forholdsregler mod  

 smitsomme sygdomme i skoler og daginstitutioner for børn og unge.
 Sundhedsstyrelsens vejledning om hygiejne i daginstitutioner, 1987.
 Sundhedsstyrelsens vejledning om smitsom diarre, 1990.
 Sundhedsstyrelsens vejledning fra november 1994 om »Pludselig uventet  

 spædbarnsdød - antallet kan reduceres yderligere«.
 Sundhedsstyrelsens vejledning om smitsomme sygdomme hos børn, 1996.
14.4 Køkkenforhold Sundhedsministeriets bekendtgørelse nr. 1053 af 18. december 1995 om  

 levnedsmiddelhygiejne og egenkontrol m.v.
14.5 Brandværnsmæssige forhold Efter Justitsministeriets bekendtgørelse nr. 196 af 21. marts 1990 om  

 brandværnsforanstaltninger i bl.a. daginstitutioner har Statens  

 Brandinspektion - nu Beredskabsstyrelsen - udsendt driftsmæssige forskrifter  

 for daginstitutioner med mere end 25 sovepladser eller med opholdsrum for  

 tilsammen mere end 150 personer.
Kommunalbestyrelsen (den stedlige  

 brandmyndighed) kontrollerer, at forskrifterne overholdes.
14.6 Sikringsrum Ifølge Indenrigsministeriets lov nr. 1055 af 23. december 1992 om  

 beskyttelsesrum, som ændret ved lov nr. 1095 af 21. december 1994, kan  

 kommunalbestyrelsen påbyde, at der i nye bygninger med visse undtagelser skal  

 opføres sikringsrum.
Bygningsmyndighederne er tilsynsmyndighed.
14.7 Befordring af børn Trafikministeriets bekendtgørelse nr. 109 af 17. februar 1995 om brug af  

 sikkerhedsseler m.v.
Oversigt over ændringslove og andre  

 relevante retningslinjer 15.1 Relevante ændringer af bistandsloven i perioden siden  

 dagtilbudscirkulæret fra oktober 1990 15.2 Øvrige gældende retningslinier For så vidt angår gældende retningslinjer af betydning for  

 dagtilbudsområdet, kan der særligt fremhæves følgende:
15.3 Ikrafttræden Dette cirkulære træder i kraft den 1. august 1996.
 Samtidig ophæves Socialministeriets cirkulære nr. 203 af 26. oktober 1990  

 om dagtilbud for børn og unge efter bistandsloven.
Socialministeriet, den 28. juni 1996 Karen Jespersen / Anders Lynge Madsen Eksempel på driftsoverenskomst for selvejende daginstitutioner  

 Overenskomst mellem kommunalbestyrelsen i Kommune og bestyrelsenfor  

 beliggende om institutionens drift som daginstitution for børn og unge(1).  

 Der er for institutionen oprettet vedtægt, der den er godkendt af  

 kommunalbestyrelsen i Kommune, som grundlag for denne overenskomst.
 I henhold til §§ 69 og 69 a og §§ 71-73 i lov om social bistand indgås  

 følgende overenskomst:
 § 1.  Antallet af pladser i institutionen fastsættes  

 til , der kun kan ændres efter aftale, jf. § 16. Samtlige pladser er til  

 rådighed for kommunalbestyrelsen.
 § 2.  Bestemmelse om optagelse i institutionen træffes  

 af kommunalbestyrelsen efter aftale med institutionens ledelse.
 § 3.  Institutionens leder varetager under ansvar over  

 for institutionsbestyrelsen og forældrebestyrelsen (når den to-strengede  

 bestyrelsesmodel anvendes) den daglige pædagogiske og administrative ledelse  

 af institutionen.
 § 4.  Institutionen holder åbent på følgende ugedage:
Stk. 2.  Kommunalbestyrelsen fastsætter rammerne for den  

 daglige åbningstid.
Meddelelse om ændringer i åbningstiden skal gives med  

  måneders varsel.
§ 5.  Der sikres røgfri miljøer i institutionen på  

 tilsvarende måde som for kommunale institutioner, jf.
Sundhedsministeriets  

 lov nr. 436 af 14. juni 1995 om røgfri miljøer i offentlige lokaler,  

 transportmidler og lignende.
 § 6.  Antallet af stillinger ved institutionen og  

 disse stillingers art fastsættes på institutionens af kommunalbestyrelsen  

 godkendte årsbudget.
 Stk. 2.  Avancementsstillinger kan alene oprettes efter  

 (det pågældende kommunale forhandlingsorgans) godkendelse.
 § 7.  Institutionens bestyrelse ansætter og afskediger  

 personale inden for de rammer, der er fastsat i det af kommunalbestyrelsen  

 godkendte budget, jf. §§ 7 og 9.
Stk. 2.  Ansættelse og afskedigelse af institutionens  

 leder sker under forbehold af kommunalbestyrelsens godkendelse.
Institutionen  

 må ved opslag af stillingen tage forbehold herom.
 Stk. 3.  Samme fremgangsmåde følges ved følgende  

 stillinger:
 § 8.  Løn og andre ansættelsesvilkår for  

 institutionens personale fastsættes i henhold til de af (det pågældende  

 kommunale forhandlingsorgan) efter forhandling med de for institutionens  

 personale forhandlingsberettigede personaleorganisationer fastsatte  

 bestemmelser (2).
 § 9.  Beregning og udbetaling af lønninger sker ved  

 institutionens/kommunalbestyrelsens foranstaltning.
 § 10.  Kommunalbestyrelsen afholder institutionens  

 udgifter til driften som daginstitution for børn og unge på grundlag af det  

 af kommunalbestyrelsen godkendte årsbudget og i henhold til retningslinjer  

 fastsat af kommunalbestyrelsen.
 Stk. 2.  Forslag til budget udarbejdes af  

 institutionen/af kommunalbestyrelsen med institutionens bistand og indsendes  

 til kommunalbestyrelsen inden en af denne fastsat frist.
Stk. 3.  Institutionen forpligter sig til nøje at  

 overholde det af kommunalbestyrelsen godkendte budget samt til at indhente  

 fornøden tillægsbevilling til dækning af uforudsete udgifter, før disse  

 afholdes.
Institutionen foretager en løbende budgetkontrol efter regler, der  

 er fastsat af kommunalbestyrelsen.
§ 11.  Institutionens bogholderi og regnskabsførelse  

 varetages af institutionen/kommunalbestyrelsen.
Når institutionen selv  

 varetager de nævnte opgaver, indsendes regnskabet til kommunalbestyrelsen  

 inden en af denne fastsat frist.
 Stk. 2.  Regnskabet revideres af en af  

 kommunalbestyrelsen godkendt revisor.
 § 12.  Til imødegåelse af institutionens daglige  

 udgifter udbetaler kommunalbestyrelsen efter særlig aftale forskud.
 Stk. 2.  Betaling af ejendomsudgifter eller udgifter til  

 husleje sker ved institutionens/kommunalbestyrelsens foranstaltning.
 § 13.  Den endelige fastsættelse af  

 kommunalbestyrelsens betaling af udgifter til institutionens drift sker på  

 grundlag af institutionens årsregnskab, der skal omfatte både driftsregnskab  

 og status, og aflægges i overensstemmelse med budgettets kontoplan.
§ 14.  De udgifter, som kommunalbestyrelsen måtte  

 udrede til institutionens om- eller tilbygning og til ekstraordinær  

 vedligeholdelse og til ekstraordinær anskaffelse af inventar, betragtes som  

 lån og skal sikres ved pant i institutionens ejendom.
Pantsikrede lån  

 afskrives over en årrække, jf.
Socialministeriets vejledning af 18. december  

 1985 til kommuner og amtskommuner om visse vedtægts- og overenskomstforhold  

 for selvejende institutioner.
 Stk. 2.  For institutioner i lejede lokaler kan de i  

 stk. 1 nævnte lån til ekstraordinær anskaffelse af inventar sikres ved  

 gældsbrev.
 Stk. 3.  Inventar, der er finansieret som anført i stk.  

 1 og 2 eller over et af kommunalbestyrelsen godkendt budget, må ikke fjernes  

 fra institutionen uden kommunalbestyrelsens godkendelse.
 § 15.  Institutionen må ikke uden kommunalbestyrelsens  

 forudgående samtykke afhænde, pantsætte eller udleje institutionens faste  

 ejendom(me) eller benytte ejendommen(e) til andet formål end til  (vedtægtens  

 formål).
 Stk. 2.  Institutionen kan ikke uden  

 kommunalbestyrelsens forudgående samtykke træffe beslutning om optagelse  

 eller overtagelse af lån - ej heller ved mellemregning med andre  

 institutioner - eller ændringer i lånevilkår eller forpligte sig ved kaution  

 eller anden økonomisk garanti eller foretage ændring af vilkår for eventuelle  

 eksisterende garantiforpligtelser eller lignende.
 Stk. 3.  Foretagender, der skal finansieres ved  

 optagelse af lån, må ikke påbegyndes, forinden institutionen har opnået  

 kommunalbestyrelsens samtykke til finansiering ved lån.
 § 16.  Overenskomsten kan af begge parter opsiges med  

 måneders varsel til den første i en måned.
 § 17.  Aftaler indgået mellem kommunalbestyrelsen og  

 institutionens bestyrelse vedrørende nærmere enkeltheder om  

 institutionsdriften, herunder fastsættelse af de under § 1 nævnte  

 bestemmelser om antallet og alderssammensætningen af indskrevne børn, kan  

 indeholdes i protokollerede tillæg til overenskomsten.
 Stk. 2.  Overenskomstparterne kan anmode om  

 genforhandling af de i sådanne tillæg fastsatte bestemmelser.
(for institutionen) (for kommunalbestyrelsen) Bilag 2 Eksempel på aftale mellem en puljeordning og en kommune Aftale mellem  

 kommunalbestyrelsen i Kommune og bestyrelsen for /forældrekredsen  

 /virksomheden /om drift af puljeordningen som dagtilbud for børn.
Kommunen  

 har den (dato) modtaget vedtægter for puljeordningen, der bl.a. indeholder  

 bestemmelser om (formål, forældreindflydelse, møder m.m.) I henhold til § 70 i bistandsloven indgås følgende aftale:
 § 1.  Bestyrelsen for /forældrekredsen /virksomheden  

  er modtager af det offentlige tilskud efter bistandslovens § 70 og står  

 dermed som ansvarlig for dette.
 § 2.  Puljeordningen drives fra lokaler i (adresse) og  

 omfatter maksi-malt (antal) børn i alderen . Ændringer i lokaleforhold og  

 børnetal/aldersgrænser kommunalbestyrelsens forudgående godkendelse.
§ 3.  Fra Kommune modtager puljeordningen et beløb på  

 kr.  pr. år pr. barn i driftstilskud (på baggrund af et driftsbudget).  

 Tilskuddet udgør for børn i alderen (fx 0-2 år/3-6 år/el. anden  

 aldersopdeling) kr. pr. år pr. barn.
Tilskuddets størrelse kan efter aftale  

 ændres med måneders varsel.
Tilskuddet udbetales den (dato, fx 10.) i månederne (fx hvert kvartal).  

 Tilskuddet udbetales forud på baggrund af det antal børn, der er indskrevet  

 den 1. i udbetalingsmåneden.
Inden udbetalingen finder sted, reguleres  

 udbetalingen i forhold til det faktiske børnetal og det udbetalte tilskud i  

 foregående kvartal.
 § 4.  Puljeordningen fastsætter ordningens åbningstid,  

 der dog mindst skal være timer om ugen.
 Puljeordningens leder varetager under ansvar for puljeordningen den  

 pædagogiske ledelse og den daglige ledelse og drift af puljeordningen.
 Puljeordningen ansætter og afskediger personale inden for de rammer, der  

 er fastsat i budgettet. Ændringer i puljeordningens åbningstid og  

 personalesammensætning skal meddeles til kommunalbestyrelsen.
§ 5.  Bestemmelse om optagelse af børn til  

 puljeordningen træffes af kommunen gennem den centrale pladsanvisning/træffes  

 af puljeordningen efter nærmere aftale/træffes af begge parter i fællesskab  

 efter nærmere aftale. (Træffer puljeordningen bestemmelse om optagelse af  

 børn, skal den underrette kommunalbestyrelsen om, hvilke børn der er optaget  

 i ordningen.
Puljeordningen fører desuden venteliste over børn, der ønskes  

 optaget i puljeordningen.) (Virksomheden indstiller børn af »s medarbejdere til  

 kommunalbestyrelsen, der gennem den centrale pladsanvisning varetager  

 anvisningen til alle pladserne i puljeordningen.
Optagelse i puljeordningen af børn fra anden kommune er betinget af, at  

 kommunen har opnået aftale om refusion fra barnets bopælskommune (bortset fra  

 aftaler om puljeordninger med tilskud efter bistandslovens § 70 a).) Puljeordningen er åben for børn, der kræver en særlig indsats.
For disse  

 børn forhøjes kommunens tilskud efter konkret aftale/forhøjes tilskuddet med  

 .
§ 6.  Puljeordningen fastsætter selv  

 forældrebetalingens størrelse.
Forældrebetalingen kan dog højst udgøre 30  

 pct. af udgifterne ved ophold i puljeordningen, bortset fra ejendomsudgifter  

 (jf.
Socialministeriets betalingsbekendtgørelser). Reglerne om nedsættelse  

 eller bortfald af forældrebetalingen samt om søskenderabat efter  

 Socialministeriets bekendtgørelser gælder også for puljeordningen.
Det  

 påhviler lederen af puljeordningen at gøre forældrene bekendt med reglerne om  

 nedsættelse eller bortfald af betalingen.
§ 7.   Kommune fører tilsyn med puljeordningen.  

 Herunder sikres det, at puljeordningen er opmærksom på, at der skal sikres  

 røgfri miljøer i puljeordningen på tilsvarende måde som for kommunale  

 daginstitutioner, jf.
Sundhedsministeriets lov nr. 436 af 14. juni 1995 om  

 røgfri miljøer i offentlige lokaler m.v.
§ 8.  Forældrebetalingen opkræves af  

 puljeordningen/kommunen.
Beregning og udbetaling af lønninger foretages af  

 puljeordningen / sker ved kommunalbestyrelsens foranstaltning.
 Ved eventuel oparbejdelse af underskud (fx ved manglende forældrebetaling,  

 større uforudsete vikarudgifter eller lignende) er puljeordningen forpligtet  

 til snarest at underrette kommunalbestyrelsen herom.
 I tilfælde af personalets længerevarende sygdom/barsel modtager  

 puljeordningen kompensation/ (evt. henvisning til særlig aftale om  

 kompensation eller anden aftale).
Puljeordningens bogholderi og regnskabsførelse varetages af  

 puljeordningen/kommunalbestyrelsen.
Inden den (dato) indsendes revideret  

 regnskab til kommunen for foregående kalenderår.
 Revisionsopgaven varetages af .
 § 9.  Puljeordningen er ansvarlig for opfyldelse af de  

 krav, som måtte følge af anden lovgivning, og puljeordningen hæfter selv for  

 de aftaler m.v., den har indgået.
 §10. Ved puljeordningens ophør skal en eventuel formue anvendes til et  

 lignende socialt formål, som skal godkendes af kommunalbestyrelsen.
 Puljeordningen kan ikke uden kommunalbestyrelsens godkendelse optage lån  

 til finansiering af forhold vedrørende puljeordningen.
 § 11.  Denne aftale kan opsiges af begge parter med  

 (mindst 3/ ) måneders varsel.
