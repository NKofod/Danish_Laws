Bekendtgørelse om ændring af bekendtgørelse om håndtering af affald i form af motordrevne køretøjer og affaldsfraktioner herfra1) (Informationspligt om design, nyttiggørelse og genanvendelse m.v.) § 1 I bekendtgørelse nr. 1708 af 20. december 2006 om håndtering af affald i form af motordrevne køretøjer og affaldsfraktioner herfra (Bilskrotbekendtgørelsen), som ændret ved bekendtgørelse nr. 1228 af 11. december 2008, bekendtgørelse nr. 1538 af 15. december 2009, bekendtgørelse nr. 378 af 6. april 2010 og bekendtgørelse nr. 663 af 14. juni 2010, foretages følgende ændringer:
 1. Indledningen affattes således:
»I medfør af § 7, stk. 1, nr. 1 og 2, § 9 q, stk. 3-6, § 9 r, § 9 s, § 9 z, stk. 1-3 og 5, § 9 æ, § 9 ø, § 44, stk. 1 og 2, § 45, stk. 2, § 45 a, § 67, § 73, § 80, stk. 1 og 2, § 92 og § 110, stk. 3 og 4, i lov om miljøbeskyttelse, jf. lovbekendtgørelse nr. 879 af 26. juni 2010, § 7, stk. 2, i lov nr. 372 af 2. juni 1999 om miljøbidrag og godtgørelse i forbindelse med ophugning og skrotning af biler, som ændret ved lov nr. 385 af 6. juni 2002, § 1, stk. 2, i forvaltningsloven, jf. lov nr. 1365 af 7. december 2007, § 1, stk. 3, i lov nr. 572 af 19. december 1985 om offentlighed i forvaltningen (Offentlighedsloven), som ændret ved lov nr. 552 af 24. juni 2005, samt efter forhandling med justitsministeren, fastsættes:« 2. I § 19 indsættes efter stk. 1 som nye stykker:
 »Stk. 2. Producenter og importører skal ved markedsføring af nye person- og varebiler stille oplysninger til rådighed for forhandlere og potentielle købere om:
 1) Designet af person- og varebiler og disses komponenter med henblik på deres egnethed til nyttiggørelse og genanvendelse.
 2) Miljømæssigt forsvarlig behandling af de udrangerede person- og varebiler, især bortskaffelse af alle væsker og demontering.
 3) Udvikling og optimering af måder, hvorpå man kan genbruge, genanvende og nyttiggøre udrangerede person- og varebiler og deres komponenter.
 4) Fremskridt, der er opnået med hensyn til nyttiggørelse og genanvendelse, så mængden af affald, der skal bortskaffes, mindskes, og nyttiggørelses- og genanvendelsesraten øges.
Stk. 3. Forhandlere skal ved markedsføring af nye person- og varebiler over for potentielle købere give de oplysninger, som fremgår af stk. 2.« 3. I § 19, stk. 3, der bliver stk. 5, ændres to steder »stk. 2« til »stk. 4«.
§ 2 Bekendtgørelsen træder i kraft den 5. september 2010.
Miljøministeriet, den 2. september 2010 Karen Ellemann / Claus Torp 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2000/53/EF af 18. september 2000 om udrangerede køretøjer, EF-Tidende 2000, nr.
L 269, side 34.
