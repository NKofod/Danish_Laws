Betænkning afgivet af Retsudvalget den 2. juni 2005 Betænkning over Forslag til folketingsbeslutning om forbud mod  

 slagtning og aflivning af dyr uden forudgående bedøvelse [af  

 Christian H.
Hansen (DF) m.fl.] 1. Udvalgsarbejdet Beslutningsforslaget blev fremsat den 10. marts 2005 og var til  

 1. behandling den 19. maj 2005. Beslutningsforslaget blev efter 1. behandling  

 henvist til behandling i Retsudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Det Mosaiske Troessamfund.
Deputationer Endvidere har Det Mosaiske Troessamfund mundtligt over for  

 udvalget redegjort for deres holdning til lovforslaget.
2. Indstillinger og politiske bemærkninger Et  

  

 flertal  

  

 i udvalget  

 (V, S og RV) indstiller beslutningsforslaget til  

  

 forkastelse  

  

 ved 3. behandling.
 Et  

  

 mindretal  

  

 (DF og  

 EL) indstiller beslutningsforslaget til  

  

 vedtagelse  

 uændret.
 Dansk Folkeparti bemærker:
Det Dyreetiske Råd blev  

 etableret i 1992 i henhold til dyreværnsloven af 6. juni 1991. Rådets opgave  

 er  

 ud fra en etisk vurdering at følge udviklingen inden for dyreværn.
Rådet kan  

 enten på eget initiativ eller på justitsministerens begæring afgive  

 udtalelser  

 om dyreværn.
Rådet udtaler sig typisk om overordnede emner og går ikke ind i  

 enkeltsager.
 I efteråret 2003 stillede  

 Dansk Folkeparti gennem Retsudvalget en række udvalgsspørgsmål om rituelle  

 slagtninger og om, hvorvidt Det Dyreetiske Råd havde ændret opfattelse siden  

 rådets  

 sidste udtalelse fra 1997. På baggrund af udvalgsspørgsmålene bad  

 justitsministeren rådet om en ny udtalelse.
 Den 16. marts 2005 kom rådet  

 med en ny udtalelse, hvoraf det fremgår, at rådet ønsker et forbud mod  

 rituelle  

 slagtninger uden forudgående bedøvelse.
Af den udsendte  

 pressemeddelelse fra samme dag fremgår det: »Af udtalelsen fremgår bl.a., at  

 Det Dyreetiske Råd i enighed er nået frem til, at det ikke længere kan anses  

 for etisk forsvarligt, at der i forbindelse med slagtning af kvæg og mindre  

 drøvtyggere som får og lam foretages halssnit, uden at dyret er bedøvet.
Der  

 bør således efter rådets opfattelse fremover gælde et krav om, at dyret altid  

 skal bedøves med boltpistol eller på anden velegnet måde, inden halssnittet  

 foretages.« Udtalelsen er klar og ikke  

 til at tage fejl af.
En så klar udtalelse ville normalt blive fulgt til punkt  

 og prikke af regeringen.
Men ikke i dette tilfælde.
Justitsminister Lene  

 Espersen har under 1. behandlingen af forslaget om slagtningerne fra 1997 og  

 indtil lukningen sidste år sagt, at de: »  er foregået på den mest skånsomme  

 måde, når der ses bort fra den manglende forudgående bedøvelse.« At slagtningerne er  

 foregået uden forudgående bedøvelse er jo netop, hvad Det Dyreetiske Råd  

 fraråder, at man fortsætter med ,og pointen med beslutningsforslaget.
Det er skuffende at måtte  

 konstatere, at partier, der tidligere har støttet forbud om slagtninger uden  

 forudgående bedøvelse, nu indtager en helt anden holdning.
Specielt fordi  

 udtalelsen fra Det Dyreetiske Råd er så klar.
 Det er næppe set før, at  

 regeringen tilsidesætter en så klar udtalelse fra et råd, man selv har  

 nedsat,  

 og som består af de fremmeste eksperter på området.
 Et  

  

 andet mindretal  

  

 (KF)  

 vil redegøre for sin stilling til beslutningsforslaget ved 2. (sidste)  

 behandling.
Den konservative folketingsgruppe kan ikke støtte forslaget.
Der  

 er dog enkelte i gruppen, der hælder mod en divergerende opfattelse, jf.  

 ordførertalen under 1. behandlingen.
 Et  

  

 tredje mindretal  

  

 (SF) vil redegøre for sin stilling til beslutningsforslaget ved 2. (sidste)  

 behandling.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 11 Bilagsnr.
