 I medfør af § 1 i lov nr. 109 af 28. marts 1984 om anvendelsen af visse af  

 De europæiske Fællesskabers retsakter om ind- og udførsel af varer  

 fastsættes:
 § 1.  Når tilladelse til ind- eller udførsel af varer  

 kræves efter Det europæiske økonomiske Fællesskabs forordninger eller Det  

 europæiske Kul- og Stålfællesskabs beslutninger, kan ind- eller udførslen kun  

 finde sted, når tilladelse forelægges for Toldvæsenet.
Stk. 2.  Varepartiets mængde og/ eller værdi skal  

 afskrives på tilladelsen.
Afskrivningen kontrolleres og afstemples af  

 Toldvæsenet.
 § 2.  De i § 1 nævnte tilladelser udstedes efter  

 ansøgning af Industriministeriets Licenskontor.
 Stk. 2.  Ansøgningerne skal indeholde de oplysninger,  

 som Industriministeriets Licenskontor skønner nødvendige for at der kan  

 træffes afgørelse om meddelelse af tilladelse.
 § 3.  Industriministeriets Licenskontor fastsætter de  

 bestemmelser, efter hvilke de af § 1 omfattede varer undtagelsesvis kan  

 indføres eller udføres uden fremlæggelse af tilladelse.
 Stk. 2.  Udstedte tilladelser kan kun overdrages med  

 licenskontorets tilladelse.
 § 4.  Industriministeriets Licenskontor offentliggør i  

 Meddelelser fra Industriministeriets Licenskontor henvisninger til de af § 1  

 omfattede retsakter, som indeholder de maksimale beløbs- eller mængdemæssige  

 rammer, inden for hvilke der i en given periode kan udstedes tilladelse til  

 ind- eller udførsel.
 § 5.  Medmindre andet er bestemt i de af § 1 omfattede  

 retsakter, fordeler Industriministeriets Licenskontor ind- og  

 udførselsmulighederne mellem ansøgerne, og der tages ved fordelingen hensyn  

 til den i en foregående periode gennemførte ind- og udførsel.
 § 6.  Afgørelser truffet af Industriministeriets  

 Licenskontor i henhold til loven eller denne bekendtgørelse kan af ansøgeren  

 inden 4 uger påklages til industriministeren.
 § 7.  Efter lovens § 2 gælder følgende  

 straffebestemmelser:
 »Den, der til brug for afgørelser i henhold til de retsakter, der er  

 nævnt i § 1, eller i henhold til forskrifter, der er udstedt efter loven,  

 giver urigtige eller vildledende oplysninger eller fortier oplysninger af  

 betydning for sagens afgørelse, straffes med bøde, medmindre højere straf er  

 forskyldt efter borgerlig straffelovs §§ 161-63. Det samme gælder den, der  

 handler i strid med vilkår, der er fastsat i en sådan afgørelse, eller som  

 forsøger herpå.
Stk. 2.  Den, der i øvrigt undlader at give oplysninger,  

 der er afkrævet ham i henhold til de retsakter, der er nævnt i § 1, eller i  

 henhold til forskrifter, der er udstedt efter loven, straffes med bøde.
Det  

 samme gælder den, som afgiver urigtige eller vildledende oplysninger om  

 sådanne forhold, medmindre højere straf er forskyldt efter borgerlig  

 straffelovs §§ 161-63.
 Stk. 3.  Den, der udfører eller indfører varer i strid  

 med et udførsels- eller indførselsforbud, der er indeholdt i eller udstedt i  

 medfør af de retsakter, der er nævnt i § 1, uden at være i besiddelse af en  

 tilladelse, som kræves i henhold til disse retsakter, straffes med bøde.
 Stk. 4.  I forskrifter, der udstedes efter loven, kan  

 der fastsættes straf af bøde for overtrædelse af bestemmelser i forskrifterne  

 eller forsøg herpå.
 Stk. 5.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
Stk. 6.  I sager efter stk. 1-5 kan retsmidlerne i  

 retsplejelovens kapitel 72 og 73 anvendes i samme omfang som i  

 statsadvokatsager.« § 8.  Bekendtgørelsen træder i kraft ved  

 offentliggørelsen i Lovtidende.
