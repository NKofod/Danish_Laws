Bekendtgørelse  

 om indberetning af værdien af  

  

 pensionsordninger m.v. til brug for opgørelse af fradrag i  

  

 efterløn, delpension og fleksydelse Efter § 74 i, stk. 4 og 8, i lov om  

 arbejdsløshedsforsikring m.v., jf. lovbekendtgørelse nr. 874 af 11. september  

 2005,  

 § 4 a, stk. 2, i lov om delpension, jf. lovbekendtgørelse nr. 443  

 af  

 10. juni 1999, som ændret ved lov nr. 277 af 25. april 2001, og lov nr. 428  

 af  

 6. juni 2005 og § 18, stk. 2, i lov om fleksydelse, jf.  

 lovbekendtgørelse nr. 758 af 26. august 2002, som ændret ved lov nr. 428 af  

 6.  

 juni 2005, fastsættes:
Kapitel 1 Bekendtgørelsens anvendelsesområde § 1.  

  

 Der  

 skal efter denne bekendtgørelse indberettes om pensionsordninger som nævnt i  

 pensionsbeskatningslovens afsnit I, bortset fra de i lovens § 2, nr. 3,  

 og  

 nr. 4, litra b-e, nævnte.
Dertil skal der indberettes om opsparing i  

 Lønmodtagernes Dyrtidsfond.
 § 2.  

  

 Indberetningspligten påhviler:
 1)  

 	  

 Lønmodtagernes  

 Dyrtidsfond.
 2)  

 	  

 Offentlige  

 myndigheder.
 3)  

 	  

 Pengeinstitutter,  

 livsforsikringsselskaber og pensionskasser mv., der er hjemmehørende her i  

 landet, eller som driver virksomhed fra et fast driftssted her i landet.
Kapitel 2 Oplysninger, der skal indberettes § 3.  

  

 Følgende oplysninger skal indberettes om den enkelte pensionsordning:
1)  

 	  

 Den  

 indberetningspligtiges CVR-nr.
Har den indberetningspligtige ikke et CVR-nr.,  

 anvendes  

 dennes SE-nr.
2)  

 	  

 Ejerens CPR-nr.
Har  

 ejeren ikke et CPR-nr., anvendes ejerens navn og adresse.
 3)  

 	  

 Entydig  

 identifikation af ordningen ved konto- eller policenummer.
 4)  

 	  

 Ordningens betegnelse  

 efter kapitel 1 i bekendtgørelse om beskatningen af pensionsordninger.
 5)  

 	  

 Dagen for opgørelse  

 af ordningens værdi efter stk. 2 eller 3 (opgørelsestidspunktet).
 6)  

 	  

 Indberetningstidspunktet  

 (måned og år).
 7)  

 	  

 At indberetningen  

 sker efter denne bekendtgørelse.
 Stk. 2.  

  

 Om  

 pensionsordninger, der består ved ejerens 59 1/2. år, skal følgende oplyses:
 1)  

 	  

 Om ordningen er led i  

 et ansættelsesforhold.
 2)  

 	  

 Ordningens værdi  

 opgjort efter § 4 i det omfang ordningen består af en livsvarig  

 alderspension  

 (livrente eller lignende).
3)  

 	  

 Ordningens værdi  

 opgjort efter § 4 i det omfang ordningen ikke består af en livsvarig  

 alderspension  

 (livrente eller lignende), med angivelse af om værdien efter § 4,  

 stk. 3, 2. pkt., er opgjort ved ejerens 59 1/2. eller 60. år.
For så  

 vidt  

 angår opsparing i pensionsøjemed og rateopsparing i pensionsøjemed, der efter  

 Finanstilsynets regler er placeret i unoterede kapitalandele, opgøres  

 ordningens værdi til den indre værdi af aktie- eller anpartsselskabet ifølge  

 seneste aflagte årsregnskab for selskabet med tillæg af senere køb af aktier  

 og  

 med fradrag af senere salg af aktier.
 Stk. 3.  

  

 Om  

 indbetaling som nævnt i § 5 skal følgende oplyses:
 1)  

 	  

 I det omfang  

 indbetalingen er til en livsvarig alderspension (livrente eller lignende),  

 oplyses  

 den beregnede tilvækst til den årlige livsvarige ydelse som følge af  

 indbetalingen.
 2)  

 	  

 I det omfang  

 indbetalingen er til en ordning, der ikke består af en livsvarig  

 alderspension  

 (livrente eller lignende), oplyses tilvæksten til ordningens værdi som følge  

 af  

 indbetalingen.
Kapitel 3 Opgørelse af værdien af den enkelte  

 pensionsordning § 4.  

  

 Værdien af en pensionsordning opgøres i danske kroner.
 Stk. 2.  

  

 Består en  

 pensionsordning af en aftale om en livsvarig alderspension (livrente eller  

 lignende), opgøres denne del af ordningens værdi til størrelsen af den årlige  

 livsvarige alderspension ved udbetaling fra det 60. år.
Stk. 3.  

  

 I det  

 omfang en pensionsordning ikke er omfattet af stk. 2, opgøres værdien af  

 ordningen ved det 60. år, herunder kursværdien af værdipapirer i depot samt  

 rente-, udbytte- og bonustilskrivning.
Såfremt værdien af ordningen ved det  

 60.  

 år ikke er kendt på opgørelsestidspunktet, jf. § 3, stk. 1, nr. 5,  

 opgøres værdien af ordningen ved det 59 1/2. år.
 Stk. 4.  

  

 Er en  

 pensionsordning sammensat af en livsvarig alderspension samt en supplerende  

 engangsydelse,  

 jf. pensionsbeskatningslovens § 29 A, opgøres den livsvarige  

 alderspension  

 efter stk. 2, mens den supplerende engangsydelse opgøres særskilt efter  

 stk. 3 som den maksimale supplerende engangsydelse.
 Stk. 5.  

  

 Ved  

 opgørelse af værdien af en indeksordning bortses fra indekstillæg efter  

 § 1 i lov om pristalsreguleret alderdomsforsikring og  

 alderdomsopsparing.
 Stk. 6.  

  

 For  

 personer, der er født senest den 30. juni 1944, med ret til statslig,  

 amtskommunal eller kommunal tjenestemandspension eller medlemskab af en  

 tjenestemandslignende pensionsordning, opgøres værdien af en førtidig  

 alderspension efter stk. 2 med et førtidspensionsfradrag på 3 1/2 pct.  

 Udbetales pensionen allerede på opgørelsestidspunktet, jf. § 3,  

 stk. 1,  

 nr. 5, skal værdien opgøres efter stk. 2.
 Stk. 7.  

  

 Opgørelse  

 af en ordnings værdi efter stk. 2-6 foretages i øvrigt ud fra de  

 forudsætninger, der er til stede på opgørelsestidspunktet, jf. § 3,  

 stk. 1, nr. 5.
§ 5.  

  

 Der  

 skal ved hver indbetaling til en pensionsordning i tiden fra ejeren er fyldt  

 60  

 år, og indtil ejeren er fyldt 65 år, foretages en opgørelse efter  

 principperne  

 i § 4 af den tilvækst i ordningens værdi på indbetalingstidspunktet, der  

 er en følge af indbetalingen, når indbetalingen er omfattet af  

 pensionsbeskatningslovens § 15 A.
Pensionsværdien af indbetalingen  

 opgøres  

 efter værdien på indbetalingstidspunktet.
Kapitel 4 Indberetningsterminer m.v.
 § 6.  

  

 Indberetning skal ske elektronisk til told- og skatteforvaltningen.
Stk. 2.  

  

 Indberetningen skal ske senest ved udgangen af den kalendermåned, der følger  

 efter den kalendermåned, hvor ejeren af pensionsordningen bliver 59 1/2 år.
I  

 tilfælde som nævnt i § 5 skal indberetningen dog ske senest ved udgangen  

 af den kalendermåned, der følger efter den kalendermåned, hvor ejeren af  

 pensionsordningen foretog den indbetaling, der udløste indberetningspligten.
Kapitel 5 Bemyndigelse § 7.  

  

 Told- og skatteforvaltningen kan efter aftale med Arbejdsdirektoratet  

 fastsætte  

 nærmere regler for de oplysninger, der skal indberettes.
Kapitel 6 Ikrafttræden m.v.
 § 8.  

  

 Bekendtgørelsen træder i kraft den 1. november 2005.
 Stk. 2.  

  

 Samtidig  

 ophæves bekendtgørelse nr. 584 af 21. juni 2001 om indberetning af værdien af  

 pensionsordninger m.v. til brug for opgørelse af fradrag i efterløn,  

 delpension  

 og fleksydelse.
