 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Statens Kunstfond skal virke til fremme af dansk  

 skabende kunst.
Stk. 2. Fondets virksomhed omfatter den bildende kunst, den  

 litterære kunst, tonekunsten, kunsthåndværket, den kunstneriske formgivning  

 og arkitekturen samt andre former for kunstnerisk skabende virksomhed, som  

 kan sidestilles med de nævnte, og som ikke kan få statsstøtte efter anden  

 lovgivning.
 § 2.  Fondets midler anvendes til følgende formål:
§ 3.  Fondet ledes af en bestyrelse bestående af  

 formændene for de i § 4 nævnte udvalg.
Bestyrelsen vælger selv sin formand.
 Stk. 2.  Bestyrelsen aflægger årligt regnskab og  

 beretning for fondets virksomhed.
Stk. 3.  Regnskabet og beretningen indsendes til  

 ministeren for kulturelle anliggender gennem det i § 5 nævnte  

 repræsentantskab.
Det samme gælder eventuelle indstillinger fra bestyrelsen  

 til ministeren.
§ 4.  Til at administrere fondets midler nedsættes 2  

 udvalg for den bildende kunst, 1 udvalg for den litterære kunst, 1 udvalg for  

 tonekunsten, 1 udvalg for kunsthåndværket og den kunstneriske formgivning og  

 1 udvalg for arkitekturen.
Af udvalgene for den bildende kunst administrerer  

 det ene de til anvendelse efter § 2, nr. 3, beregnede fondsmidler og det  

 andet de midler, der i øvrigt er beregnet anvendt til den bildende kunst.
Stk. 2.  Hvert udvalg består af 3 kunstkyndige  

 medlemmer, der beskikkes af ministeren for kulturelle anliggender. 2 af  

 medlemmerne udpeges af repræsentantskabet, og det tredje medlem udpeges af  

 ministeren efter indhentet udtalelse fra repræsentantskabet.
Medlemmerne  

 vælges for 3 år.
Afgår et medlem inden udløbet af sin beskikkelsesperiode,  

 foretages nybeskikkelse kun for den resterende del af perioden.
Umiddelbart  

 genvalg kan ikke finde sted.
Ministeren udpeger udvalgenes formænd blandt  

 medlemmerne.
Til hvervene som formand for udvalgene for den bildende kunst  

 udpeges samme person.
Intet medlem kan beskikkes eller genbeskikkes efter det  

 fyldte 70. år.
Stk. 3.  Udvalgsmedlemmerne kan ikke i  

 beskikkelsesperioden bestride faglige tillidshverv.
Ministeren for kulturelle  

 anliggender kan i særlige tilfælde dispensere fra denne bestemmelse.
 Stk. 4.  Udvalgene administrerer selvstændigt de dem  

 tillagte fondsmidler.
 Stk. 5.  Når det udvalg, som administrerer de  

 fondsmidler, som skal anvendes efter § 2, nr. 3, har besluttet at ville  

 imødekomme en ansøgning om gennemførelse af en udsmykningsopgave, skal  

 udvalget i det enkelte tilfælde suppleres med 2 repræsentanter udpeget af den  

 ansøgende kommune eller institution samt bygningens arkitekt, der derefter  

 deltager i forhandlingerne om og afgørelsen vedrørende opgavens udformning og  

 løsning.
§ 5.  Der nedsættes et repræsentantskab til at følge  

 fondets virksomhed.
Repræsentantskabet udpeges således: Hvert af partierne,  

 der er repræsenteret i finansudvalget, udpeger 1 medlem.
 3 medlemmer udpeges af kommunale råd og organisationer, således at 1  

 udpeges af Københavns magistrat, 1 af Amtsrådsforeningen i Danmark og 1 af  

 Kommunernes Landsforening.
 3 medlemmer udpeges af de humanistiske fakulteter ved Københavns, Århus og  

 Odense universiteter.
 3 medlemmer udpeges af Billedkunstnernes Forbund.
 1 medlem udpeges af de kunstnersammenslutninger, der af akademirådet  

 indstilles til at modtage tilskud fra ministeriet.
 3 medlemmer udpeges af akademirådet.
 2 medlemmer udpeges af Dansk Forfatterforening.
 1 medlem udpeges af Danske Dramatikeres Forbund.
 2 medlemmer udpeges af Det danske Akademi.
 2 medlemmer udpeges af Dansk Komponistforening.
 1 medlem udpeges af statens musikråd.
 1 medlem udpeges af Musikkonservatoriernes Fællesråd.
 1 medlem udpeges af Danske Jazz-, Beat- og Folkemusikautorer.
 1 medlem udpeges af Danske Kunsthåndværkeres Landssammenslutning.
 1 medlem udpeges af Industrielle Designere Danmark.
 1 medlem udpeges af Danske Arkitekters Landsforbund.
 1 medlem udpeges af Danmarks Biblioteksforening.
 1 medlem kan udpeges af ministeren for kulturelle anliggender, der tillige  

 udpeger repræsentantskabets formand blandt medlemmerne.
Stk. 2.  Medlemmerne af repræsentantskabet beskikkes for  

 et tidsrum af 4 år.
Afgår et medlem inden udløbet af sin beskikkelsesperiode,  

 foretages nybeskikkelse kun for den resterende del af perioden.
Et tidligere  

 medlem af et af de i § 4 omhandlede udvalg kan tidligst 1 år efter, at  

 vedkommende er fratrådt som medlem af et udvalg, indvælges i  

 repræsentantskabet.
Medlemmer kan ikke beskikkes eller genbeskikkes efter det  

 fyldte 70. år.
 Stk. 3.  Repræsentantskabet forelægger ministeren de fra  

 bestyrelsen modtagne regnskaber, beretninger samt indstillinger med de  

 bemærkninger, som det ønsker at knytte hertil.
Stk. 4.  Repræsentantskabet afgiver indstilling til  

 ministeren for kulturelle anliggender om ydelser, der bør søges tillagt  

 kunstnere for livstid.
Forslag om disse ydelser optages på de årlige  

 finanslove.
§ 6.  Til de i § 2 nævnte formål yder staten et årligt  

 tilskud til fondet.
Beløbet er for finansåret 1977-78 fastsat til 8,8 mill.  

 kr.
Beløb, der ikke anvendes i et finansår, kan overføres til næste finansår.
 Stk. 2.  Fondets administrations- og  

 sekretariatsudgifter afholdes af statskassen.
 § 7.  De nærmere bestemmelser vedrørende  

 repræsentantskabets, bestyrelsens og udvalgenes virksomhed,  

 regnskabsaflæggelse m.v. fastsættes af ministeren for kulturelle anliggender,  

 der tillige fastsætter de nærmere regler for, hvorledes de af fondet  

 erhvervede kunstværker skal fordeles, således at de kommer offentligheden  

 eller videre kredse til gode.
 Stk. 2.  Ministeren kan fravige aldersbetingelsen i § 4,  

 stk. 2, og § 5, stk. 2.
 Stk. 3.  Ministeren kan forlænge den 3-årige  

 beskikkelsesperiode for medlemmerne af de udvalg, der er beskikket for  

 perioden 1. april 1977 til 31. marts 1980, indtil 31. december 1980 og  

 forkorte beskikkelsesperioden for medlemmerne af de udvalg, der beskikkes  

 efter 1. april 1978, således at beskikkelsesperioden udløber 31. december  

 1980.
 § 8.  Loven træder i kraft den 1. maj 1978.
 Stk. 2.  Lov nr. 275 af 18. juni 1969 om Statens  

 Kunstfond ophæves.
 Givet på Christiansborg slot, den 12.  

 april 1978.
 Under Vor Kongelige Hånd og Segl.
 Margrethe R.
 Niels Matthiasen.
