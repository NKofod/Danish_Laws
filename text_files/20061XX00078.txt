Skriftlig fremsættelse (15. november 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov  

 om ændring af lov om arbejdsgiverens pligt  

 til at underrette lønmodtageren om vilkårene for ansættelsesforholdet  

 (Ændring  

 af godtgørelsesniveauet).
(Lovforslag nr.
L 75).
Formålet med forslaget er at justere godtgørelsesniveauet i  

 sager om mangelfulde ansættelsesbeviser.
Justeringen er bla. begrundet i, at  

 godtgørelserne er skattefri og har en stor økonomisk værdi som ikke altid  

 står  

 mål med overtrædelsens grovhed.
Som følge heraf foreslås godtgørelsesniveuaet  

 nedsat fra 26 til 13 uger.
I forbindelse med udmålingen af godtgørelserne  

 forudsættes det, at der i langt højere grad end tilfældet er i dag tages  

 hensyn  

 til den konkrete mangels betydning.
Udover selve nedsættelsen af niveuaet  

 foreslås det derfor, at fastsætte en generel godtgørelsesbestemmelse, hvor  

 godtgørelsesniveuaet fastsættes til 13 uger.
I de tilfælde hvor det vurderes,  

 at at der foreligger skærpende omstændigheder foreslås det, at  

 godtgørelsesniveuaet fastsættes til 20 uger.
I sager hvor det vurderes at  

 manglen er undskyldelig og hvor manglen i øvrigt ikke har haft konkret  

 betydning for ansættelseforholdet, kan godtgørelsen dog højst udgøre 1.000  

 kr.
Lovforslaget træder i kraft den 1.januar 2007, og har  

 virkning på krav på godtgørelse, der rejses efter lovens ikrafttrædelse Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
