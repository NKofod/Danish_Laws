Arbejdsformidlingskontorerne Arbejdsmarkedsnævnene Bestemmelserne i dette cirkulære er bindende for AF.
De øvrige regionale  

 og lokale myndigheder, institutioner m.v., der berøres af cirkulæret, er  

 underrettet.
1. Regionale udvalg I hver AF-region nedsættes et udvalg til samordning af den regionale  

 vejledningsindsats om uddannelses-, erhvervs- og arbejdsmarkedsforhold.
De regionale udvalg afløser pr. 1. april 1986 de hidtidige  

 hovedvejlederudvalg, jfr.
Erhvervsvejledningsrådets henstilling af 5. juli  

 1979 og arbejdsdirektoratets cirkulære af 22. august 1979, og de hidtidige  

 kontaktgrupper under arbejdsmarkedsnævnene vedrørende uddannelses- og  

 erhvervsvejledning m.v., jfr. arbejdsdirektoratets cirkulære af 9. juni 1981.
 De lokale vejlederudvalg, som er nævnt i henstillingen af 5. juli 1979 og  

 cirkulæret af 22. august 1979, videreføres i det omfang, hvori der lokalt  

 skønnes at være behov derfor, jfr. pkt. 13.
2. Baggrund Behovet for en forenklet og mere effektiv struktur til varetagelse af den  

 regionale samordning af vejledningsindsatsen har været overvejet i det af  

 arbejdsministeriet nedsatte udvalg om den administrative tilrettelæggelse af  

 vejledningsindsatsen om uddannelses- og beskæftigelsesforhold.
Udvalget,  

 hvori har deltaget repræsentanter for indenrigsministeriet,  

 undervisningsministeriet, Rådet for Uddannelses- og Erhvervsvejledning (RUE),  

 Kommunernes Landsforening, Amtsrådsforeningen, Københavns og Frederiksberg  

 kommuner, Landsarbejdsnævnet (LAN), arbejdsdirektoratet og AF samt  

 arbejdsministeriet, afgav sin rapport i juni 1984, og rapporten har herefter  

 været udsendt til høring hos de myndigheder m.f.., der har deltaget i  

 udvalgsarbejdet.
 Desuden har samordning af vejledningen, navnlig for så vidt angår  

 foranstaltninger på lokalt plan mod ungdomsarbejdsløsheden, været behandlet i  

 den under regeringens ungdomsarbejdsløshedsudvalg nedsatte arbjedsgruppe om  

 lokal og regional administration af indsatsen mod ungdomsarbejdsløsheden,  

 hvis rapport forelå i oktober 1984.
 Endelig er der i folketingsåret 1984/85 gennemført en række ændringer og  

 nydannelser i de dele af beskæftigelses- og uddannelseslovgivningen, der  

 berører vejledningen om uddannelses- og beskæftigelsesforhold.
3. Formål Den regionale samordning af vejledningsindsatsen om uddannelses-,  

 erhvervs- og arbejdsmarkedsforhold har til formål at sikre, at  

 vejledningsindsatsen kan komme til at fremstå som en helhed, både for den  

 vejledningssøgende og for de vejledere og myndigheder, der har opgaver i  

 vejledningsarbejdet.
 Ud fra målsætningen om at opnå den bedst mulige balance på arbejdsmarkedet  

 må der samtidig sikres sammenhæng mellem vejledningen og uddannelses- og  

 beskæftigelsesmuligheder, der tilgodeser såvel arbejdsmarkedets behov som de  

 vejledningssøgendes ønsker.
 Endelig skal den regionale samordning - på baggrund af den opgave- og  

 kompetencefordeling, der er fastlagt i beskæftigelses- og  

 uddannelseslovgivningen med tilhørende administrativt fastsatte regler -  

 afklare spørgsmål om opgave- og kompetencefordeling i den regionale  

 vejledningsindsats med henblik på et velfungerende samarbejde mellem de  

 forskellige vejledningsordninger og den bedst mulige ressourceudnyttelse i  

 den samlede vejledningssystem.
4. Opgaver Det regionale udvalg til samordning af vejledningsindsatsen har følgende  

 opgaver:
 Det regionale udvalg høres ved udarbejdelsen af periodiske planer for den  

 analyse- og prognosevirksomhed om arbejdsmarkedsforhold, der finder sted i  

 arbejdsmarkedsnævnets regie, og medvirker ved formidling af resultaterne fra  

 analyse- og prognosevirksomheden på en sådan måde, at de bliver anvendelige i  

 vejledningsindsatsen.
 Det regionale udvalg gøres bekendt med relevante dele af den amtskommunale  

 og kommunale planlægning på social- og sundhedsområdet og med planlægningen  

 på uddannelsesområdet.
 Det regionale udvalg skal være et forum for rapportering og udveksling af  

 de erfaringer, der opsamles af vejledere i de forskellige  

 vejledningsordninger, f.eks. om de unges ønsker i forhold til eksisterende  

 uddannelses- og beskæftigelsesmuligheder, til brug for vejledere og  

 myndigheder.
 Som led i informationsformidlingen kan der udarbejdes uddannelsesnøgler,  

 adressefortegnelser, tidsskrifter m.v., formidles oplysninger om søgning til  

 og optagelse på uddannelsesinstitutioner, samt statistiske oplysninger om  

 uddannelses- og beskæftigelsesforhold i øvrigt.
 Aktiviteterne kan omfatte kurser, konferencer og møder på regionalt og  

 lokalt plan for vejledere om vejledningsfaglige emner med det formål at sikre  

 informations- og erfaringsudveksling mellem vejlederne og skabe et så vidt  

 muligtfælles grundlag for det praktiske vejledningsarbejde samt at diskutere  

 og videreudvikle vejledningsmetoder, vejledningsetik og samarbejdsformer m.v.
Kurserne skal tjene som et lokalt eller regionalt supplement til  

 uddannelses- og kursustilbud for de enkelte sektorers vejledere.
I det  

 omfang, der af RUE er fastlagt vejledende retningslinjer for de enkelte  

 kursustyper, følges disse.
Det regionale udvalg kan tage initiativ til tilrettelæggelse og  

 gennemførelse af aktiviteter med sigte på vejledningssøgende, f.eks.  

 erhvervspraktik, arbejdspraktik o.lign., studiebesøg, kurser om forskellige  

 skoleformer, udstillinger, orienteringsdage og gæsteundervisning.
Udvalget  

 vurderer behovet for aftaler, f.eks. med arbejdsgivere, i forbindelse med  

 sådanne arrangementer og har desuden til opgave at undersøge behovet for og  

 komme med forslag til nye aktiviteter.
 Udvalget skal videre bidrage til samarbejdet om alle former for praktik  

 med et uddannelses- og erhvervsorienterende indhold, bortset fra  

 praktikordninger, der direkte er led i en kompetencegivende uddannelse.
 Inden for rammerne af den opgave- og kompetencefordeling, der er fastlagt  

 i beskæftigelses- og uddannelseslovgivningen med tilhørende administrativt  

 fastlagte regler, kan der i det regionale udvalg træffes (eventuelt  

 foreløbige) aftaler af enhver art, såvel formelle som uformelle, om  

 opgavefordelingen mellem de parter - myndigheder, institutioner og  

 arbejdsmarkedets organisationer - der deltager i vejledningsindsatsen om  

 uddannelses- og beskæftigelsesforhold.
 Der kan eksempelvis være tale om koordinering af henvendelser til  

 arbejdsgivere om modtagelse af vejledningssøgende, informations- og  

 tilbagemeldingsprocedurer, samarbejdsprocedurer i øvrigt mellem de  

 forskellige myndigheder m.fl., herunder retningslinier for gensidig  

 henvisning, drøftelse af anvendelsen af forskellige vejledningsmetoder over  

 for grupper med særlige vejledningsbehov, samt udarbejdelse af  

 samarbejdsrutiner for tilrettelæggelse af vejledningsforløb for de enkelte  

 vejledningssøgende.
 I opgaven indgår også tilrettelæggelse af hensigtsmæssige former for  

 formidling af på den ene side den viden om forholdene på arbejdsmarkedet, der  

 kan gøre vejledningen realistisk i forhold til arbejdsmarkedets krav, aktuelt  

 og i fremtiden, og på den anden side information til arbejdsmarkedet om de  

 vejledningssøgendes ønsker og forudsætninger og om de barrierer, som de  

 vejledningssøgende møder.
 Det regionale udvalg skal arbejde for, at der tilvejebringes de nødvendige  

 økonomiske og andre ressourcer til det regionale samarbejde om  

 vejledningsindsatsen, jfr. også pkt. 14-15.
Udvalget forestår fordelingen af økonomisk støtte til de forskellige  

 samordningsaktiviteter.
Fordelingen kan ske på grundlag af konkrete  

 ansøgninger, efter indstilling fra underudvalg, jfr. pkt. 8-11 og 12, eller  

 på udvalgets eget initiativ.
 Det regionale udvalg kan henlægge de opgaver, der er nævnt under a) - d)  

 ovenfor, helt eller delvis til underudvalg, jfr. pkt. 8-11 og 12. Det  

 forudsættes, at en række opgaver, navnlig af vejledningsfaglig og praktisk  

 art, henlægges til det vejledningsfaglige udvalg, jfr. pkt. 8-11.
5. Det regionale udvalgs sammensætning Det regionale udvalg har 18 medlemmer, udpeget på følgende måde:
- 2 medlemmer udpeget af amtskommunen, så vidt muligt repræsenterende  

 henholdsvis økonomiforvaltningen og arbejdsmarkeds-/uddannelsesforvaltningen, - 4 medlemmer udpeget af regionens kommuner, så vidt muligt  

 repræsenterende økonomiforvaltningen, arbejdsmarkeds- og skoleforvaltningen  

 samt socialforvaltningen, - 4 medlemmer udpeget af arbejdsmarkedsnævnet, (2 repræsenterende  

 arbejdsgiverorganisationerne og 2 repræsenterende  

 lønmodtagerorganisationerne), idet der bør tilstræbes en bred erhvervsmæssig  

 repræsentation, - 1 medlem udpeget af de tekniske skolers bestyrelser, - 1 medlem udpeget af handelsskolernes bestyrelser, - 1 medlem udpeget af andre ikke-kommunale uddannelsesinstitutioner, - 1 medlem udpeget af specialarbejderskolernes bestyrelser, - 3 medlemmer repræsenterende vejlederne i regionen udpeget af det  

 vejledningsfaglige udvalg, jfr. pkt. 8, heraf 1 vejleder fra AF, samt - AF-regionschefen.
 I københavnsregionen udpeges de 6 repræsentanter for amtskommunen og  

 kommunerne således:
- 1 medlem udpeges af Københavns amtskommune, - 2 medlemmer udpeget af Københavns kommune, - 1 medlem udpeget af Frederiksberg kommune, samt - 2 medlemmer udpeget af kommunerne i Københavns amt.
 AF-regionschefen er formand for det regionale udvalg.
 Der udpeges efter behov suppleanter for de enkelte medlemmer af udvalget.
 Ved AF-regionschefens forfald varetager suppleanten fra AF  

 formandshvervet.
 AF varetager det regionale udvalgs sekretariatsforretninger, jfr. pkt. 14.
6. Møder Det regionale udvalg holder møde efter behov, dog mindst 2 gange om året.
I sager om ydelse af økonomisk støtte til samordnings- og  

 vejeldningsformål af den faste årlige beløbsramme, jfr. pkt. 15-16, har de 3  

 medlemmer udpeget af vejlederne i regionen ikke stemmeret.
I disse sager kan  

 udvalget kun træffe beslutning om ydelse af økonomisk støtte, såfremt to  

 tredjedele af de øvrige tilstedeværende medlemmer støtter det pågældende  

 forslag.
 Det regionale udvalg fastsætter i øvrigt selv sin forretningsorden.
 7. Kontakt til andre myndigheder m.fl.
 Det regionale udvalg kan til fremme af vejledningssamordningen i regionen  

 og forbedring af vejledningstilbudene til de vejledningssøgende fremkomme med  

 indstillinger og rette henvendelse til de myndigheder, institutioner,  

 organisationer m.fl. i regionen, der varetager opgaver af betydning for  

 vejledningsindsatsen, herunder de myndigheder m.fl., der er repræsenteret i  

 udvalget.
Udvalget kan tilsvarende efter behov rette henvendelse til centrale  

 myndigheder o.lign., herunder LAN og arbejdsdirektoratet, f.eks. i  

 vejledningsspørgsmål, der berører flere regioner.
Disse myndigheder kan  

 tilsvarende rette henvendelse til de regionale udvalg.
 Udvalget kan afgive indstillinger til og forelægge spørgsmål om  

 vejledningen for RUE, ligesom RUE gennem henstillinger og rådgivning bistår  

 det regionale udvalg i varetagelsen af dets opgaver, jfr. lov nr. 276 af 10.  

 juni 1981 om uddannelses- og erhvervsvejledning § 2, stk. 3.
Det regionale udvalg udarbejder årligt en beretning om sin virksomhed.
De  

 praktiske rammer for beretningens udformning og indhold fastlægges af RUE i  

 samarbejde med LAN.
Beretningen tilstilles arbejdsmarkedsnævnet og andre  

 samarbejdspartnere på regionalt plan og desuden RUE, LAN og  

 arbejdsdirektoratet.
 Sammendrag af de regionale beretninger udarbejdes af RUE i samarbejde med  

 LAN og sendes til interesserede myndigheder m.fl., herunder  

 arbejdsministeriet, undervisningsministeriet, socialstyrelsen.
8. Vejledningsfagligt udvalg Under det regionale udvalg nedsættes et fast underudvalg om  

 vejledningsfaglige spørgsmål.
Det vejledningsfaglige udvalg har til formål at  

 styrke det vejledningsfaglige samarbejde i regionen og at bistå det regionale  

 udvalg i samordningen af og samarbejdet om vejledningsindsatsen.
9. Det vejledningsfaglige udvalgs opgaver Udvalgets opgaver er at bidrage til det regionale udvalgs koordinering af  

 vejledningsaktiviteterne og hermed en hensigtsmæssig udnyttelse af  

 vejledningsordningernes ressourcer inden for regionen.
 Udvalget skal herved navnlig sørge for, at der udvikles et samarbejde  

 mellem vejledere, som har særlige indbyrdes relationer, eventuelt gennem  

 nedsættelse af ad hoc-arbejdsgrupper.
 Udvalget kan videre forestå større uddannelses- og erhvervsorienterende  

 arrangementer inden for regionen, medvirke ved tværgående  

 uddannelsesforanstaltninger for vejledere og samordne indsamling,  

 distribution og eventuelt udarbejdelse af informationsmateriale om  

 uddannelses- og erhvervsforhold.
I udvalgets drøftelser af vejledersamarbejdet må der lægges særlig vægt  

 på, at der tilstræbes en arbejdsdeling, som sikrer den bedst mulige  

 udnyttelse af vejledernes ekspertise.
Dette vil bl.a. indebære en afklaring  

 af, i hvilket omfang vejlederne skal varetage orienterings- og  

 vejledningsopgaver i forhold til hinandens elever/klienter, og i hvilket  

 omfang vejlederne skal underrette hinanden om bl.a. stedfunden vejledning.  

 Udvalget kan endelig drøfte de vejledningsfaglige principper.
 Det regionale udvalg kan henlægge de opgaver, der er nævnt ovenfor under  

 pkt. 4, a) - d), helt eller delvis til det vejledningsfaglige udvalg.
 Udvalget kan desuden bemyndige det vejledningsfaglige udvalg til at handle  

 på udvalgets vegne på afgrænsede sagsområder.
 Det forudsættes, at alle vejledningsfaglige spørgsmål forelægges det  

 vejledningsfaglige udvalg til udtalelse, før det regionale udvalg træffer  

 afgørelse.
 Det vejledningsfaglige udvalg kan også på eget initiativ afgive  

 indstillinger til det regionale udvalg, herunder om ydelse af økonomisk  

 støtte til samordningsaktiviteter.
 Det vejledningsfaglige udvalg udpeger 3 medlemmer til det regionale  

 udvalg, jfr. pkt. 5.
10. Det vejledningsfaglige udvalgs sammensætning Det vejledningsfaglige udvalg sammensættes på følgende møde, idet  

 medlemmerne udpeges af de enkelte vejledergrupper:
- 3 medlemmer fra folkeskolen (1 skolekonsulent for uddannelses- og  

 erhvervsorientering, 1 skolevejleder og 1 kurator), - 1 studievejleder fra gymnasieskolen, - 1 studievejleder fra HF, - 1 studievejleder fra handelsskolen, - 1 studievejleder fra teknisk skole, - 1 medlem fra specialarbejderskolerne, - 1, eventuelt flere studievejledere fra videregående  

 uddannelsesinstitutioner (i regioner, hvor sådanne findes), - 1 studievejleder fra de prøveforberedende kurser for voksne, - 1 medlem fra den kommunale socialforvaltning, - 1 medlem fra den kommunale ungdomsvejledning, samt - 1 erhvervsvejleder fra AF.
 Herudover kan efter behov deltage medlemmer fra andre  

 vejledningsordninger, f.eks. under kriminalforsorgen og forsvaret, eller fra  

 de kommunale beskæftigelseskonsulenter, permanent eller ad hoc.
 Formanden for det vejledningsfaglige udvalg vælges blandt udvalgets  

 medlemmer for et år ad gangen.
 AF varetager udvalgets sekretariatsforretninger.
Det vejledningsfaglige udvalg kan efter behov nedsætte arbejdsgrupper til  

 løsning af særlige, permanente eller tidsbegrænsede opgaver.
Medlemmer af  

 sådanne arbejdsgrupper kan udpeges inden eller uden for udvalgets  

 medlemskreds.
 11. Det vejledningsfaglige udvalgs kontakt til myndigheder m.fl.
Udvalget forelægger sine indstillinger, forslag o.lign. for det regionale  

 udvalg, der herefter tager stilling til forslagene og i givet fald retter  

 henvendelse til berørte myndigheder m.fl. herom.
Det regionale udvalg kan dog  

 bemyndige det vejledningsfaglige udvalg til på udvalgets vegne at varetage  

 kontakten til relevante myndigheder m.fl. på afgrænsede sagsområder.
 I rene vejledningsfaglige spørgsmål, f.eks. om vejledningens indhold og  

 metoder, kan det vejledningsfaglige udvalg efter behov rette henvendelse til  

 RUE.
12. Øvrige underudvalg Det regionale udvalg kan, i det omfang det findes hensigtsmæssigt,  

 nedsætte andre underudvalg til løsning af afgrænsede, permanente eller  

 tidsbegrænsede opgaver.
I forbindelse med nedsættelsen af sådanne underudvalg  

 fastlægges pågældende underudvalgs opgaver og kompetence, og samtidig tages  

 der stilling til varetagelsen af en eventuel sekretariatsfunktion, jfr. også  

 pkt. 14.
13. Lokale vejlederudvalg For mindre områder inden for hver region kan der etableres lokale  

 vejlederudvalg.
Etableringen af lokale vejlederudvalg forudsættes  

 tilrettelagt bl.a. under hensyn til den lokale tilrettelæggelse af  

 samarbejdet mellem AF og kommunerne, jfr. det gældende cirkulære herom af 1.  

 april 1980.
 Det regionale udvalg bør efter behov virke igangsættende og koordinerende  

 i forhold til arbejdet i de lokale vejlederudvalg.
 De lokale vejlederudvalg bør normalt sammensættes på tilsvarende måde som  

 de vejledningsfaglige udvalg, jfr. pkt. 10.
 Opgaverne for de lokale vejlederudvalg kan bl.a. være samarbejde om  

 vejledningsarrangementer, praktik, besøg i andre skoleformer, udveksling af  

 oplysninger om elever/klienter og gensidig information om uddannelses- og  

 beskæftigelsesforhold.
 Det forudsættes, at de lokale vejlederudvalg holder det vejledningsfaglige  

 udvalg underrettet om deres arbejde.
 De lokale vejlederudvalg retter henvendelse til det regionale udvalg,  

 eventuelt det vejledningsfaglige udvalg, om forslag og initiativer, der  

 kræver regional samordning.
14. Sekretariatsopgaver AF varetager de almindelige sekretariatsforretninger for det regionale  

 udvalg, jfr. pkt. 5, og for det vejledningsfaglige udvalg, jfr. pkt. 10.
 I det omfang, der herudover opstår behov for sekretariatsmæssig bistand  

 til løsning af særlige opgaver for der regionale udvalg, det  

 vejledningsfaglige udvalg eller andre underudvalg, jfr. pkt. 12, træffes der  

 i det regionale udvalg aftale om, hvilke af de myndigheder og institutioner  

 m.v., som er repræsenteret i udvalget, der påtager sig sekretariatsopgaven.  

 De pågældende myndigheder og institutioner kan enten bistå AF eller  

 selvstændigt varetage sekretariatsopgaven.
 De deltagende parter i eventuelle lokale vejlederudvalg, jfr. pkt. 1 og  

 13, træffer aftale om varetagelsen af udvalgenes sekretariatsforretninger.
15. Finansiering Det forventes, at der gennem en forhøjelse af AF's bevillinger med  

 virkning fra 1986 afsættes en økonomisk ramme til disposition for de  

 regionale udvalg.
Rammens størrelse og fordelingen på regioner fastsættes  

 årligt af arbejdsministeriet.
16. Økonomisk støtte til vejledningsformål Af den beløbsramme, der er nævnt i pkt. 15, yder det regionale udvalg  

 efter behov økonomisk støtte til de opgaver, der er nævnt i pkt. 4, a) - d).  

 Støtte kan ydes efter indstilling fra underudvalg, herunder det  

 vejledningsfaglige udvalg, efter konkret ansøgning eller på det regionale  

 udvalgs eget initiativ.
Derimod forudsættes ufgifter for medlemmerne ved deltagelse i arbejdet i  

 det regionale udvalg, underudvalg og arbejdsgrupper afholdt af de respektive  

 myndigheder, intitutioner m.fl.
For medlemmer af arbejdsmarkedsnævnet  

 udbetales mødehonorar svarende til deltagelse i møder i nævnets underudvalg.
 17. Redegørelse for økonomisk støtte, regnskab m.v.
 I det regionale udvalgs årlige beretning, jfr. pkt. 7, redegøres der for,  

 til hvilke formål der i beretningsåret er ydet økonomisk støtte.
 Regnskabsaflæggelse og revision følger de retningslinier, der gælder for  

 AF's bevillinger i øvrigt.
18. Ikrafttræden Nærværende cirkulære træder i kraft den 1. april 1986.
 Samtidig ophæves arbejdsdirektoratets cirkulære af 22. august 1979 (om  

 etablering af et regionalt/lokalt samarbejde mellem vejledergrupper, der  

 beskæftiger sig med uddannelses- og erhvervsvejledning) og  

 arbejdsdirektoratets cirkulære af 9. juni 1981 (om nedsættelse af  

 kontaktgrupper under arbejdsmarkedsnævnene vedrørende uddannelses- og  

 erhvervsvejledning m.v.).
 Rådet for Uddannelses- og Erhvervsvejledning (RUE) har meddelt, at rådet  

 betragter Erhvervsvejledningsrådets henstilling af 5. juli 1979 (om  

 etablering af regionalt/lokalt samarbejde mellem personalegrupper, der  

 beskæftiger sig med uddannelses- og erhvervsvejledning som bortfaldet og  

 afløst af retningslinierne i nærværende cirkulære.
 De opgaver vedrørende lære- og praktikpladser, som hidtil har været  

 varetaget af kontaktgrupperne under arbejdsmarkedsnævnene, jfr. nævnte  

 cirkulære af 9. juni 1981, vil fremtidig blive varetaget af nævnene.
 P.D.V.
