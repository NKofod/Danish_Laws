Skriftlig fremsættelse (6. november 2003) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om offentlig sygesikring og lov om forebyggende  

 sundhedsordninger for børn og unge (Ophævelse af krav om kommunal  

 sundhedsredegørelse) (Lovforslag nr.
L 58).
 Formålet med lovforslaget er at ophæve kommunernes  

 forpligtelse til at udarbejde en skriftlig redegørelse i hver kommunal  

 valgperiode vedrørende kommunens indsats på sundhedsområdet.
Formålet med de kommunale sundhedsredegørelser var at  

 forsyne kommunerne med et redskab til planlægning, overblik og prioritering  

 af  

 indsatsen på sundhedsområdet og tilgrænsende områder samt et udgangspunkt for  

 samarbejde med amtskommunen og andre kommuner om indsatsen.
Redegørelsen  

 skulle  

 ikke indsendes til centrale myndigheder.
 Regeringen mener, at kommunerne i videst muligt omfang bør  

 stilles frit med hensyn til, om og i hvilket omfang de ønsker at evaluere  

 egen  

 indsats og informere deres borgere, og det bør så vidt muligt være kommunerne  

 selv, der vurderer nytten af at udarbejde den type redegørelser.
Kapitlet om planlægning og samarbejde i lov om offentlig  

 sygesikring gælder fortsat for både amtskommunernes og kommunernes opgaver på  

 sundhedsområdet og områder, der grænser op til sundhedsområdet, særligt det  

 sociale område.
Amtskommuner og kommuner er således fortsat forpligtet til  

 efter sygesikringsloven at etablere et samarbejde om indsatsen på  

 sundhedsområdet samt mellem sundhedssektoren og de tilgrænsende sektorer.
Lovændringen kræver en konsekvensrettelse af lov om  

 forebyggende sundhedsordninger for børn og unge, hvor der i dag henvises til  

 de  

 kommunale sundhedsredegørelser.
Kommunerne er herefter frit stillet med  

 hensyn  

 til om og i hvilket omfang, de ønsker at beskrive og vurdere egen indsats  

 inden  

 for den kommunale sundhedstjeneste.
Kommunerne er imidlertid i medfør af  

 loven  

 om forebyggende sundhedsordninger forpligtet til at bidrage til at sikre børn  

 og unge en sund opvækst og skabe gode forudsætninger for en sund  

 voksentilværelse, ligesom konsekvensrettelsen af loven om de forebyggende  

 sundhedsordninger ikke medfører ændringer i amtskommunens forpligtelse til  

 efter sygesikringsloven at udarbejde en plan for, hvordan man vil  

 tilrettelægge  

 den sundhedsfremmende og forebyggende indsats over for børn og unge Idet jeg i øvrigt henviser til lovforslagets bemærkninger,  

 tillader jeg mig at anbefale forslaget til Tingets velvillige behandling.
