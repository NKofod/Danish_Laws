Nr LSF 42 Forslag til Lov om ændring af lov om kød m.m.
Fremsat af landbrugsministeren (Tørnæs) den 9. januar 1991 Vedtaget ved tredjebehandling den 14. marts 1991 Lov nr. 161 af 19/03/1991 § 1 I lov nr. 328 af 4. juni 1986 om kød m.m. ophæves § 30, stk. 2.
§ 2 Loven træder i kraft den 1. april 1991.
Oprindeligt fremsat forslag § 1 I lov nr. 328 af 4. juni 1986 om kød m.m. ophæves § 30, stk. 2.
§ 2 Loven træder i kraft den 1. marts 1991.
Bemærkninger til lovforslaget Med lovforslaget foreslås det at bringe reglerne om afholdelse af  

 udgifter ved kødkontrollen i overensstemmelse med de fælles, bindende  

 EF-regler herom.
Fra 1. januar 1991 skal Danmark anvende bestemmelserne i Rådsdirektiv  

 88/409/EØF af 15. juni 1988 om sundhedsbestemmelser for kød til  

 hjemmemarkedet og om størrelserne for den afgift, der i henhold til direktiv  

 85/73/EØF skal opkræves ved undersøgelse af sådant kød.
Direktivet  

 gennemfører således for så vidt angår afgifter for veterinær kontrol på  

 hjemmemarkedsvirksomheder Rådets direktiv 85/73/EØF af 29. januar 1985 om  

 finansiering af sundhedsmæssig undersøgelse og kontrol af fersk kød og  

 fjerkrækød.
Direktivet omfatter afgifter for kontrol med fersk oksekød,  

 svinekød, fjerkrækød, fårekød, gedekød og hestekød på hjemmemarkedsgodkendte  

 slagterier, opskærings- og oplagringsvirksomheder.
Af direktivet følger, at  

 de virksomheder, der er omfattet af direktivet, skal dække udgifterne ved den  

 veterinære kontrol.
 Følgende organisationer m.v. har været hørt over lovforslaget: Kommunernes  

 Landsforening, Sammenslutningen af MLK-enhederne i Danmark, Danske  

 Slagtermestres Landsforening, Kødindustriens Fabrikantforening,  

 Fjerkræeksport-Udvalget, Kødbranchens Fællesråd og Organisationen Danske  

 Slagterier.
Lovforslagets økonomiske og administrative konsekvenser I § 30, stk. 2, 1. pkt., i lov nr. 328 af 4. juni 1986 om kød m.m.  

 bestemmes, at kommunerne afholder udgifterne ved den veterinære kontrol, som  

 af kommunerne føres med de i lovens § 10 og § 14 nævnte tilvirknings- og  

 oplagringsvirksomheder, der er godkendt alene med henblik på en  

 grosforhandling på hjemmemarkedet.
Derfor foreslås lovens bestemmelser om betaling for den af kommunerne  

 udførte kontrol ændret således, at der åbnes mulighed for at opkræve afgifter  

 til dækning af kontrolomkostningerne.
Efter ophævelse af lovens § 30, stk. 2,  

 vil afgiftsopkrævningen kunne iværksættes i henhold til lovens § 29, stk. 2.  

 Der findes for tiden ca. 300 virksomheder af denne art og de årlige  

 kontrolomkostninger beløber sig til ca. 1 mio. kr.
 Afgifterne tænkes foreløbig opkrævet af Veterinærdirektoratet og udbetalt  

 til de pågældende kommuner.
 For staten medfører lovforslaget merindtægter på ca. 1 mio. kr., der  

 modsvares af en merudgift af samme størrelse til udbetaling til kommunerne.  

 Disse konsekvenser er indarbejdet i Landbrugsministeriets bidrag til  

 ændringsforslag til forslag til finanslov for 1991.
 For kommunerne skønnes lovforslaget således at ville medføre en samlet  

 merindtægt på ca. 1 mio. kr.
 Lovforslaget skønnes ikke at ville medføre øget personaleforbrug og  

 administrationen af afgiftsopkrævningen og videreformidlingen af afgifterne  

 skønnes i det hele at kunne foretages af Veterinærdirektoratet indenfor de  

 eksisterende rammer.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 29, stk. 2, er sålydende:
 Stk. 2. Udgifterne til veterinærkontrol med virksomheder, der er  

 autoriseret eller godkendt efter loven, herunder udgifter ved undersøgelser  

 af stikprøver for medicinrester og rester af andre uønskede stoffer, afholdes  

 af virksomheden, medmindre landbrugsministeren træffer anden bestemmelse.  

 Landbrugsministeren kan fastsætte regler om, at virksomhederne skal betale en  

 afgift til hel eller delvis dækning af udgifter ved tilsyn og kontrol.
 2. § 30, stk. 2 er sålydende:
Stk. 2. Udgiften ved kontrol, som varetages af kommunerne,  

 afholdes af disse.
Udgifterne ved de veterinære kontrolforanstaltninger, der  

 etableres i henhold til stk. 1, sidste punktum, afholdes dog efter reglerne i  

 § 29, stk. 2.
Efter 2. behandling den 12. marts 1991 § 1 I lov nr. 328 af 4. juni 1986 om kød m.m. ophæves § 30, stk. 2.
§ 2 Loven træder i kraft den 1. april 1991.
