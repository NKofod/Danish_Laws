Stempelfrihed efter § 62 Reference: Stempellovens § 62, stk. 1, nr. 3 samt Stempelvejledningen  

 K.2.6.3 I det forelagte tilfælde, var der tale om 3 pantebreve.
Det  

 første pantebrev (1) var stemplet og tinglyst i april måned  

 1993. Lånet var udbetalt i samme måned.
Pantebrevet aflystes  

 herefter i april måned 1994.
 Et andet pantebrev (2) var underskrevet og tinglyst i februar 1994. Der  

 blev overført stempel til dette pantebrev fra pantebrev nr. 1. Der  

 blev imidlertid ikke udbetalt noget lån baseret på pantebrevet  

 (2).
 Et tredje pantebrev (3) skulle nu oprettes, idet der ønskes  

 overført stempel fra pantebrev nr. 2.
 I den anledning udtalte Told- og Skattestyrelsen, at når der ikke  

 var udbetalt noget lån vedrørende pantebrev nr. 2, var det nye  

 lån ikke anvendt til indfrielse af et tilsvarende lån, jf.  

 stempellovens § 62, stk. 1, nr. 3.
 Der kunne derfor ikke overføres stempel fra pantebrev nr. 2 til  

 pantebrev nr. 3.
