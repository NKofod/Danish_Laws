 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1 I LOV NR. 138 AF 10. MAJ 1915 OM FORANSTALTNINGER MOD SMITSOMME SYGDOMMES  

 UDBREDELSE, som ændret bl.a. ved lov nr. 101 af 25. marts 1959, foretages  

 følgende ændringer:
 1. § 1, stk. 2, affattes således:
»Stk. 2.  I København og Frederiksberg samt i de  

 kommuner, af hvis sundhedskommission politimesteren og kredslægen er  

 medlemmer, er sundhedskommissionen tillige epidemikommission.
I den øvrige  

 del af landet består epidemikommissionen for hver politikreds af  

 politimesteren som formand, kredslægen og 3 af amtsrådet for 4 år valgte  

 medlemmer.« 2. I § 1, stk. 4, ændres »byrådene, sognerådene  

 samt Københavns, Frederiksbergs og Marstals kommunalbestyrelser  

 forpligtede« til: »vedkommende kommunalbestyrelse forpligtet«.
 3. § 2 affattes således:
»§ 2.  Overtilsynet med samtlige  

 epidemikommissioner i en amtsrådskreds påhviler en overepidemikommission  

 bestående af amtsmanden som formand, amtslægen og 3 af amtsrådet for 4 år  

 valgte medlemmer.
Overepidemikommissionen for Københavns amtsrådskreds  

 omfatter tillige Frederiksberg kommune og består af amtmanden som formand,  

 amtslægen samt 2 af Københavns amtsråd og 1 af Frederiksberg  

 kommunalbestyrelse for 4 år valgte medlemmer.« 4. I § 3, 1. pkt., ændres »amts-, by- eller  

 sogneråd« til: »amtsråd eller kommunalbestyrelser«.
 5. I § 3, 2. pkt., ændres »amts-, by- eller  

 sognerådet« til: »amtsrådet eller kommunalbestyrelsen«.
 6. I § 31, stk. 8, ændres »amts- eller  

 byrådene« til: »amtsrådene eller kommunalbestyrelserne«.
 7. § 33 affattes således:
 »§ 33: Udgifter til behandling på sygehus i henhold til denne lov  

 afholdes over regnskabet for det pågældende sygehus og medtages ved  

 opgørelsen af kommunernes tilskudsberettigende sygehusudgifter.
Stk. 2.  Alle andre udgifter i henhold til denne lov  

 afholdes i København og Frederiksberg af kommunen og i øvrigt af  

 amtskommunen.« § 2 I LOV NR. 145 af 12. marts 1918 OM FORANSTALTNINGER TIL TUBERKULOSENS  

 BEKÆMPELSE, som ændret bl.a. ved lov nr. 182 af 7. juni 1958, affattes § 13  

 således:
»§ 13.  Omkostningerne ved de i henhold til § 4  

 påbudte foranstaltninger til rensning og desinfektion afholdes i København og  

 Frederiksberg af kommunen og i øvrigt af amtskommunen.« § 3 I LOV NR. 208 AF 19. APRIL 1943 OM TILLÆG TIL LOV NR. 138 AF 10. MAJ 1915  

 OM FORANSTALTNINGER MOD SMITSOMME SYGDOMMES UDBREDELSE. (VACCINATION MOD  

 DIFTERI), som ændret ved lov nr. 101 af 25. marts 1959, affattes § 3 således:
 »§ 3.  Indenrigsministeren træffer bestemmelse  

 om, hvilke læger der kan foretage vaccinationen i henhold til denne lov.
 Stk. 2.  Udgifterne til honorarer til lægerne for  

 vaccinationens foretagelse afholdes i København og Frederiksberg af kommunen  

 og i øvrigt af amtskommunen.
Stk. 3.  Kommuner og læger er forpligtet til efter  

 regler fastsat af sundhedsstyrelsen at afgive oplysninger om virksomheden i  

 medfør af denne lov.« § 4 I LOV NR. 321 AF 7. JULI 1945 OM TILLÆG TIL LOV NR. 138 AF 10. MAJ 1915 OM  

 FORANSTALTNINGER MOD SMITSOMME SYGDOMMES UDBREDELSE. (FORBUD MOD BADNING)  

 affattes § 2, stk. 2, således:
»Stk. 2.  Erstatningerne udredes i København og  

 Frederiksberg af kommunen og i øvrigt af amtskommunen.« § 5 I LOV NR. 236 AF 30. APRIL 1946 OM LÆGEUNDERSØGELSER AF BØRN affattes § 2  

 således:
 »§ 2.  Udgifterne til honorarer til læger for de  

 i § 1 omhandlede helbredsundersøgelser afholdes i København og Frederiksberg  

 af kommunen og i øvrigt af amtskommunen.
Stk. 2.  For helbredsundersøgelser, der foretages på en  

 offentlig institution af de ved denne ansatte læger, ydes der ikke honorar i  

 henhold til denne lov.
Indenrigsministeren kan bestemme, at denne regel også  

 finder anvendelse på nærmere angivne private institutioner, der modtager  

 tilskud fra det offentlige.
Stk. 3.  Kommuner og læger er forpligtet til efter  

 regler fastsat af sundhedsstyrelsen at afgive oplysninger om virksomheden i  

 medfør af denne lov.« § 6 I LOV NR. 193 AF 4. JUNI 1947 OM BEKÆMPELSE AF KØNSSYGDOMME, som ændret  

 bl.a. ved lov nr. 151 af 31. marts 1949 og lov nr. 101 af 25. marts 1959,  

 foretages følgende ændringer:
 1. I § 6, 2. pkt., udgår »eller byråd«.
 2. § 20, stk. 1, affattes således:
»Udgifterne ved undersøgelse og behandling for kønssygdom for  

 offentlig regning afholdes i København og Frederiksberg af kommunen og i  

 øvrigt af amtskommunen.
Udgifterne ved indlæggelse på sygehus kan medtages i  

 kommunens regnskab over refusionsberettigende sygehusudgifter.« 3. § 20, stk. 2 og 3, ophæves, og § 20, stk. 4, bliver  

 stk. 2.
§ 7 I LOV NR. 67 AF 31. MARTS 1953 OM KARANTÆNEFORANSTALTNINGER MOD SMITSOMME  

 SYGDOMME, som ændret bl.a. ved lov nr. 101 af 25. marts 1959, foretages  

 følgende ændringer:
 1. I § 6, stk. 1, ændres »og uden for København  

 vedkommende amtsråd og byråd« til: »på Frederiksberg  

 kommunalbestyrelsen og i øvrigt amtsrådene«.
 2. I § 41 affattes 1. og 2. pkt. således:
»Udgifterne til behandling og pleje af personer, der underkastes  

 isolation, afholdes over regnskabet for det pågældende sygehus og medtages  

 ved opgørelsen af kommunernes tilskudsberettigende sygehusudgifter.« § 8 I LOV NR. 167 AF 24. MAJ 1955 OM VACCINATION MOD BØRNELAMMELSE, som ændret  

 ved lov nr. 101 af 25. marts 1959, affattes § 3 således:
 »§ 3.  Indenrigsministeren træffer bestemmelse  

 om, hvilke læger der kan foretage vaccination i henhold til denne lov.
 Stk. 2.  Ufgifterne til honorarer til lægerne afholdes i  

 København og Frederiksberg af kommunen og i øvrigt af amtskommunen.
Stk. 3.  Kommuner og læger er forpligtet til efter  

 regler fastsat af sundhedsstyrelsen at afgive oplysninger om virksomheden i  

 medfør af denne lov.« § 9 I LOV NR. 79 AF 29. MARTS 1957 OM HJEMMESYGEPLEJE foretages følgende  

 ændringer:
 1. § 2, stk. 1, affattes således:
»Hjemmesygeplejeordningen i Københavns og Frederiksberg kommuner skal  

 godkendes af indenrigsministeren.
Hjemmesygeplejeordningen i andre kommuner  

 skal godkendes af amtsrådet.« 2. I § 3, stk. 2, ændres »§ 274« til:  

 »§ 47, stk. 4«.
 3. § 4, stk. 1, affattes således:
»Af kommunens udgifter til hjemmesygepleje refunderes 7/10 af  

 statskassen.« 4. I § 5 ændres »jfr. § 82 og §§ 75-78 i lov om  

 offentlig forsorg.« til: »jfr. bestemmelserne i kapitlerne XVIII og  

 XIX i lov om offentlig forsorg.« 5. § 6 ophæves.
§ 10 I LOV OM DISTRIKTSJORDEMØDRE, JFR.
LOVBEKENDTGØRELSE NR. 242 AF 7. JULI  

 1959,foretages følgende ændringer:
 1. I § 1, stk. 1, 1. pkt., ændres »på landet  

 amtskommunen, i København og købstæderne bykommunen« til: »i  

 København og Frederiksberg kommunen og i øvrigt amtskommunen«.
 2. I § 1, stk. 2, 2. pkt., ændres »sogneråd«  

 til: »kommunalbestyrelser«.
 3. I § 1, stk. 3, ændres »I købstæderne«  

 til: »I byområder«.
 4. I § 1, stk. 4, udgår »både købstad og  

 landdistrikt eller«.
 5. I § 1 indsættes efter stk. 4 som nyt stykke:
»Stk. 5.  For områder med ringe fødselstal, der på  

 grund af deres geografiske beliggenhed ikke kan henføres under den  

 almindelige distriktsinddeling, kan der med indenrigsministerens godkendelse  

 af amtskommunen træffes særlige foranstaltninger til tilvejebringelse af  

 fødselshjælp.« 6. I § 2 ændres »på landet af amtsrådet og i  

 købstæderne af byrådet« til: »af amtsrådet«.
 7. § 13 ophæves.
§ 11 I LOV nr: 200 AF 8. JUNI 1966 OM SVANGERSKABSHYGIEJNE foretages følgende  

 ændringer:
 1. I § 4, stk. 1, udgår »vederlagsfrit«.
 2. § 5 affattes således:
 »§ 5.  Udgifterne ved foretagelse af de i § 4  

 omhandlede blodprøveundersøgelser afholdes af statskassen.
 Stk. 2.  Udgifterne til honorarer til læger og  

 jordemødre for de i § 1 omhandlede helbredsundersøgelser m.m. og til den i §  

 2 omhandlede befordring afholdes i København og Frederiksberg af kommunen og  

 i øvrigt af amtskommunen.
Stk. 3.  For helbredsundersøgelser, der foretages på en  

 offentlig institution af de ved denne ansatte læger og jordemødre, ydes der  

 ikke honorar i henhold til denne lov.
Indenrigsministeren kan bestemme, at  

 denne regel også finder anvendelse på nærmere angivne private institutioner,  

 der modtager tilskud fra det offentlige.
 Stk. 4.  Kommuner, læger og jordemødre er forpligtet,  

 til efter regler fastsat af sundhedsstyrelsen af afgive oplysninger om  

 virksomheden i medfør af denne lov«.
§ 12 Loven træder i kraft den 1. april 1970, således at refusion efter de  

 hidtidige bestemmelser sidste gang ydes på grundlag af de af kommunerne i  

 regnskabsåret 1969-70 afholdte udgifter.
§ 13 Loven gælder ikke for Færøerne og Grønland.
 GIVET PÅ CHRISTIANSBORG SLOT, DEN 4.  

 JUNI 1969.
 Under Vor Kongelige Hånd og Segl.
 FREDERIK R.
 /Knud Thestrup.
