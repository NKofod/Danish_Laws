Fremsat den 27. april 1999 af  

 Klaus Kjær (DF), Kristian Thulesen Dahl (DF),  

 Brian Mikkelsen (KF) og Flemming Hansen (KF) Forslag til folketingsbeslutning om bindende forhåndsvurdering af importerede  

 motorkøretøjer Folketinget pålægger regeringen at  

 tilvejebringe retningslinjer, der sikrer, at der kan gives en bindende  

 forhåndsvurdering af den registreringsafgiftspligtige værdi af  

 importerede brugte motorkøretøjer.
Bemærkninger til forslaget Forslagsstillerne er af den opfattelse, at  

 der bør kunne gives en bindende forhåndsvurdering af den  

 registreringsafgiftspligtige værdi af importerede brugte  

 motorkøretøjer.
Problemstillingen om den manglende mulighed for en  

 bindende forhåndsvurdering af importerede motorkøretøjer  

 var allerede fremme i foråret 1996 i forbindelse med en ændring  

 af lov om registreringsafgift af motorkøretøjer m.v.  

 (ændring af bestemmelsen om maksimumspris som afgiftspligtig  

 værdi) (lovforslag nr.
L 248, 1995-96).
Forslagsstillerne finder det rimeligt, at der også  

 på dette område som på så mange andre områder  

 inden for skatte- og afgiftslovgivningen bør kunne meddeles et  

 bindende tilsagn.
En bindende forhåndsvurdering er teknisk mulig ud fra  

 oplysninger om køretøjets data, ekstra udstyr m.v.
 Formålet med beslutningsforslaget er at styrke  

 importørernes og borgernes retsstilling ved at undgå lange  

 sagsbehandlingstider og for nogle pludselige store ubehagelige  

 ekstraregninger på måske flere hundrede tusinde kroner efter  

 betaling af depositum og eventuelt videresalg af motorkøretøjet  

 flere måneder efter importen.
 Retssikkerheden styrkes endvidere ved, at en  

 udmøntning af beslutningsforslaget sikrer, at der ikke sker  

 vilkårlige og forskellige vurderinger for samme slags  

 motorkøretøj - ikke alene inden for den enkelte told- og  

 skatteregion, men også regionerne imellem.
 Beslutningsforslaget skønnes endvidere gennem en  

 standardisering at medføre en forenkling og afbureaukratisering med  

 deraf følgende sparede ressourcer for det offentlige samt  

 administrative lettelser for erhvervslivet.
Skriftlig fremsættelse Klaus Kjær (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bindende  

 forhåndsvurdering af importerede motorkøretøjer.
(Beslutningsforslag nr.
B 133).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
