 En tidligere svejser på 67 år fik i 1994 konstateret, at han led af  

 lungekræft.
 Fra 1952 til 1965 arbejdede han som svejser og skibsbygger, og han var  

 i den forbindelse udsat for påvirkning af nikkel og krom.
Arbejdsskadestyrelsen anerkendte, at sygdommen var omfattet af punkt E  

 i fortegnelsen over erhvervssygdomme.
Der var således tale om en  

 arbejdsskade.
 Efter dette punkt på fortegnelsen anerkendes kræftlidelser, når de er  

 forårsaget af et stof eller påvirkning, der er optaget under kategori 1 eller  

 2a på IARC's (* 1) liste over kræftfremkaldende stoffer og påvirkninger.
 Arbejdsskadestyrelsen forudsætter, at der ved brugen af den  

 internationale liste skal være tale om stoffer, for hvilke der er en  

 veldokumenteret sammenhæng mellem den erhvervsmæssige udsættelse og en øget  

 risiko for den pågældende kræftlidelse hos mennesker.
 Det betyder, at den internationale liste modificeres lidt.
KOMMENTAR I perioden 1991 - 1993 har Arbejdsskadestyrelsen konstateret en stigning i  

 antallet af arbejdsbetingede kræftlidelser.
 I 1991 fik vi 248 anmeldelser, hvor det viste sig, at diagnosen var kræft,  

 og i 1993 var tallet steget til 312. Der var således tale om en stigning på  

 64 anmeldelser svarende til 26%.
 Der er imidlertid også tale om en stigning i antallet af de sager om  

 kræftlidelser, som vi anerkender som arbejdsskader.
 Stigningen her er på 48% svarende til 75 anerkendte tilfælde i 1991 og 111  

 anerkendte tilfælde i 1993.
 Forskellen mellem antal anmeldelser med rigtig kræftdiagnose og antal  

 anerkendte sager skyldes især, at en del anmeldelser om lungekræft ikke  

 anerkendes som arbejdsskader på grund af de pågældendes tobaksforbrug.
 Tendensen er klar - der er tale om store procentvise stigninger såvel i  

 antallet af anmeldelser som i antallet af sager, der anerkendes som  

 arbejdsskader.
 Men antallet af sager er forholdsvis ringe, og det giver formentlig grund  

 til at antage, at der stadig er sager om kræftlidelser, der ikke anmeldes.
 Læger og tandlæger har pligt til at anmelde sygdomme, hvis de har mistanke  

 om, at sygdommen kan være arbejdsbetinget.
Selv om situationen kan være vanskelig at vurdere for den enkelte læge  

 eller tandlæge, bør de lave tal for anmeldelser for kræftsager i sig selv  

 tilskynde til, at sager anmeldes.
Dermed gavnes også forebyggelsen.
 Yderligere oplysninger kan fås ved henvendelse til kontorchef Ingrid  

 Parsby.
 (* 1) IARC står for WHO International Agency for Research on Cancer.
