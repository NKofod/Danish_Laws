Betænkning afgivet af Miljø- og Planlægningsudvalget den 26.  

 april 2006 Betænkning over Forslag til lov om ændring af lov om  

 miljøbeskyttelse (Ændring af regler om miljømærkning) [af  

 miljøministeren (Connie Hedegaard)] 1. Ændringsforslag Miljøministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 24. november 2005 og var til 1.  

 behandling den 15. december 2005. Lovforslaget blev efter 1. behandling  

 henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 29. september 2005 dette udkast til  

 udvalget, jf. alm. del  bilag 450, folketingsåret 2004-05, 2. samling.  

 Den 23.  

 november 2005 sendte miljøministeren de indkomne høringssvar og et notat  

 herom  

 til udvalget.
Spørgsmål Udvalget har stillet 4 spørgsmål til miljøministeren til  

 skriftlig besvarelse, som denne har besvaret.
3. Udtalelse fra miljøministeren Miljøministeren har over for udvalget oplyst følgende:
I forbindelse med forhandlingerne om L 83 er der opstået et  

 spørgsmål om, hvorvidt danske trykkerier fortsat vil have mulighed for at  

 miljømærke en tryksag efter at det Nordisk Miljømærkenævn har ændret  

 kriterierne fra produktkriterier til tjenestekriterier under Svanemærket.
Nye  

 ansøgninger om svanelicens vil derfor skulle behandles efter de nyligt  

 vedtagne  

 tjenestekriterier, men de eksisterende licenser kan fortsætte indtil 1. marts  

 2007.
I øjeblikket er det kun det nordiske Svanemærke, der har  

 kriterier for tryksager/trykkerier, men der arbejdes på at få vedtaget  

 produktkriterier for tryksager i det europæiske miljømærke Blomsten.
Et  

 forslag  

 har to gange været på dagsordenen ved afstemning i den forskriftskomité, hvor  

 Blomstens kriterier vedtages.
Begge gange tegnede sig et flertal for  

 forslaget,  

 men Kommissionen har hver gang trukket forslaget tilbage.
Kommissionen (DG Miljø) har overfor medlemslandene oplyst, at  

 forslaget ventes fremsat igen til september 2006. Det betyder, at  

 tryksagskriterierne vil kunne træde i kraft 1. marts 2007 samtidig med  

 udløbet  

 af de eksisterende licenser under svanemærket.
Hvis EU ikke har vedtaget  

 forslaget, vil jeg arbejde for, at der fortsat vil være en valgmulighed.
4. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med det  

 stillede ændringsforslag.
Socialdemokratiets medlemmer af udvalget finder,   

 	  

 at miljømærkningerne  

 er en effektiv og forståelig mærkning af produkter, som giver forbrugerne  

 mulighed for at agere som politiske forbrugere,   

 	  

 at mærkningen hjælper  

 offentlige og private virksomheder til at handle miljømæssigt forsvarligt, og   

 	  

 at mærkning hjælper  

 allergikere og andre til at identificere eventuelle skadelige stoffer.
Der er derfor brug for en styrkelse af mærkningen af produkter  

 og ydelser.
Samtidig styrkes den generelle indsats mod kemiske stoffer i  

 dagligvarer og mod miljøskadelig virksomhed i almindelighed.
Miljømærkningen  

 er  

 også her et skridt på vejen.
Socialdemokratiet opfordrer samtidig regeringen  

 og  

 miljøministeren til, i særdeleshed til på EU-niveau, at arbejde for at få  

 endnu  

 flere produkter og endnu flere ydelser mærkede.
 Lovforslaget vil lette administrationen og understøtte  

 realiseringen af miljømærkningens potentiale og dermed også gøre det nemmere  

 at  

 implementere kommissionsbeslutningerne.
 Socialdemokraterne vil på denne baggrund stemme for lovforslaget.
Enhedslistens medlem af udvalget mener, at disse mærker er alt  

 for lidt ambitiøse.
De sikrer på ingen måde, at de produkter, der har disse  

 mærker, er producerede på en bæredygtig måde.
Enhedslisten går ind for, at man meget mere systematisk udvikler  

 økologiske produkter også inden for det, man kalder nonfoodområdet, altså  

 det,  

 der ikke kun handler om mad, og at man overvejer, hvordan man kunne få  

 etableret et mærke med dette formål.
Ministerens svar viser desværre, at der  

 ikke er politisk vilje til dette, og desværre bruges Blomsten og Svanen som  

 argument imod at etablere et økologimærke for nonfoodprodukter.
 Enhedslisten mener også, at det er forkert, at man med dette  

 lovforslag opretholder en afgift på de mindre miljøbelastende produkter, der  

 således bliver dyrere end de mere miljøbelastende produkter.
 Enhedslisten vil derfor følge både priserne på disse mærker og  

 de krav, der stilles til de produkter, der får disse mærker, meget nøje.
Afgørende for Enhedslistens stillingtagen er, at man i  

 bemærkningerne gennemfører et frontalopgør med den udbredte myte, at udbud og  

 udliciteringer altid er godt.
Dette område skal netop ikke i udbud, fordi det  

 har vist sig, at udbud af opgaven, den fysiske overflytning af  

 Miljømærkesekretariatets medarbejdere til en ny operatør og de administrative  

 tilpasninger i den forbindelse indebærer et stort ressourcetræk især i  

 Miljømærkesekretariatet.
Det hæmmer udførelsen af de egentlige  

 miljømærkeopgaver  

 og dermed også realiseringen af miljømærkernes potentiale i miljø- og  

 forbrugerpolitikken.
Dertil kommer, at jævnlige udbud er betænkelige i forbindelse  

 med en vidensorganisation som Miljømærkesekretariatet, fordi risikoen for, at  

 medarbejdere vælger at søge væk i forbindelse med et udbud, kan være temmelig  

 stor.
Det er en meget præcis kritik af hele ideen om, at udbud og  

 udlicitering  

 altid er godt og rigtigt.
Denne kritik vil Enhedslisten huske på andre  

 områder  

 i forbindelse med debatten om, hvordan man skal organisere den offentlige  

 sektor.
 Enhedslisten vil på denne baggrund stemme for lovforslaget.
 Siumut, Tjóðveldisflokkurin og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
5.  

 Ændringsforslag med bemærkninger Ændringsforslag Af  

 	  

  

 miljøministeren,  

  

 tiltrådt af  

  

 udvalget:
Til § 2 1)  

  

 Datoen »1. april 2006« ændres til: »1. juli 2006«.
[Udskydelse af  

 lovens ikrafttræden] Bemærkninger Til nr. 1 Baggrunden for  

 ændringsforslaget er, at behandlingen af lovforslaget har trukket ud, og at  

 det  

 derfor har været nødvendigt at ændre tidspunktet for ikrafttrædelsen.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Pernille Blach Hansen (S)   

 Torben Hansen (S)   

 Svend Auken (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Siumut, Tjóðveldisflokkurin og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 83 Bilagsnr.
Titel 1 Høringssvar og høringsnotat, fra miljøministeren 2 Udkast til tidsplan for udvalgets behandling af  

 lovforslaget 3 1. udkast til betænkning 4 Revideret tidsplan for udvalgets behandling af  

 lovforslaget 5 Ændringsforslag fra miljøministeren 6 2. udkast til betænkning 7 Udtalelse fra miljøministeren 8 3. udkast til betænkning Oversigt over spørgsmål og svar vedrørende L 83 Spm.nr.
