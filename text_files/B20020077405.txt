Bekendtgørelse om insideres  

 meddelelsespligt og udstederes  

 indberetningspligt af visse aktiebesiddelser I medfør af § 37, stk. 7 og 8, og § 93, stk. 4,  

 i lov om værdipapirhandel m.v., jf. lovbekendtgørelse nr. 587 af  

 9. juli 2002, fastsættes:
Indledende bestemmelser § 1. Bekendtgørelsen finder anvendelse  

 på de personer, der er omfattet af § 34, stk. 4, i lov om  

 værdipapirhandel m.v. (insidere), for så vidt angår deres  

 besiddelser af aktier, omfattet af samme lovs § 34, stk. 1, nr. 1,  

 i selskaber, der har aktier optaget til notering på en fondsbørs  

 eller til handel på en autoriseret markedsplads.
 Stk. 2. Ved handelsdag forstås i denne  

 bekendtgørelse det døgn, inden for hvilket der sker en  

 ændring af aktiebesiddelsen i form af erhvervelse eller  

 afhændelse.
 Stk. 3. Ved børsdag forstås i denne  

 bekendtgørelse en dag, hvor en fondsbørs eller en autoriseret  

 markedsplads har åben for handel.
 Stk. 4. Såfremt en ændring af en aktiebesiddelse  

 sker på anden måde end ved køb eller salg, sidestilles  

 dispositionsdagen herfor med handelsdagen, jf. stk. 2.
Insiders opgørelse og meddelelse § 2. En insider skal for hver ændring  

 (erhvervelse eller afhændelse), der sker i vedkommendes besiddelse af  

 aktier i det udstedende selskab, meddele ændringen til udsteder efter  

 den af udsteder fastsatte procedure herfor.
Meddelelse skal ske på  

 handelsdagen for ændringen, hvis denne er en børsdag.  

 Såfremt handelsdagen ikke er en børsdag, skal meddelelse gives  

 på den førstkommende børsdag.
 Stk. 2. Sker der flere ændringer inden for samme  

 handelsdag, skal hver ændring meddeles selvstændigt.
 Stk. 3. Meddelelsen skal indeholde oplysning om fondskode,  

 handelsdato, antallet af erhvervede og afhændede aktier og  

 kursværdien dispositionen er gennemført til, samt den samlede  

 besiddelse af aktier efter ændringen og kursværdien heraf.
 Stk. 4. Såfremt insideren ikke på  

 handelsdagen har oplysningerne nævnt i stk. 3, skal der gives  

 meddelelse til udsteder hurtigst muligt, dog senest to børsdage efter  

 handelsdagen.
 Stk. 5. Såfremt ændringen er sket uden for den  

 pågældende fondsbørs' henholdsvis den autoriserede  

 markedsplads' handelssystems åbningstid, anses ændringen for at  

 være sket den førstkommende børsdag.
Udsteders opgørelse og indberetning § 3. Udsteder skal for hver enkelt børsdag  

 foretage en nettoopgørelse af de ændringer i aktiebesiddelsen,  

 som meddeles efter § 2.
 Stk. 2. De meddelte ændringer i aktiebesiddelsen  

 indgår i nettoopgørelsen for den børsdag, hvor udsteder  

 modtager meddelelsen.
Stk. 3. Udsteder skal ved opgørelsen af  

 kursværdien af den samlede aktiebesiddelse anvende lukkekursen på  

 aktien den foregående børsdag.
Den samlede aktiebesiddelse  

 omfatter de i § 34, stk. 4, og § 37, stk. 3, nævnte personers  

 aktiebesiddelser.
 § 4. Udsteder skal indberette den samlede  

 erhvervelse eller afhændelse, der fremkommer ved nettoopgørelsen  

 efter § 3, stk. 1, til den fondsbørs eller autoriserede  

 markedsplads, hvor aktierne er noteret henholdsvis optaget til handel.  

 Indberetning skal ske senest børsdagen efter den dag, for hvilken  

 nettoopgørelsen er foretaget.
 Stk. 2. Indberetningen skal indeholde oplysning om fondskode,  

 handelsdato, nettoantallet af handlede aktier, og kursværdien heraf,  

 samt den samlede aktiebesiddelse og kursværdien heraf, jf. dog § 10,  

 stk. 2. Aktier, der er erhvervet eller afhændet på anden  

 måde end ved køb og salg, indgår i nettoantallet af  

 handlede aktier i første punktum til lukkekursen på  

 dispositionsdagen eller førstkommende børsdag, hvis  

 dispositionsdagen ikke er en børsdag.
 Stk. 3. Medfører nettoopgørelsen efter § 3,  

 stk. 1, en samlet ændring med en kursværdi på under  

 50.000 kr., kan udsteder undlade at foretage indberetning efter  

 stk. 1.
 § 5. Indberetning til den pågældende  

 fondsbørs eller autoriserede markedsplads skal ske på samme  

 måde, som den pågældende fondsbørs henholdsvis  

 autoriserede markedsplads har fastsat for indberetning af udstederes  

 oplysninger efter §§ 27 og 41 i lov om værdipapirhandel m.v.
 Stk. 2. Den enkelte fondsbørs henholdsvis autoriserede  

 markedsplads kan bestemme, at indberetning kan ske på anden  

 måde.
Kvartalsvis indberetning § 6. Udsteder skal hvert kvartal til den  

 pågældende fondsbørs henholdsvis den autoriserede  

 markedsplads indberette en opgørelse over 1)	den samlede bestyrelses aktiebesiddelse i selskabet samt  

 kursværdien heraf, 2)	den samlede direktions aktiebesiddelse i selskabet samt  

 kursværdien heraf og 3)	den samlede aktiebesiddelse og kursværdien heraf for personer  

 omfattet af § 34, stk. 4, og § 37, stk. 3, i lov om  

 værdipapirhandel m.v.
 Stk. 2. Såfremt direktionen hos en udsteder kun  

 består af én person, kan opgørelsen i henhold til  

 stk. 1, nr. 1 og 2, indberettes samlet.
Stk. 3. Den kvartalsvise opgørelse skal foretages efter  

 udløbet af den af selskabet fastsatte frist for insideres handel med  

 selskabets aktier efter hver offentliggjort delårsrapport eller  

 årsregnskabsmeddelelse.
Ved opgørelsen anvendes lukkekursen  

 på aktien børsdagen før den dag, pr. hvilken  

 opgørelsen foretages.
 Stk. 4. Den kvartalsvise indberetning skal ske hurtigst  

 muligt, dog senest tre børsdage efter udløbet af den af  

 selskabet fastsatte frist for insideres handel med selskabets aktier.
 Stk. 5. Udstedere, der ikke aflægger kvartalsrapporter,  

 skal foretage en opgørelse tre måneder efter den seneste  

 opgørelse i henhold til stk. 3. Indberetning af denne  

 opgørelse skal ske hurtigst muligt, dog senest tre børsdage  

 efter, at opgørelsen efter første punktum er foretaget.
 Stk. 6. § 5 finder tilsvarende anvendelse på de  

 kvartalsvise indberetninger.
Offentliggørelse § 7. Offentliggørelse af indberetningerne  

 efter denne bekendtgørelses §§ 4, 6 og 8 skal ske via det  

 informationssystem, som den pågældende fondsbørs  

 henholdsvis den autoriserede markedsplads i henhold til §§ 18 og 41 i  

 lov om værdipapirhandel m.v. stiller til rådighed for  

 offentliggørelse af informationer til markedet.
Statusopgørelse § 8. Den samlede aktiebesiddelse, jf. § 4 i  

 lov nr. 427 af 6. juni 2002 (statusopgørelsen), skal opgøres  

 på samme måde som aktiebesiddelsen i § 6, stk. 1, nr.  

 3, og kan indberettes til den pågældende fondsbørs  

 henholdsvis autoriserede markedsplads via den første indberetning i  

 henhold til § 6, der dermed erstatter statusopgørelsen.
Den  

 samlede aktiebesiddelse (statusopgørelsen) skal dog indberettes senest  

 den 1. januar 2003.
Straffebestemmelser § 9. Overtrædelse af § 2, stk. 1,  

 3 og 4, § 3, stk. 1, § 4, stk. 1 og 2, § 5,  

 stk. 1, § 6, stk. 1 og 3-5, og § 8 straffes med  

 bøde.
Ikrafttræden § 10. Bekendtgørelsen træder i kraft  

 den 1. oktober 2002.
 Stk. 2. Oplysning om den samlede aktiebesiddelse og  

 kursværdien heraf, jf. § 4, stk. 2, skal først indgå i  

 indberetningen fra det tidspunkt, udsteder første gang skal indberette  

 i henhold til §§ 6 eller 8.
 Stk. 3. Reglerne i denne bekendtgørelse om kvartalsvise  

 indberetninger finder anvendelse på delårsrapporter og  

 årsregnskabsmeddelelser, der offentliggøres efter  

 bekendtgørelsens ikrafttræden.
