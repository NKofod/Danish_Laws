 Baggrund:
 - Bekendtgørelse nr. 661 af 28. november 1983 om vandopløseligt chromat i  

 cement.
 Vandopløseligt chromat i cement kan give cementeksem ved hudkontakt.
 Der er derfor fastsat følgende regler for anvendelsen af cement og  

 ikke-hærdede cementholdige produkter:
Forbud Det er ikke tilladt at anvende - cement, hvis indhold af vandopløseligt chromat er større end 2 mg pr. kg  

 tør cement - ikke-hærdede cementholdige produkter med et indhold af vandoløseligt  

 chromat på mere end 2 mg pr. kg anvendt tør cement - cement eller ikke-hærdede cementholdige produkter, der ikke er  

 forskriftsmæssigt mærket med oplysning om indholdet af vandopløseligt  

 chromat.
 forbudet gælder både ved arbejde, der udføres af ansatte, og ved arbejde,  

 der udføres af arbejdsgiver selv eller af selvstændige uden ansatte.
 Undtaget fra forbudet er:
- Olieboringscement - Aluminatcement - Cement og ikke-hærdede cementholdige produkter i lukkede systemer, hvor  

 der ikke er mulighed for at komme i berøring med materialet.
 Heraf følger, at hvis der i et lukket system anvendes cement, der  

 indeholder mere vandopløseligt chromat end 2 mg pr. kg, skal materialet,  

 inden det forlader systemet, enten være hærdet eller tilsat tilstrækkeligt  

 chromatnedsættende stoffer.
 Chromatreduktion kan derfor normalt ikke foretages sundhedsmæssigt  

 forsvarligt på en byggeplads.
Mærkning Cement og ikke-hærdede cementholdige produkter skal være forsynet med en  

 mærkning, der oplyser, om indholdet af vandopløseligt chromat er under, lig  

 med eller over 2 mg pr. kg tør cement.
 Mærkningen skal findes på emballagen eller, hvis materialet leveres i bulk  

 (fx i en kugletank eller en betonkanon), på følgeseddel eller lignende.
 For tørre produkter, hvor chromatindholdet er 2 mg/kg tørt cement eller  

 mindre, skal mærkningen tillige oplyse, inden for hvilken tidsperiode,  

 angivelsen af chromatindholdet er korrekt.
Cementeksem Cementeksem er en kombination af irritation af huden og overfølsomhed  

 (allergi) for chromat.
Det er vandopløseligt chromat, der kan fremkalde  

 eksem.
 Cementeksem er en alvorlig, invaliderende hudsygdom.
Er man først blevet overfølsom for chromat, vil man reagere, hvor det end  

 forekommer.
Derfor vil en overfølsomhed, der er erhvervet ved arbejdet med  

 cement, kunne bryde ud fx ved kontakt med chromgarvede læderhandsker.
 En nedsættelse af indholdet af vandopløseligt chromat i cement vil mindske  

 risiko for eksem betydeligt.
