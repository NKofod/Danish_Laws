 I medfør af konto 17.49.01 og tekstanmærkning 72 på finansloven for 1994  

 og § 20, stk. 4 i lov om en aktiv arbejdsmarkedspolitik fastsættes følgende  

 regler om en langsigtet indsats på Bornholm.
Formål § 1.  Formålet med indsatsen er at forebygge og  

 afhjælpe særlige strukturelle problemer på det bornholmske arbejdsmarked.  

 Midlerne kan anvendes til iværksættelse af uddannelses-, aktiverings- og  

 vejledningsinitiativer over for ledige, køb af kurser for beskæftigede og  

 ledige samt informationsaktiviteter over for virksomheder og arbejdstagere.
Bevillingen § 2.  På finansloven afsættes en bevilling til  

 forebyggelse og afhjælpning af strukturproblemer på det bornholmske  

 arbejdsmarked.
 § 3.  Arbejdsmarkedsrådet på Bornholm fastsætter den  

 nærmere anvendelse af midlerne.
Uddannelses-, aktiverings- og vejledningsinitiativer over for ledige § 4.  Der kan anvendes midler af puljen til en indsats  

 over for ledige medlemmer af en arbejdsløshedskasse i overensstemmelse med de  

 i lov om en aktiv arbejdsmarkedspolitik, Afsnit II fastsatte regler om de  

 nævnte arbejdsmarkedspolitiske redskaber.
Reglerne i Arbejdsministeriets  

 bekendtgørelse om en aktiv arbejdsmarkedsindsats finder anvendelse, idet  

 Rådet dog kan iværksætte forsøgsaktiviteter uden Arbejdsmarkedsstyrelsens  

 godkendelse.
 Stk. 2.  Perioder, hvor medlemmet deltager i aktiviteter  

 efter stk. 1, medregnes i medlemmets ret til et rimeligt forløb efter lov om  

 en aktiv arbejdsmarkedspolitik og i perioderne efter § 55, stk. 1 og 2, i lov  

 om arbejdsløshedsforsikring m.v.
Køb af kurser for beskæftigede og ledige § 5.  Der kan anvendes midler af puljen til køb af  

 kurser rettet mod såvel ledige som beskæftigede i regionen.
 Stk. 2.  Ved beskæftigede forstås både ansatte og  

 selvstændige.
 § 6.  Kursuskøbene skal opfylde det overordnede formål  

 med puljen.
 Stk. 2.  Der kan både købes hele kurser og enkelte  

 pladser på et kursus.
 § 7.  Der kan købes kurser udbudt af offentlige og  

 private institutioner, jf. § 6, stk 1.
 § 8.  Ved køb af kurser, der gennemføres i henhold til  

 lov om arbejdsmarkedsuddannelser, herunder kurser, der er udbudt som kurser  

 efter reglerne om indtægtsdækket virksomhed, kan der udbetales  

 deltagerstøtte.
Stk. 2.  I de tilfælde, hvor der ikke kan ydes  

 deltagerstøtte efter relgerne i lov om arbejdsmarkedsuddannelser ydes  

 deltagerstøtten efter lov om en aktiv arbejdsmarkedspolitik.
Til beskæftigede  

 udbetales støtten af Arbejdsformidlingen med samme beløb som ydes efter lov  

 om arbejdsmarkedsuddannelser.
Informationsaktiviteter over for virksomheder og arbejdstagere § 9.  Der kan anvendes en mindre del af puljen til  

 iværksættelse af informationsaktiviteter over for virksomheder samt  

 beskæftigede og ledige arbejdstagere.
 § 10.  Informationsaktiviteterne skal opfylde det  

 overordnede formål med puljen.
Klageadgang § 11.  Klager over Arbejdsmarkedsrådets anvendelse af  

 midlerne kan ikke indbringes for anden administrativ myndighed.
 Stk. 2.  Klager over afgørelser om deltagerstøtte kan  

 indbringes for Arbejdsmarkedets Ankenævn.
Afrapportering § 12.  Arbejdsmarkedsstyrelsen udarbejder til  

 arbejdsministeren en rapport om Arbejdsmarkedsrådets anvendelse af midlerne.  

 I grundlaget for rapporten indgår Arbejdsmarkedsrådets og regionschefens  

 bemærkninger.
Rapporten ledsages af Landsarbejdsrådets bemærkninger.
Ikrafttrædelse § 13.  Bekendtgørelsen træder i kraft den 1. juni  

 1994.
