 I tilslutning til Udenrigsministeriets bekendtgørelse nr. 104 af 2.
september 1988 og nr. 11 af 1. februar 1990, Lovtidende C, meddeles det, at følgende lande med virkning fra de anførte datoer har tiltrådt Den Europæiske Konvention af 15. oktober 1985 om lokalt selvstyre:
 Nedennævnte lande har taget forbehold og afgivet erklæringer som følger:
 Sverige:
 Sverige har til hensigt at begrænse gyldigheden af konventionen til  

 følgende lokale og regionale myndigheder i overensstemmelse med  

 bestemmelserne i artikel 13:
 Kommuner (»Kommuner«) og amtskommuner  

 (»landstingskommuner«).
 Grækenland:
 Grækenland vil ikke være bundet af bestemmelserne i artikel 5, artikel 7,  

 stk. 2, artikel 8, stk. 2, og artikel 10, stk. 2, i konventionen.
 Italien:
 I henhold til konventionens artikel 12, stk. 2, anser Italien sig bundet  

 af konventionen i sin helhed.
 Nederlandene:
 Det nederlandske Kongerige accepterer den omtalte konvention for  

 kongeriget i Europa.
 Det nederlandske Kongerige erklærer i overensstemmelse med artikel 12,  

 stk. 2, i konventionen, at det ikke anser sig selv bundet af bestemmelserne i  

 artikel 7, stk. 2, artikel 8, stk. 2, artikel 9, stk. 5, og artikel 11 i  

 konventionen.
 Det nederlandske Kongerige erklærer i overensstemmelse med artikel 13 i  

 konventionen, at man har til hensigt at afgrænse rækkevidden af konventionen  

 til provinser og kommuner.
 Samt:
Med henvisning til artikel 6, stk. 2, i konventionen, finder Det  

 nederlandske Kongeriges regering, at indenfor rammerne af konventionen har  

 alene artikel 8 i konventionen konsekvenser for de lokale myndigheders  

 finansielle ressourcer.
Dette betyder, at lokale myndigheder ikke kan stille  

 finansielle krav til den centrale regering baseret på bestemmelserne i  

 artikel 6, stk. 2, i konventionen.
Efter Det nederlandske Kongeriges mening  

 er nederlandsk lovgivning i overensstemmelse med både ordlyden og formålet  

 med artikel 6, stk. 2, i konventionen.  Udenrigsministeriet, den 17.  

 oktober 1991 F.M.
