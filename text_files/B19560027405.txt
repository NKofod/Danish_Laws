 I medfør af § 14 i færdselslov nr. 153 af 24. maj 1955 fastsætter  

 justitsministeriet herved følgende ændringer i justitsministeriets  

 bekendtgørelse nr. 42 af 2. marts 1956 om udenlandske køretøjer og  

 udenlandske førere af motorkøretøjer.
 Til § 3 føjes som nyt stykke 10 og 11:
»Stk. 10.  De i nærværende § fastsatte regler anses  

 for opfyldt, for så vidt angår motorkøretøjer med eller uden påhængs- eller  

 sidevogn, for hvilke der i Finland, Norge eller Sverige er meddelt tilladelse  

 til midlertidig brug, og som er forsynet med grænsenummerplader i det  

 pågældende land.
Sådanne køretøjer vil kunne benyttes her i landet i den tid,  

 tilladelsen gælder, såfremt de i §§ 1 og 2 nævnte vilkår er opfyldt.
Stk. 11.  De omhandlende grænsenummerplader skal efter  

 indreggistreringsnummeret indeholde den internationalt foreskrevne  

 nationalitetsafmærkning, for Finland SF, for Norge N og for Sverige S.  

 Bogstaver og tal skal være udført i fød farve på hvid bund.« Til § 5 føjes som nyt stk. 5:
»Stk. 5.  For motorkøretøjer, for hvilke der i  

 Finland, Norge eller Sverige er meddelt tilladelse til midlertidig brug, jfr.  

 § 3, stk. 10 og 11, kan foruden de i § 3, stk. 11, omhandlende  

 grænsenummerplader kun kræves finsk »tilståndsbevis«, norsk  

 »vognkort« eller svensk »turistvagnlicens« forevist.  

 Sådanne midlertidige indregistreringsattester bør altid kræves forevist til  

 konstatering af, at de fortsat er gyldige.' Til § 6, stk. 1, føjes som nyt punktum:
»I forbindelse med udleveringen af nummerplader udsteder politiet en  

 midlertidig indregistreringsattest for køretøjet med gyldighed i ikke over 1  

 år.
Attesten skal medbringes under kørselen og på forlangende forevises  

 politiet«.
 Stk. 2  affattes således:
»Stk. 2.  De nævnte plader - grænsenummerplader -  

 der i forbindelse med den midlertidige indregistreringsattest giver adgang  

 til at indkøre og midlertidigt benytte køretøjet her i landet samt i Finland,  

 Norge og Sverige, er efter kendingsbogstavet og nummeret forsynet med  

 bogstaverne DK.
Pladerne er udført med røde tal og bogstaver på hvid bund.  

 For pladerne erlægges et gebyr på 15 kr. for et sæt plader, 8 kr. for en  

 enkelt plade.« Som nyt stk. 4 tilføjes:
»Stk. 4.  Når et køretøj, er er forsynet med dansk,  

 finsk, norsk eller svensk midlertidig køretilladelse (indregistreringsattest)  

 og tilsvarende grænsenummerplader, fra Danmark udpasserer til andet område  

 end Finland, Norge eller Sverige, skal nummerpladerne og attesten  

 tilbageleveres til politiet på udkørselsstedet, som kontrollerer, at  

 tilladelsens tidsfrist ikke er overskredet, samt, såfremt pladerne og  

 attesten ikke hidrører fra den pågældende myndighed selv, tilbagesender dem  

 til den myndighed, der har udstedt dem.« Denne bekendtgørelse træder i kraft den 1. november 1956.
 Justitsministeriet, den 27. oktober  

 1956.
 Hans Hækkerup.
 /Mogens Grau.
 (* 1) Optaget i Juristforbundets færdselslovsamling.
