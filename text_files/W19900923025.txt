Ansøger havde taget ophold i udlandet for at arbejde med henblik på  

 senere uddannelse.
Valgretsnævnet fandt at ansøger ikke var omfattet af  

 folketingsvalglovens § 2, stk. 2, nr. 4.
 Valgretsnævnet har modtaget Deres ansøgning af 2. august 1990 om optagelse  

 på folketingsvalglisten i henhold til § 2, stk. 2, i folketingsvalgloven.
 Folketingsvalglovens § 2, stk. 2, lyder således:
 »Følgende personer, der midlertidigt har taget ophold i udlandet og  

 ægtefæller, der samlever med disse personer, anses ligeledes for at have fast  

 bopæl i riget:
 1) Personer, der er udsendt for at gøre tjeneste i udlandet som ansat af  

 en dansk offentlig myndighed eller en herværende privat virksomhed eller  

 forening.
 2) Personer, der opholder sig i udlandet som ansat i en international  

 organisation, hvoraf Danmark er medlem.
 3) Personer, der er udsendt for at gøre tjeneste i udlandet af en dansk  

 hjælpeorganisation.
 4) Personer, der opholder sig i udlandet i uddannelsesøjemed.
 5) Personer, der opholder sig i udlandet af helbredsmæssige grunde.
6) Personer, der opholder sig i udlandet, og som i henseende til  

 tilknytningen til riget ganske må sidestilles med de personer, der er nævnt i  

 nr. 1-5.« På det foreliggende grundlag finder nævnet, at De ikke omfattes af en af  

 de persongrupper, der opregnet i nr. 1-6. Deres ansøgning kan derfor ikke  

 imødekommes.
Såfremt De mener, at yderligere oplysninger kan medføre, at De kan anses  

 for omfattet af nr. 1-6, kan De indsende disse oplysninger.
Nævnet vil da på  

 ny behandle Deres ansøgning.
 Denne afgørelse er truffet med hjemmel i § 16, stk. 2, jf. § 2, stk. 2, i  

 folketingsvalgloven (lov nr. 271 af 13. maj 1987). Afgørelsen kan ikke  

 indbringes for anden administrativ myndighed, jf. samme lovs § 17, stk. 4.
