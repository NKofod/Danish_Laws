Under opholdet i Vietnam fik patienten psykoser og hallucinationer, der  

 medførte indlæggelse på loklat hospital og siden ledsaget  

 hjemtransport før forventet.
Patienten klagede herefter over, at han i  

 forbindelse med udleveringen af Lariam hverken fik mundtligt eller skriftligt  

 information af lægen vedrørende bivirkningerne af Lariam.
 Lægen anførte i forbindelse med sagens oplysning, at der  

 rutinemæssigt bliver informeret både skriftligt og mundtligt om  

 bivirkninger, herunder særligt om bivirkninger af Lariam, og at  

 patienten således var blevet informeret både skriftligt og  

 mundtligt om eventuelle bivirkninger af Lariam i forbindelse med udleveringen  

 af recepten.
Information i forbindelse med  

 malariaprofylakse Patientklagenævnet fandt i det aktuelle  

 tilfælde, at der forelå modstridende oplysninger mellem patienten  

 og lægen om, hvilken information der var blevet givet forud for  

 udleveringen af recepten.
Der forelå ikke yderligere oplysninger i  

 sagen, der kunne understøtte den ene forklaring fremfor den anden, og  

 da Patientklagenævnet ikke havde mulighed for at få sagen  

 yderligere belyst, kunne nævnet således ikke vurdere, hvad der  

 konkret var foregået.
I et sådant tilfælde gælder det  

 almindelige retsprincip om, at tvivlen skal komme den indklagede til gode, og  

 efter de regler, der gælder for Patientklagenævnets virksomhed,  

 havde nævnet ikke grundlag for at fastslå, at en  

 overtrædelse af lægeloven havde fundet sted.
