Klagefrist  Rettidig klage da Arbejdstilsynet ikke havde gemt den poststemplede kuvert (Adressaten udeladt) Formanden for Arbejdsmiljøklagenævnet har på nævnets vegne, jf.
Arbejdsmiljølovens § 81a, stk. 7, nr. 3 og § 13, stk. 1, nr. 3, i bekendtgørelse om Arbejdsmiljøklagenævnets forretningsorden, truffet afgørelse den 15. juni 2010. Klagen vedrører påbud om at standse arbejdet i forbindelse med nedrivning og renovering af bagerbutik og påbud om at bruge autoriseret arbejdsmiljørådgiver.
Formanden traf følgende A F G Ø R E L S E Klagen vil blive behandlet.
B E G R U N D E L S E Arbejdstilsynet har i klagevejledningen til de 2 afgivne påbud oplyst, at Klagen skal sendes til Arbejdstilsynet senest den 16. juli 2008.
 Klagen er dateret den 12. juli 2008. Arbejdstilsynet oplyser, at klagen er scannet ind den 8. august 2008. Arbejdstilsynet har ikke gemt kuverten, hvori klagen lå, så det er ikke muligt at se, hvornår kuverten er poststemplet.
 Da klagevejledningen nævner afsendelse og ikke modtagelse af klagen som værende afgørende for, om klagen er modtaget rettidigt, og da der så ikke er andet i sagen, der kan fastsætte afsendelsestidspunktet end brevdatoen, anses klagen for rettidigt afsendt.
 Arbejdsmiljøklagenævnet vil behandle klagen over påbuddene, når Arbejdstilsynet har udtalt sig herom.
R E G L E R Arbejdsmiljøklagenævnet henviser til  § 81, stk. 1 og stk. 4 samt § 81a, stk. 7, nr. 3, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer der følger af lov nr. 1395 af 27. december 2008 og lov nr. 482 af 12. juni 2009  § 3 og § 13, stk. 1, nr. 3, i Beskæftigelsesministeriets bekendtgørelse nr. 767 af 30. juni 2009 om forretningsorden for Arbejdsmiljøklagenævnet.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet samt telefonnotat af 31. maj 2010.
På klagenævnets vegne Kopi til Arbejdstilsynet, (Adressat udeladt) Afgørelsens retlige grundlag kan læses på de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008 og lov nr. 482 af 12. juni 2009 Kapitel 14 Klageadgang § 81. Klage over en afgørelse truffet af Arbejdstilsynet i henhold til denne lov, jf. dog stk. 6, kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.
 Stk. 2.
 Stk. 3.
 Stk. 4. Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er fremkommet rettidigt.
 Stk. 5.
 § 81a.
 Stk. 2.
 Stk. 3.
 Stk. 4.
 Stk. 5.
 Stk. 6.
 Stk. 7. Formanden kan træffe afgørelse på nævnets vegne i følgende sager:
 1) Klager som alene vedrører fristen for efterkommelse af påbud efter § 77, stk. 1.
 2) Afgørelser i henhold til § 81, stk. 3, 1. pkt., om fratagelse af en klages opsættende virkning.
 3) Afgørelser i henhold til § 81, stk. 4, om behandling af en for sent indgivet klage.
 Stk. 8.
Beskæftigelsesministeriets bekendtgørelse nr. 767 af 30. juni 2009 om forretningsorden for Arbejdsmiljøklagenævnet § 3. Fristen for at indgive klage efter § 1, stk. 1, er fire uger, efter at afgørelsen er meddelt den pågældende.
 Stk. 2. Selvom en klage ikke er fremkommet rettidigt, kan Arbejdsmiljøklagenævnet, jf. § 13, stk. 1, nr. 3, behandle en klage og tillægge denne opsættende virkning, når særlige grunde taler derfor.
 § 13. Formanden kan træffe afgørelse på nævnets vegne i følgende sager:
 1) Klager som alene vedrører fristen for efterkommelse af påbud efter arbejdsmiljølovens § 77, stk. 1.
 2) Afgørelser om at fratage klage opsættende virkning, jf. § 5, stk. 1.
 3) Afgørelser om behandling af for sent indgivet klage, jf. § 3, stk. 2.
 Stk. 2. De enkelte medlemmer af nævnet kan, efter at være blevet orienteret om sagen, jf. § 6, nr. 1, inden for en frist af én uge anmode om, at en sag bliver behandlet og afgjort af nævnet.
