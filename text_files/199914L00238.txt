Betænkning afgivet af Retsudvalget den  

 9. december 1999 Betænkning over Forslag til lov om  

 ændring af retsafgiftsloven og pasloven (Forhøjelse af afgiften for borgerlige domssager og  

 af betalingen for udstedelse af pas til voksne) Udvalget har behandlet lovforslaget i to møder og  

 har herunder stillet spørgsmål til justitsministeren, som denne  

 har besvaret skriftligt.
 Der er af justitsministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et  

mindretal (Socialdemokratiets, Socialistisk Folkepartis,  

 Centrum-Demokraternes og Det Radikale Venstres medlemmer af udvalget)  

 lovforslaget til vedtagelse med det af justitsministeren stillede  

 ændringsforslag.
 Et andet mindretal (Venstres og Det Konservative  

 Folkepartis medlemmer af udvalget) indstiller lovforslaget til  

forkastelse ved 3. behandling og vil ved lovforslagets 2. behandling  

 stemme hverken for eller imod de stillede ændringsforslag.
 Et tredje mindretal (Dansk Folkepartis medlem af  

 udvalget) indstiller lovforslaget til forkastelse ved 3. behandling,  

 men vil stemme for de stillede ændringsforslag.
 Dansk Folkeparti kan ikke støtte  

 nærværende forslag.
 Det er fuldstændig uacceptabelt, at borgere,  

 pensionister, erhvervsliv, ja alle i det danske samfund må holde for  

 med kraftigt forhøjede skatter og afgifter som følge af  

 finansloven for 2000.
At hæve retsafgifterne betyder store  

 ekstraomkostninger for de borgere, virksomheder m.fl., der skal betale 2 pct.  

 nu mod tidligere 1 pct. af den del af sagsværdierne, der ligger over  

 6.000 kr. i civile sager.
Det giver 100 mio. kr. ekstra i den slunkne  

 statskasse.
 Derudover ryger der ekstra 200 kr. på anskaffelsen  

 af pas, dvs. en forhøjelse fra 400 til 600 kr., mens  

 folkepensionisters pasgebyr af en eller anden grund skal stige  

 forholdsmæssigt langt mere, fra 150 til 350 kr., hvilket er en stor  

 byrde i en folkepensionists økonomi, uden at der sker nogen form for  

 kompensation.
Afgiftsforhøjelserne var i en fase af  

 finanslovsforhandlinger tænkt at skulle finansiere politiforliget, men  

 Venstre og Det Konservative Folkeparti ønskede ikke, at de skulle  

 finansiere politiforliget.
I stedet finansierer forhøjelserne nu en  

 anden del af regeringens finanslovsforlig med venstrefløjen.
Hermed er Venstres og Det Konservative Folkepartis  

 forsikringer om, at politiforliget ikke indebærer skattestigninger,  

 totalt til grin.
Enhver kan se, at finansminister Mogens Lykketoft har  

 jongleret lidt med tallene, så skatterne og afgifterne med dette og  

 andre forslag stadig forhøjes, men blot finansierer en anden del af  

 finanslovspuslespillet.
Socialistisk Folkepartis finansordfører, Jes Lundes  

 udlægning af sagen over for Ritzaus Bureau, da politiforliget var  

 på plads, var meget rammende.
Her sagde han: »Finansieringen er blevet på en anden måde  

 end tidligere, fordi der er flyttet rundt på nogle brikker.
Det synes  

 jeg da er meget kreativt, for nettoresultatet er det samme.« Som Venstres ordfører på området selv  

 har erkendt, indeholder politiforliget kun en lille udvidelse af  

 politistyrken, og når den indirekte finansiering reelt bibeholdes med  

 et ekstragebyr på pas på 200 kr. og den forhøjede  

 retsafgift, er det ikke meget, Venstre og Det Konservative Folkeparti har  

 opnået i retning af færre og mindre skatter, og derfor burde de  

 naturligvis hellere have holdt fingrene væk fra aftalen.
Desværre har Venstre og Det Konservative Folkeparti  

 med forliget givet regeringen vetoret på politiets område langt  

 efter næste folketingsvalg.
Ikke særlig betryggende, må man  

 sige.
Og til gengæld har man indirekte medvirket til højere  

 skatter.
 Et fjerde mindretal (Enhedslistens medlem af  

 udvalget) indstiller lovforslaget til vedtagelse med de stillede  

 ændringsforslag.
 Et femte mindretal (Kristeligt Folkepartis og  

 Frihed 2000's medlemmer af udvalget) indstiller lovforslaget til  

forkastelse ved 3. behandling, men vil stemme for det af  

 justitsministeren stillede ændringsforslag.
Ændringsforslag Af	et mindretal (EL), tiltrådt af et mindretal  

 (DF):
Til § 2 1) Nr. 1 affattes således:
» »§ 4 a.
For udstedelse af pas til personer, der er  

 fyldt 18 år, men ikke fyldt 65 år, for personer født  

 før den 1. juli 1939 dog 67 år, betales 600 kr.
 Stk. 2. For udstedelse af fællespas betales 600  

 kr.
 Stk. 3. For udstedelse af pas til personer, der er over  

 65 år, for personer født før den 1. juli 1939 dog 67  

 år, betales 350 kr.
 Stk. 4. For udstedelse af pas til personer, hvis  

 indtægtsgrundlag ikke overstiger et beløb svarende til  

 højeste dagpengebeløb pr. uge for fuldtidsforsikrede, betales  

 350 kr.
 Stk. 5. For udstedelse af pas til personer, der er under  

 18 år, betales 150 kr.
 Stk. 6. Betaling skal ske ved indgivelsen af  

 pasansøgning.
Stk. 7. Stk. 1-5 gælder også ved ombytning af  

 pas, udstedelse af ekstra pas og udstedelse af nyt pas i gyldighedsperioden.  

 Dog udstedes nyt pas uden betaling, hvis et pas på grund af forhold,  

 der må tilregnes den pasudstedende myndighed, lider af væsentlige  

 mangler.«« Af	justitsministeren, tiltrådt af et flertal  

 (udvalget med undtagelse af V og KF):
Ny paragraf 2) Efter § 3 indsættes som ny paragraf:
» § 2 gælder ikke for Færøerne og  

 Grønland, men kan ved kongelig anordning sættes i kraft for  

 Færøerne og Grønland med de afvigelser, som de  

 særlige færøske og grønlandske forhold  

 tilsiger.« Bemærkninger Til nr. 1 Det findes ikke rigtigt, at personer med en indtægt  

 på maksimalt dagpengeniveau eller derunder skal betale den i  

 lovforslaget foreslåede forhøjelse af betalingen for udstedelse  

 af pas, idet et sådant forslag har social slagside og dermed forringer  

 denne gruppes muligheder for at rejse. Ændringsforslaget  

 indebærer derfor, at denne gruppe fritages for forhøjelsen.
Til nr. 2 Pasloven gælder for Færøerne og  

 Grønland.
I overenstemmelse med sædvanlig praksis  

 foreslås, at lovforslagets § 2 ikke gælder umiddelbart for disse  

 landsdele, men kan sættes i kraft ved kongelig anordning.
