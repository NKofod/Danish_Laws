Resumé Efter at ombudsmanden havde anmodet Socialministeriet om en  

 udtalelse om hjemmelsgrundlaget for to bekendtgørelser, hvorved ministeriet  

 begrænsede Den Sociale Ankestyrelses og amtsankenævnenes prøvelse af sociale  

 afgørelser, ophævede Socialministeriet de nævnte bekendtgørelser.  

 (J. nr. 1990-1458-059).
 Hjemmelsgrundlag for begrænsning af rekursinstansers prøvelse  

 af sociale afgørelser.
 Ved to bekendtgørelser af 28.  

 september 1990 (bekendtgørelse nr. 666 og bekendtgørelse nr. 667) foretog  

 Socialministeriet ændringer i bekendtgørelser om forretningsordenen for  

 amtsankenævn og i forretningsordenen for Den Sociale Ankestyrelse  

 (bekendtgørelse nr. 120 og nr. 119 af 28. marts 1985). Ved ændringerne blev  

 klagemyndighedernes prøvelsesret begrænset af følgende bestemmelse:
"Ved behandling af  

 skønsmæssige afgørelser ...... tilsidesættes skønnet kun, hvis det er  

 ulovligt  

 eller åbenbart urimeligt." Ændringsbekendtgørelserne  

 blev offentliggjort i Lovtidende den 9. oktober 1990 og skulle efter deres  

 ordlyd træde i kraft den 10. oktober 1990.
 Bekendtgørelserne nr. 120 og  

 119 af 28. marts 1985  

 var udstedt med  

 hjemmel i henholdsvis lovbekendtgørelse nr. 526 af 13. august 1986 om  

 styrelse  

 af sociale og visse sundhedsmæssige anliggender § 18b, stk 5, hvorefter  

 Socialministeriet  

 fastsætter amtsankenævnenes forretningsorden og lovbekendtgørelse nr. 530 af  

 13. august 1986 om Den Sociale Ankestyrelse § 2, stk. 2, hvorefter Den  

 Sociale  

 Ankestyrelses forretningsorden fastsættes af socialministeren.
 Ved skrivelse af 26. oktober  

 1990 anmodede ombudsmanden til brug for overvejelser om, hvorvidt der var  

 grundlag for i medfør af ombudsmandslovens § 6, stk. 5, at iværksætte en  

 undersøgelse af egen drift, Socialministeriet om en udtalelse om  

 hjemmelsgrundlaget  

 for de nævnte bekendtgørelser af 28. september 1990. Ombudsmanden bad særligt  

 Socialministeriet udtale sig om, på hvilket retligt grundlag, der efter  

 ministeriets opfattelse var hjemmel til at fravige den almindelige  

 forvaltningsretlige regel, hvorefter en rekursmyndigheds prøvelse af  

 underinstansens afgørelse er en fuldstændig efterprøvelse af hele sagens  

 faktum  

 og af alle sagens retlige spørgsmål (sagens jus) -og i forlængelse heraf en  

 stillingtagen til den konkrete subsumption i sagen.
 Sagen drøftedes herefter  

 telefonisk med Socialministeriet.
Den 31. oktober 1990  

 besvarede socialministeren i Folketinget spørgsmål nr.
S 93  

 (Folketingstidende, forhandlingerne spalte 1273 ff), som havde følgende  

 ordlyd:
"Med hvilken hjemmel har  

 ministeren ændret forretningsordenen for amtsankenævnene på en sådan måde, at  

 den begrænser nævnets muligheder for at omgøre  

 afgørelser i sager om klager over kommunale afgørelser?" Socialministeren udtalte  

 bl.a. under debatten:
 "Svaret er, at  

 socialministeren efter bistandsloven kan fastsætte nærmere regler for  

 behandling af klagesager, samtidig med at den sociale styrelseslov afgiver  

 hjemmel til at fastsætte en forretningsorden for ankeinstanserne.
 Disse 2 bemyndigelser udgør  

 efter min opfattelse et tilstrækkeligt grundlag for, at jeg som minister kan  

 indskærpe overfor ankeinstanserne, hvad de bør lægge vægt på ved  

 sagsbehandling...
Men da der nu fra forskellig  

 juridisk side ... er rejst tvivl om, hvorvidt der er tilstrækkelig hjemmel  

 til  

 at give disse regler i forretningsordenen, har jeg besluttet mig for at  

 trække  

 bekendtgørelserne tilbage indtil videre...." Ved bekendtgørelserne nr. 749  

 og nr. 750 af 9. november 1990 om ændring af bekendtgørelse af  

 forretningsorden  

 for henholdsvis amtsankenævnene og Den Sociale Ankestyrelse ophævede  

 socialministeren bekendtgørelserne nr. 666 og 667 af 28. september 1990 med  

 virkning fra den 10. oktober 1990.
 Ombudsmanden meddelte  

 herefter Socialministeriet, at han ikke foretog videre i sagen.
