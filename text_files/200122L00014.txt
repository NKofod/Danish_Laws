Fremsat den 6. december 2001 af Jacob Buksti (S),  

 Morten Bødskov (S), Jens Peter Vernersen (S),  

 Anders Samuelsen (RV) og Marianne Jelved (RV) Forslag til Lov om ændring af ligningsloven (Skattefrihed for lommepenge og gaver, der hidrører  

 fra indsamlede bidrag, m.v.) § 1 I lov om påligning af indkomstskat til staten (ligningsloven), jf.  

 lovbekendtgørelse nr. 775 af 16. august 2000, som senest ændret  

 ved lov nr. 339 af 16. maj 2001, foretages følgende  

 ændringer:
 1. § 7, litra a, affattes således:
»a)	Gaver, der hidrører fra indsamlede bidrag, forudsat at gaven  

 alene har karakter af en anerkendelse af modtagerens fortjenester eller er  

 ydet i anledning af modtagerens alvorlige sygdom eller tilskadekomst eller er  

 ydet til personer, der har været udsat for en ulykke eller katastrofe,  

 eller til disses efterladte.
Det er ligeledes en forudsætning, at gaven  

 er oppebåret én gang for alle og ikke har karakter af vederlag,  

 samt at indsamlingen ikke er sket på modtagerens initiativ.« 2. I § 7, litra j, indsættes efter »lovens  

 § 28 a«: », ydelser efter lov om specialpædagogisk  

 støtte ved videregående uddannelser«.
 3. § 7, litra l, affattes således:
»l)	Beløb, der af kommunen ydes som lommepenge eller til  

 beklædning til børn og unge under 18 år, som er anbragt  

 uden for hjemmet, jf. lov om social service § 40, stk. 2, nr. 11, i det  

 omfang beløbene ikke overstiger de vejledende satser udsendt af  

 Kommunernes Landsforening og Amtsrådsforeningen.
Skattefriheden  

 omfatter ikke beløb, der udbetales som honorering af personligt  

 arbejde på opholdsstedet m.v.« 4. § 31, stk. 1, 5. og 6. pkt., affattes  

 således:
»Tilsvarende gælder for ydelser omfattet af  

 stk. 3, der ydes af et uddannelsessted til personer, der deltager i  

 uddannelse efter lov om arbejdsmarkedsuddannelser.
Tilsvarende gælder  

 for tilskud til deltagerbetaling, som ydes efter lov om statens  

 voksenuddannelsesstøtte (SVU), samt for tilskud til deltagerbetaling,  

 som ydes efter lov om støtte til voksenuddannelse (VUS), herunder  

 støtte, der ydes efter § 23, stk. 3 og 4, jf. stk. 2, i  

 lov om statens voksenuddannelsesstøtte (SVU).« 5. § 31, stk. 6, affattes således:
»Udgifter omfattet af stk. 3, der ikke dækkes  

 af en arbejdsgiver m.v., jf. stk. 1, kan ikke fradrages ved  

 indkomstopgørelsen, medmindre dette følger af  

 skattelovgivningens almindelige regler.« § 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 1, 3 og 5, har virkning fra og med 1.  

 januar 2002.
 Stk. 3. § 1, nr. 2 og 4, har virkning fra og med 1.  

 januar 2001. Bestemmelsen i § 1, nr. 4, om tilskud til deltagerbetaling,  

 som ydes efter lov om støtte til voksenuddannelse (VUS), har dog  

 virkning fra og med 1. januar 2000.
Bemærkninger til lovforslaget Almindelige bemærkninger 1. Lovforslagets formål og baggrund Lovforslaget er med enkelte redaktionelle justeringer en  

 genfremsættelse af lovforslag nr.
L 16, folketingsåret 2001-02  

 (1. samling), fremsat af den daværende regerings skatteminister.
L 16  

 bortfaldt i forbindelse med valget.
Vedrørende L 16 henvises til  

 Folketingstidende 2001-02 (1. samling), tillæg A side 55 og 67 samt  

 forhandlingerne side 352.
Formålet med lovforslaget er at sikre skattefrihed  

 for gaver, der hidrører fra indsamlede bidrag, samt for lomme- og  

 tøjpenge, der ydes af de sociale myndigheder til børn, der er  

 anbragt uden for eget hjem.
Formålet er endvidere at sikre fortsat  

 skattefrihed for specialpædagogisk støtte ved videregående  

 uddannelse og for visse andre ydelser til uddannelse.
Gaver, der hidrører fra indsamlede bidrag, er  

 skattefri, forudsat at gaven er oppebåret én gang for alle og  

 alene har karakter af en anerkendelse af modtagerens fortjenester.  

 Bestemmelsen er ifølge hidtidig praksis bl.a. blevet anvendt til at  

 skattefritage gaver af indsamlede bidrag, der er ydet til alvorligt  

 syge/tilskadekomne og til efterladte efter personer, der er omkommet ved en  

 ulykke.
Ligeledes er bestemmelsen blevet anvendt til at indrømme  

 skattefrihed for indsamlinger til en større gruppe personer, der som  

 følge af en begivenhed (f.eks. stormflod) har lidt et økonomisk  

 tab.
Da dette kan give anledning til tvivl om anvendelsesområdet for  

 reglen, foreslås det præciseret i lovteksten, at bestemmelsen  

 også kan anvendes til at skattefritage indsamlede bidrag i  

 sådanne tilfælde.
Specialpædagogisk støtte ved  

 videregående uddannelse, der fra 1. januar 2001 ydes i medfør af  

 lov om specialpædagogisk støtte ved videregående  

 uddannelser, er skattepligtig.
Tidligere kunne specialpædagogisk  

 støtte ved videregående uddannelse kun ydes som led i  

 revalidering i medfør af lov om aktiv socialpolitik.
Denne  

 støtte var skattefri.
Støtte, der er ydet i medfør af  

 lov om aktiv socialpolitik, og som fortsat er til rådighed, er  

 tilsvarende skattefri.
Da den specialpædagogiske støtte, der nu  

 tildeles efter lov om specialpædagogisk støtte ved  

 videregående uddannelser, ikke har ændret karakter i forhold til  

 den støtte, der kunne ydes efter lov om aktiv socialpolitik, har det  

 ikke været hensigten med indførelsen af loven om  

 specialpædagogisk støtte ved videregående uddannelser at  

 ændre støttens skattemæssige status fra at være  

 skattefri til at være skattepligtig.
Der foreslås derfor fortsat  

 skattefrihed for specialpædagogisk støtte ved videregående  

 uddannelse.
Til forskel fra hjemmeboende børn, der får  

 lommepenge m.v. af deres forældre, er lommepenge og tøjpenge,  

 der udbetales af de sociale myndigheder til børn og unge, der er  

 anbragt uden for hjemmet, skattepligtige for barnet eller den unge som  

 A-indkomst.
Dette gælder uanset barnets alder.
Beløbene  

 betragtes som sociale overførselsindkomster.
I praksis vil der på grund af barnets eller den  

 unges personfradrag i langt de fleste tilfælde ikke blive tale om  

 beskatning af disse ydelser.
Personfradraget er i 2001 på 24.800 kr.  

 for børn og unge under 18 år.
Har et plejebarn m.v. en del  

 erhvervsarbejde, kan der dog blive tale om reel forskelsbehandling set i  

 forhold til et hjemmeboende barn, fordi plejebarnets indtægter ved  

 erhvervsarbejdet ikke vil kunne rummes inden for personfradraget i samme  

 omfang, som det gælder for et hjemmeboende barn, hvis lommepenge er  

 skattefri.
I den henseende må der også henses til, at der ikke  

 kan udbetales skattefri børnefamilieydelse til børn anbragt  

 uden for hjemmet, som er under offentlig forsørgelse.
Alligevel har  

 disse børn kun det lave personfradrag for børn under 18  

 år.
Personfradraget blev netop nedsat for børns vedkommende i  

 forbindelse med indførelsen af den skattefri børnefamilieydelse  

 i 1987.
 Skattepligten medfører desuden, at  

 udbetalingsstederne (institutioner, opholdssteder m.v.) skal foretage  

 indberetning til told- og skattemyndighederne vedrørende et stort  

 antal udbetalinger af mindre beløb, som for størstedelens  

 vedkommende i praksis ikke kommer til beskatning.
For at fjerne forskelsbehandlingen foreslås det, at  

 der indføres skattefrihed for de lomme- og tøjpenge, som  

 børn anbragt uden for hjemmet modtager fra de sociale myndigheder i  

 kommunen.
Dette skal dog kun gælde, i det omfang beløbene ikke  

 overstiger de vejledende satser, der årligt udsendes af Kommunernes  

 Landsforening og Amtsrådsforeningen.
Skattefriheden vil samtidig  

 medføre, at udbetalingsstederne ikke længere skal foretage  

 indberetning af beløbene til told- og skattemyndighederne.
I lovforslaget foreslås det endvidere at sikre  

 skattefrihed for visse ydelser til uddannelse.
For det første  

 foreslås det at sikre skattefrihed for visse ydelser til uddannelse,  

 som ydes til personer, der deltager i arbejdsmarkedsuddannelser.
For det  

 andet foreslås det at sikre fortsat skattefrihed for tilskud til  

 deltagerbetaling, som i henhold til lov om statens  

 voksenuddannelsesstøtte (SVU) i en overgangsperiode ydes efter  

 reglerne i den nu ophævede lov om støtte til voksenuddannelse  

 (VUS). Fra 1. januar 2000 og indtil lov om statens  

 voksenuddannelsesstøtte (SVU) blev indført pr. 1. januar 2001,  

 var der skattefrihed for tilskud til deltagerbetaling, som blev ydet efter  

 lov om støtte til voksenuddannelse (VUS).
 Endelig foreslås det at præcisere, at i det  

 omfang visse udgifter til uddannelse ikke er blevet dækket skattefrit  

 efter reglerne herom, vil der alene være mulighed for at  

 fratrække udgifterne ved indkomstopgørelsen, hvis en sådan  

 fradragsret følger af de almindelige skatteretlige regler.
2. Gældende regler 2.1. Gaver af indsamlede bidrag Efter ligningslovens § 7, litra a, er der  

 skattefrihed for gaver, der hidrører fra indsamlede bidrag, forudsat  

 at gaven er oppebåret én gang for alle og alene har karakter af  

 en anerkendelse af modtagerens fortjenester.
Ifølge bestemmelsen er der således tre  

 betingelser for skattefrihed: For det første skal gaven være  

 »indsamlet«, for det andet skal gaven være modtaget én gang for  

 alle, og for det tredje må gaven kun være relateret til  

 modtagerens »fortjenester«.
Disse betingelser betyder dels, at gaven  

 skal hidrøre fra en reel indsamling, der er organiseret inden for en  

 vis større kreds, dels at gavetilsagnet ikke må gå  

 ud på ydelse af løbende ydelser, og dels at  

 skattefriheden ikke omfatter egentlige vederlag for arbejds- eller  

 bistandspræstationer, ligesom den heller ikke omfatter gaver  

 hidrørende fra en indsamling foranstaltet på gavemodtagerens  

 initiativ.
Betingelsen om anerkendelse af modtagerens fortjenester er  

 i praksis blevet fortolket forholdsvis bredt.
Der er således i praksis  

 f.eks. indrømmet skattefrihed for indsamlinger til efterladte, hvor  

 ægtefællen/samleveren er død ved en (arbejds)ulykke.
Det  

 er karakteristisk, at indsamlingerne er foretaget ud fra et ønske om  

 at give økonomisk støtte til de efterladte.
Der er endvidere i  

 praksis indrømmet skattefrihed for indsamlinger til en større  

 gruppe personer, der som følge af en begivenhed (f.eks. stormflod) har  

 lidt et økonomisk tab, ligesom der er indrømmet skattefrihed  

 for indsamling til en idrætsudøver, der er blevet invalideret,  

 og for indsamling til brug for dækning af udgifterne til en  

 kræftsygs behandling m.v. på et udenlandsk hospital.
2.2. Specialpædagogisk støtte ved videregående  

 uddannelser Efter lov nr. 484 af 31. maj 2000 kan der ydes  

 specialpædagogisk støtte til personer med fysisk eller psykisk  

 funktionsnedsættelse, der studerer ved videregående uddannelser.  

 Ordningen administreres af uddannelsesstederne og SU-styrelsen således,  

 at den studerende ansøger uddannelsesstedet om støtte, hvilket  

 skal godkendes af SU-styrelsen.
Udgiften til støtten afholdes af  

 uddannelsesstedet, og SU-styrelsen refunderer udgiften.
 Specialpædagogisk støtte omfatter  

 rådgivning og vejledning, hjælpemidler og instruktion i brugen af  

 disse, sekretærhjælp og praktisk hjælp, tegnsprogstolkning  

 og skrivetolkning, særligt undervisningsmateriale og kurser med henblik  

 på kompensation for den studerendes funktionsnedsættelse.  

 Støtten omfatter ikke læremidler, almindeligt inventar,  

 almindelige computere m.v., som alle studerende skal anskaffe.
Ordningen har fungeret siden 1. januar 2001. Indtil da  

 blev specialpædagogisk støtte ydet af kommunerne efter § 63  

 i lov om aktiv socialpolitik, idet studerende med en  

 funktionsnedsættelse var henvist til at søge  

 specialpædagogisk støtte til gennemførelse af en  

 videregående uddannelse som et led i revalidering.
Støtten var  

 dermed skattefri i medfør af ligningslovens § 7, litra j.
Da  

 specialpædagogisk støtte ved videregående uddannelse ikke  

 længere tildeles i medfør af lov om aktiv socialpolitik, er  

 støtten ikke omfattet af skattefrihedsbestemmelsen i ligningslovens  

 § 7, litra j, og dermed ikke skattefri.
Specialpædagogisk  

 støtte ved videregående uddannelse, der ydes i medfør af  

 lov nr. 484 af 31. maj 2000, er således skattepligtig B-indkomst.
2.3. Lommepenge Børn er ifølge kildeskattelovens § 5,  

 stk. 1, undergivet selvstændig skattepligt og skal derfor som  

 udgangspunkt opgøre deres skattepligtige indkomst på samme  

 måde som alle andre.
Dette gælder uanset alder, og uanset om  

 børnene er hjemmeboende eller ej.
Ydelser i form af underhold, som  

 hjemmeboende børn modtager af deres forældre, er dog som  

 hovedregel skattefri, jf. kildeskattelovens § 5, stk. 4. Desuden kan  

 forældrene inden for visse rammer skatte- eller afgiftsfrit give  

 børnene gaver, herunder i form af penge.
Børn eller unge, der er anbragt uden for deres eget  

 hjem på institution, i en plejefamilie eller på et opholdssted,  

 og som modtager ydelser i form af lommepenge og tøjpenge fra de  

 sociale myndigheder i kommunen, er til forskel fra de hjemmeboende  

 børn skattepligtige af de ydede beløb, der betragtes som social  

 overførselsindkomst.
Beløbene skal indberettes til told- og  

 skattemyndighederne som skattepligtig A-indkomst.
For tøjpenges vedkommende gælder dette kun,  

 hvis der udbetales et kontant beløb, der i realiteten er til barnets  

 eller den unges frie disposition.
Får barnet eller den unge sin  

 beklædning betalt ved, at den konkrete udgift til tøj, sko m.v.  

 dækkes efter regning, eller ved, at beklædningen gives i form af  

 konkrete beklædningsgenstande, sker der derimod ikke beskatning af den  

 værdi, som tøjet repræsenterer.
 På grund af barnets personfradrag, der i 2001 er  

 på 24.800 kr. for personer under 18 år, kommer beløbene i  

 de fleste tilfælde ikke til beskatning.
2.4. Visse ydelser til uddannelse Ligningslovens § 31 hjemler under visse betingelser  

 skattefrihed for visse ydelser til uddannelse, der udbetales til  

 lønmodtagere, ledige m.fl. af f.eks. en a-kasse eller en  

 arbejdsformidling.
Efter bestemmelsen er der således skattefrihed for  

 bl.a. befordringsgodtgørelse, der ydes af en a-kasse eller en  

 arbejdsformidling til personer, der deltager i arbejdsmarkedsuddannelse  

 (AMU).
 Skattefriheden efter ligningslovens § 31 omfatter  

 derimod som udgangspunkt ikke de i bestemmelsens stk. 3 opregnede  

 ydelser til uddannelse, når ydelsen modtages fra et uddannelsessted.  

 For personer, der deltager i AMU-kurser, betyder det, at  

 befordringsgodtgørelse og godtgørelse for kost og logi, der  

 ydes af uddannelsesstedet, ikke er skattefri efter ligningslovens § 31.  

 En undtagelse hertil er dog befordringsgodtgørelse og  

 godtgørelse for kost og logi, som ydes af et uddannelsessted til  

 personer, der deltager i uddannelse under Træningsskolens  

 arbejdsmarkedsuddannelser efter lov om arbejdsmarkedsuddannelser, jf.  

 ligningslovens § 31, stk. 1, sidste punktum, som blev indsat ved  

 lov nr. 1253 af 20. december 2000.
Lov om statens voksenuddannelsesstøtte (SVU)  

 trådte i kraft den 1. januar 2001. Samtidig blev lov om støtte  

 til voksenuddannelse (VUS) ophævet.
Som en konsekvens heraf blev  

 ligningslovens § 31, stk. 1, ændret.
Bestemmelsen havde  

 før indrømmet skattefrihed for tilskud til deltagerbetaling,  

 som ydes til lønmodtagere efter lov om støtte til  

 voksenuddannelse (VUS), men blev ændret til i stedet at indrømme  

 skattefrihed for tilskud til deltagerbetaling, som ydes til  

 lønmodtagere efter lov om statens voksenuddannelsesstøtte  

 (SVU).
 Efter § 23, stk. 3 og 4, jf. stk. 2, i lov  

 om statens voksenuddannelsesstøtte (SVU) finder reglerne i den  

 ophævede lov om støtte til voksenuddannelse (VUS) fortsat  

 anvendelse i en overgangsperiode også efter 1. januar 2001. På  

 grund af den omtalte konsekvensændring af ligningslovens § 31 er  

 der efter bestemmelsen ikke skattefrihed for tilskud til deltagerbetaling  

 efter lov om støtte til voksenuddannelse (VUS), i det omfang  

 sådanne tilskud måtte blive udbetalt i overgangsperioden.
Både VUS og SVU kan ydes til andre end  

 lønmodtagere.
SVU kan således også ydes til ledige.
 I det omfang udgifter til uddannelse, der er omfattet af  

 ligningslovens § 31, stk. 3, ikke dækkes skattefrit af en  

 arbejdsgiver m.v., jf. ligningslovens § 31, stk. 1, kan udgifterne  

 kun fratrækkes ved indkomstopgørelsen efter de almindelige  

 skatteretlige regler.
3. Lovforslagets indhold 3.1. Gaver af indsamlede bidrag Gaver, der hidrører fra indsamlede bidrag, er  

 skattefrie, forudsat at gaven er oppebåret én gang for alle og  

 alene har karakter af en anerkendelse af modtagerens fortjenester.  

 Betingelsen om anerkendelse af modtagerens fortjenester er i praksis blevet  

 fortolket forholdsvis bredt.
Bestemmelsen er således ifølge  

 hidtidig praksis bl.a. blevet anvendt til at skattefritage gaver af  

 indsamlede bidrag, der ydes til alvorligt syge/tilskadekomne og til  

 efterladte efter personer, der er omkommet ved en ulykke.
Bestemmelsen er  

 også blevet anvendt til at indrømme skattefrihed for  

 indsamlinger til en større gruppe personer, der som følge af en  

 begivenhed (f.eks. stormflod) har lidt et økonomisk tab.
Dette kan  

 give anledning til tvivl med hensyn til anvendelsesområdet for  

 bestemmelsen.
Det foreslås derfor præciseret, at  

 bestemmelsen kan anvendes til at skattefritage indsamlede bidrag, der ydes  

 til personer, der er alvorligt syge, eller som er kommet alvorligt til skade,  

 eller som ydes til personer, der har været udsat for en ulykke eller  

 katastrofe.
Der kan f.eks. være tale om, at personen har lidt et  

 økonomisk tab som følge af en naturkatastrofe.
Desuden er det  

 præciseret, at bestemmelsen kan anvendes til at skattefritage  

 indsamlede bidrag, der ydes til efterladte til de nævnte personer,  

 f.eks. efterladte til personer, der er omkommet ved en ulykke.
Skattefriheden vil som hidtil være betinget af, at  

 gaven hidrører fra en reel indsamling, der er organiseret inden for en  

 vis større kreds.
Det vil som hidtil endvidere være en  

 betingelse, at gavetilsagnet ikke går ud på ydelse af  

 løbende ydelser.
Herudover vil det være en betingelse, at gaven  

 ikke er vederlag for arbejds- eller bistandspræstationer, og at gaven  

 ikke hidrører fra en indsamling foranstaltet på modtagerens  

 initiativ.
Det foreslås, at dette kommer til at fremgå af  

 lovteksten.
Med forslaget er der ikke tilsigtet ændringer i den  

 eksisterende praksis på området.
3.2. Specialpædagogisk støtte ved videregående  

 uddannelse Lov om specialpædagogisk støtte ved  

 videregående uddannelser, jf. lov nr. 484 af 31. maj 2000, blev  

 indført med virkning fra 1. januar 2001, bl.a. for at leve op til  

 dansk handicappolitik, der bygger på princippet om sektoransvar.
Det  

 vil sige, at den sektor i samfundet, der tilbyder og finansierer en bestemt  

 ydelse   her uddannelse   også har ansvaret for at tilvejebringe og  

 finansiere støtten til mennesker med funktionsnedsættelser.  

 Derfor blev sektoransvaret for specialpædagogisk støtte ved  

 videregående uddannelse ved loven flyttet fra Socialministeriet til  

 Undervisningsministeriet.
 Loven om specialpædagogisk støtte ved  

 videregående uddannelser er endvidere udtryk for, at uddannelsesvalget  

 for studerende med funktionsnedsættelse alene er begrænset af de  

 almindelige betingelser for optagelse på den pågældende  

 uddannelse og ikke   som ved tildeling af støtte efter lov om aktiv  

 socialpolitik   tillige betinget af en vurdering af, om den studerende ved at  

 gennemføre den pågældende uddannelse bliver i stand til at  

 klare sig selv økonomisk (revalidering).
Set i det lys, og da den specialpædagogiske  

 støtte, der kan ydes efter lov om specialpædagogisk  

 støtte ved videregående uddannelser, ikke har ændret  

 karakter i forhold til den støtte, der kunne ydes efter lov om aktiv  

 socialpolitik, har det ikke været hensigten med loven at ændre  

 støttens skattemæssige status fra at være skattefri til at  

 være skattepligtig.
Det foreslås derfor at ændre  

 ligningsloven for at sikre fortsat skattefrihed for specialpædagogisk  

 støtte ved videregående uddannelse.
Det foreslås således at indsætte en  

 henvisning til lov om specialpædagogisk støtte ved  

 videregående uddannelser i skattefrihedsbestemmelsen i ligningslovens  

 § 7, litra j.
Det foreslås, at ændringen af ligningslovens  

 § 7, litra j, får virkning fra og med 1. januar 2001, det vil sige  

 fra det tidspunkt, hvor der har kunnet tildeles støtte efter lov om  

 specialpædagogisk støtte ved videregående uddannelser.
Det  

 betyder, at de personer, der i 2001 har fået tildelt støtte  

 efter loven, ikke vil skulle selvangive støtten på  

 selvangivelsen for 2001.
Den specialpædagogiske støtte, der er tildelt  

 i medfør af § 63 i lov om aktiv socialpolitik som led i  

 revalidering, og som stadig er til rådighed, vil fortsat være  

 skattefri efter ligningslovens § 7, litra j.
Det ændrer  

 lovforslaget ikke på.
3.3. Lommepenge Det foreslås, at der i ligningslovens § 7, litra l,  

 indsættes en bestemmelse om, at lommepenge og tøjpenge, der af  

 kommunen ydes til børn og unge anbragt uden for hjemmet på en  

 døgninstitution, i en plejefamilie eller på et godkendt  

 opholdssted, skal være skattefri.
 Skattefriheden skal dog kun gælde, i det omfang  

 beløbene ikke overstiger de vejledende satser, der udsendes af  

 Kommunernes Landsforening og Amtsrådsforeningen.
Kommunen udbetaler oftest ikke beløbene direkte til  

 barnet eller den unge, men til institutionen, plejefamilien m.v. som en del  

 af en samlet betaling.
Institutionen, plejefamilien m.v. udbetaler herefter  

 løbende lommepengene m.v. til barnet.
Den foreslåede bestemmelse  

 omfatter såvel den situation, hvor pengene udbetales direkte til  

 barnet, som hvor udbetalingen sker via institutionen m.v.
Med hensyn til beløbenes størrelse  

 følger kommunerne efter det oplyste i store træk de vejledende  

 satser, der udsendes af Kommunernes Landsforening og  

 Amtsrådsforeningen.
Disse satser er gradueret efter børnenes  

 alder og reguleres årligt under hensyn til den almindelige  

 prisudvikling.
Satserne for lommepenge pr. uge er i 2001 18 kr. for  

 børn i alderen 3 10 år, 43 kr. for børn i alderen 11 13  

 år, 87 kr. for børn på 14 15 år og 173 kr. for unge  

 på 16 år og derover.
For beklædning er de vejledende satser  

 pr. uge indtil 74 kr. for børn i alderen 0 10 år, 87 kr. for  

 børn i alderen 11 13 år, 100 kr. for børn på 14 15  

 år og 112 kr. for unge på 16 år og derover.
Derudover ydes der et beløb til supplerende udstyr  

 ved indskrivning (i 2001 maks. 6.463 kr.), ved konfirmation (3.965 kr.) og  

 ved udskrivning (maks. 2.486 kr. for børn i alderen 0 15 år og  

 maks. 3.728 kr. for unge på 16 år og derover). Beløbene  

 ydes efter en konkret vurdering.
I det omfang disse engangsbeløb  

 måtte være skattepligtige efter de gældende regler, fordi  

 de reelt bliver udbetalt til fri disposition for barnet eller den unge, vil  

 de også være omfattet af den foreslåede  

 skattefritagelsesbestemmelse.
Der kan desuden af kommunen ydes et ferietilskud til  

 barnet eller den unge.
Hvis tilskuddet udbetales til den  

 pågældende til fri disposition ligesom de løbende  

 lommepenge og dermed bliver skattepligtigt efter de gældende regler,  

 vil tilskuddet ligeledes være omfattet af den foreslåede  

 skattefrihed for lommepenge.
 Gaver, der ydes i form af kontante beløb til  

 fødselsdag og jul, eksamen m.v., og som har karakter af lommepenge,  

 vil ligeledes være omfattet af skattefriheden.
 Den foreslåede skattefrihed omfatter derimod ikke  

 beløb, der udbetales for et egentligt personligt arbejde på  

 opholdsstedet m.v. (arbejdsdusører), og som således har karakter  

 af vederlag (løn) til personer i beskæftigelsesforhold.
3.4. Visse ydelser til uddannelse Forslaget om at ændre ligningslovens § 31,  

 stk. 1, med hensyn til ydelser til personer, der deltager i uddannelse  

 efter lov om arbejdsmarkedsuddannelser, skal ses på baggrund af, at den  

 ændring af bestemmelsen, som blev indført ved lov nr. 1253 af  

 20. december 2000, fik et for snævert anvendelsesområde.
Forslaget skal således sikre, at ligningslovens  

 § 31 hjemler skattefrihed for de ydelser til uddannelse, der er omfattet  

 af bestemmelsens stk. 3, når ydelserne ydes til personer, der  

 deltager i uddannelse efter lov om arbejdsmarkedsuddannelser.
Da nogle af  

 disse ydelser modtages fra et uddannelsessted, er det nødvendigt at  

 ændre ligningslovens § 31, således at den hjemler  

 skattefrihed for ydelser, der betales af et uddannelsessted til personer, der  

 deltager i uddannelse efter lov om arbejdsmarkedsuddannelser.
Det er en  

 forudsætning for skattefrihed også for disse ydelser, at de  

 øvrige betingelser for skattefrihed i ligningslovens § 31 er  

 opfyldt.
 Selv om de pågældende uddannelsessteder vil  

 kunne udbetale befordringsgodtgørelser og godtgørelser til  

 dækning af udgifter til logi, kost og småfornødenheder  

 skattefrit, skal der foretages indberetning herom, jf. skattekontrollovens  

 § 7, stk. 1, nr. 2.
 Før 1. januar 2001 var tilskud til  

 deltagerbetaling, som blev ydet til lønmodtagere efter lov om  

 støtte til voksenuddannelse (VUS), skattefrie i medfør af  

 ligningslovens § 31, stk. 1. Lov om støtte til  

 voksenuddannelse blev ophævet pr. 1. januar 2001 og afløst af  

 lov om statens voksenuddannelsesstøtte (SVU). I en overgangsperiode  

 efter denne dato kan der dog fortsat ydes tilskud til deltagerbetaling efter  

 reglerne i lov om støtte til voksenuddannelse (VUS).
 Det foreslås derfor, at der skal være  

 skattefrihed for de tilskud til deltagerbetaling, som i en overgangsperiode  

 efter 1. januar 2001 ydes efter reglerne i den nu ophævede lov om  

 støtte til voksenuddannelse (VUS), jf. § 23, stk. 2, 3 og 4,  

 i lov om statens støtte til voksenuddannelse (SVU). Forslaget har til  

 formål at sikre kontinuitet i forhold til de regler, der var  

 gældende før 1. januar 2001.
 Med virkning fra 1. januar 2001 foreslås det  

 endvidere, at ikke kun lønmodtagere, men også andre, der kan  

 modtage tilskud til deltagerbetaling efter lov om statens  

 voksenuddannelsesstøtte (SVU), skal kunne modtage tilskuddet  

 skattefrit.
 For så vidt angår tilskud til deltagerbetaling  

 efter lov om støtte til voksenuddannelse (VUS) foreslås der  

 gennemført en tilsvarende ændring fra 1. januar 2000, dvs. det  

 tidspunkt, hvor ligningslovens § 31 trådte i kraft.
Endelig foreslås det at præcisere bestemmelsen  

 i ligningslovens § 31, stk. 6, om fradragsret for de udgifter til  

 uddannelse, der er omfattet af ligningslovens § 31, stk. 3. Det  

 foreslås således at tydeliggøre, at i det omfang  

 sådanne udgifter til uddannelse ikke er blevet dækket skattefrit  

 af en arbejdsgiver m.v., jf. ligningslovens § 31, stk. 1, vil der  

 alene være mulighed for at fratrække udgifterne ved  

 indkomstopgørelsen, hvis en sådan fradragsret følger af  

 de almindelige skatteretlige regler.
Dette forslag medfører ingen  

 ændring i forhold til de gældende regler.
4. Provenumæssige konsekvenser Lovforslaget består af fire delelementer.
 For så vidt angår den foreslåede  

 ændring af reglerne om skattefrihed for gaver uddelt af indsamlede  

 bidrag, medfører ændringen en tilpasning til gældende  

 praksis. Ændringen skønnes således ikke at have  

 provenumæssige konsekvenser.
De foreslåede ændringer vedr.  

 specialpædagogisk støtte til videregående uddannelser og  

 vedr. skattefrihed for visse andre ydelser til uddannelse sker på  

 foranledning af ændringer i Socialministeriets og  

 Undervisningsministeriets lovgivning.
De omfattede ydelser er udmålt og  

 vedtaget under forudsætning om skattefrihed, og  

 konsekvensændringerne i dette lovforslag medfører således  

 ingen egentlige provenumæssige konsekvenser.
 Forslaget om skattefritagelse for lommepenge udbetalt af  

 de sociale myndigheder til børn og unge anbragt uden for hjemmet  

 skønnes på baggrund af lovmodelberegninger at medføre et  

 årligt provenutab på under 1 mio. kr.
Det beskedne provenutab skyldes, at kun ganske få af  

 de unge har indkomst fra erhvervsarbejde ved siden af lommepengene.
De  

 udbetalte lommepenge kan derfor i langt de fleste tilfælde rummes i  

 indkomst under personfradraget.
 For finansåret 2002 medfører lovforslaget  

 samlet set et provenutab på under 1 mio. kr.
5. Administrative konsekvenser for stat, amter og kommuner Lovforslaget skønnes ikke at have  

 nævneværdige administrative konsekvenser.
6. Økonomiske konsekvenser for erhvervslivet Lovforslaget har ikke erhvervsøkonomiske  

 konsekvenser.
7. Administrative konsekvenser for erhvervslivet Lovforslaget har ikke administrative konsekvenser for  

 erhvervslivet.
8. Miljømæssige konsekvenser Lovforslaget har ikke miljømæssige  

 konsekvenser.
9. Forholdet til EU-retten Lovforslaget indeholder ikke EU-retlige aspekter.
10. Høring Lovforslag nr.
L 16 fra folketingsåret 2001-02 (1.  

 samling), som dette lovforslag er en genfremsættelse af, havde af den  

 tidligere S og RV-regering  ud over statsadministrationen været til  

 høring hos følgende parter:
 Advokatsamfundet, Akademikernes Centralorganisation,  

 Amtsrådsforeningen, Arbejdernes Erhvervsråd, Børnesagens  

 Fællesråd, Danmarks Forvaltningshøjskole, Danmarks  

 Lærerforening, Dansk Arbejdsgiverforening, Dansk Industri, Dansk Handel  

 og Service, De Samvirkende Invalideorganisationer, Dansk  

 Socialrådgiverforening, Erhvervenes Skattesekretariat, Forbundet for  

 pædagoger og klubfolk, Foreningen af Registrerede Revisorer, Foreningen  

 af Socialchefer, Foreningen af Statsautoriserede Revisorer, Frederiksberg  

 Kommune, Kommunernes Landsforening, Københavns Kommune,  

 Landsorganisationen i Danmark (LO) og Skattechefforeningen.
De modtagne høringssvar havde givet anledning til  

 mindre justeringer og præciseringer af lovforslaget.
Desuden var  

 forslaget blevet ændret således, at tilskud til deltagerbetaling  

 efter lov om støtte til voksenuddannelse (VUS) bliver skattefrie  

 også for andre end lønmodtagere allerede i år 2000.
 I nedenstående skema er i kort form gengivet  

 bemærkninger i modtagne høringssvar samt kommentarer  

 hertil:
Organisation/myndighed Bemærkninger i høringssvar Kommentarer til høringssvar Børnesagens Fællesråd - udtrykker i sit høringssvar stor tilfredshed med  

 forslaget om skattefrihed for lommepenge m.v.
- foreslår afskaffelse af den nuværende skattepligt for den  

 del af børnebidraget, der ligger ud over normalbidraget.
Skattepligten  

 medfører, at et barn, der ikke bor hos begge forældre, ofte  

 bliver stillet ringere end andre børn.
Det vil næppe være hensigtsmæssigt at  

 ændre de gældende regler for beskatning af børnebidrag,  

 som bl.a. indebærer, at bidragsyderen har fradragsret også for  

 beløb, der overstiger normalbidraget.
Reglerne må samlet set  

 siges at være til gavn for barnet.
De Samvirkende Invalideorganisationer - hilser forslaget om skattefrihed for lommepenge m.v.  

 velkomment.
 - finder dog, at spørgsmålet om skattepligt af  

 befordringsgodtgørelse, når kommunen opfylder sin  

 befordringsforpligtelse efter folkeskoleloven ved at udbetale  

 godtgørelse til forældre, der befordrer deres barn til og fra  

 skole, bør inddrages i den nuværende revision af ligningsloven.  

 Skattepligten findes at stride mod princippet om  

 handicapkompensation.
Det er ikke hensigten med lovforslaget at foretage  

 principielle ændringer i form af indførelse af nye  

 særregler med hensyn til den personkreds, der kan få skattefri  

 befordringsgodtgørelse.
Ved udbetaling af  

 befordringsgodtgørelsen er det muligt at tage højde for  

 princippet om handicapkompensation på anden måde end ved  

 skattefrihed.
Københavns Kommune - gør for så vidt angår forslaget om gaver  

 hidrørende fra indsamlede bidrag opmærksom på, at der  

 også forekommer ydelser fra legater til dækning af samme type  

 udgifter.
Sådanne ydelser er skattepligtige, dog bortset fra de  

 første 10.000 kr., hvis de hidrører fra et legat omfattet af  

 ligningslovens § 7 z.
Hensigten med forslaget vedrørende de indsamlede  

 bidrag er alene at præcisere bestemmelsens anvendelsesområde,  

 idet der ikke tilsigtes ændringer i eksisterende praksis.
Det er ikke  

 hensigten at indføre nye særregler om skattefrihed, hverken for  

 gaver hidrørende fra indsamlede bidrag eller for legater m.v.
Vurdering af konsekvenser af  

 lovforslaget Positive konsekvenser Negative konsekvenser Økonomiske konsekvenser for stat, amter og  

 kommuner For finansåret 2002 medfører lovforslaget samlet  

 set et provenutab på under 1 mio. kr.
Administrative konsekvenser for stat, amter og  

 kommuner Lovforslaget skønnes ikke at have  

 nævneværdige administrative konsekvenser.
Økonomiske konsekvenser for  

 erhvervslivet Lovforslaget har ikke erhvervsøkonomiske  

 konsekvenser.
Administrative konsekvenser for  

 erhvervslivet Lovforslaget har ikke administrative konsekvenser for  

 erhvervslivet.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Efter den gældende bestemmelse i ligningslovens  

 § 7, litra a, er der skattefrihed for gaver, der hidrører fra  

 indsamlede bidrag, forudsat at gaven er oppebåret én gang for  

 alle og alene har karakter af en anerkendelse af modtagerens  

 fortjenester.
Betingelsen om anerkendelse af modtagerens fortjenester er  

 i praksis blevet fortolket forholdsvis bredt.
Ifølge hidtidig praksis  

 er bestemmelsen som beskrevet under punkt 2.1. i de almindelige  

 bemærkninger således bl.a. blevet anvendt til at skattefritage  

 gaver af indsamlede bidrag, der ydes til alvorligt syge/tilskadekomne og til  

 efterladte efter personer, der er omkommet ved en ulykke.
Dette kan give  

 anledning til tvivl med hensyn til anvendelsesområdet for  

 bestemmelsen.
Det foreslås derfor præciseret, at  

 bestemmelsen kan anvendes til at skattefritage indsamlede bidrag, der ydes  

 til personer, der er alvorligt syge eller tilskadekomne, eller som ydes til  

 personer, der har været udsat for en ulykke eller katastrofe.
I  

 sidstnævnte tilfælde kan der f.eks. være tale om, at  

 personen har lidt et økonomisk tab som følge af en  

 naturkatastrofe.
Desuden er det præciseret, at bestemmelsen kan  

 anvendes til at give skattefrihed for indsamlede bidrag, der ydes til  

 efterladte til de nævnte personer.
Det er desuden præciseret, at det er en  

 forudsætning for skattefriheden, at gaven er oppebåret én  

 gang for alle og ikke har karakter af vederlag, samt at indsamlingen ikke er  

 sket på initiativ af gavemodtageren.
Det er således en betingelse  

 for skattefrihed, at gaven hidrører fra en reel indsamling, der er  

 organiseret inden for en vis større kreds.
Det er endvidere en  

 betingelse, at gavetilsagnet ikke går ud på ydelse af  

 løbende ydelser, og at gaven ikke er vederlag for arbejds- eller  

 bistandspræstationer.
Endelig er det en betingelse, at initiativet til  

 indsamlingen skal komme fra andre end gavemodtageren.
 Med forslaget er der ikke tilsigtet ændringer i den  

 eksisterende praksis på området.
Til nr. 2 Efter lov nr. 484 af 31. maj 2000 om  

 specialpædagogisk støtte ved videregående uddannelser kan  

 sådan støtte ydes til personer med fysisk eller psykisk  

 funktionsnedsættelse, der studerer ved videregående uddannelser.  

 Støtten er efter de gældende regler skattepligtig B-indkomst til  

 forskel fra den støtte, der er blevet ydet af kommunerne efter lov om  

 aktiv socialpolitik, jf. punkt 2.2. under de almindelige  

 bemærkninger.
Forslaget indebærer, at ydelser efter lov om  

 specialpædagogisk støtte ved videregående uddannelser  

 bliver skattefri.
Dette foreslås med virkning fra og med 1. januar  

 2001, det vil sige fra det tidspunkt, hvor der har kunnet tildeles  

 støtte efter lov om specialpædagogisk støtte ved  

 videregående uddannelser.
 Forslaget ændrer ikke på, at den  

 specialpædagogiske støtte ved videregående uddannelse, der  

 er tildelt i medfør af lov om aktiv socialpolitik som led i  

 revalidering, og som fortsat er til rådighed, er skattefri.
Til nr. 3 Det foreslås, at der i ligningslovens § 7, litra l,  

 indsættes en bestemmelse om skattefrihed for beløb, som ydes af  

 kommunen som lommepenge eller til beklædning til børn, der er  

 anbragt uden for hjemmet på en døgninstitution, i en  

 plejefamilie eller på et godkendt opholdssted, jf. § 40, stk. 2,  

 nr. 11, i lov om social service.
De gældende regler , hvorefter  

 beløbene er skattepligtige, er nærmere beskrevet i pkt. 2.3. i  

 de almindelige bemærkninger.
Skattefriheden skal efter forslaget  

 være begrænset til den del af de udbetalte beløb, som ikke  

 overstiger de vejledende satser, som årligt udsendes af Kommunernes  

 Landsforening og Amtsrådsforeningen.
For så vidt angår  

 størrelsen af disse, henvises til pkt. 3.3. i de almindelige  

 bemærkninger.
Der er i forvejen skattefrihed, når beklædning  

 gives den pågældende i form af konkrete  

 beklædningsgenstande, eller når den konkrete udgift til  

 tøj og sko dækkes efter regning.
Forslaget omfatter derfor kun  

 de tilfælde, hvor der udbetales et beløb til barnet eller den  

 unge, som denne derefter reelt frit kan disponere over ligesom  

 lommepengene.
Den foreslåede skattefrihed omfatter ikke  

 beløb, der ydes til honorering af personligt arbejde på  

 opholdsstedet m.v., og som har karakter af vederlag (løn) til personer  

 i beskæftigelsesforhold (arbejdsdusører). Disse beløb  

 behandles efter de gældende regler skattemæssigt ligesom  

 løn for arbejde uden for opholdsstedet, det vil sige, at der  

 indeholdes A-skat og arbejdsmarkedsbidrag.
Dette ændres der ikke ved  

 med forslaget.
Til nr. 4 Ydelser til uddannelse, som er omfattet af ligningslovens  

 § 31, stk. 3, og som ydes af et uddannelsessted til personer, der  

 deltager i uddannelse efter lov om arbejdsmarkedsuddannelser, er som  

 udgangspunkt skattepligtige efter de gældende regler, jf. pkt. 2.4. i  

 de almindelige bemærkninger.
Dette gælder dog ikke ydelser til  

 personer, der deltager i uddannelser under Træningsskolens  

 arbejdsmarkedsuddannelser.
Det foreslås, at skattefriheden kommer til at  

 gælde generelt for ydelser omfattet af ligningslovens § 31,  

 stk. 3, som ydes af et uddannelsessted til personer, der deltager i  

 uddannelse efter lov om arbejdsmarkedsuddannelser.
Med ændringen vil  

 bl.a. befordringsgodtgørelse og godtgørelse for kost og logi,  

 der udbetales af et uddannelsessted til deltagere i arbejdsmarkedsuddannelser  

 (AMU), blive skattefrie, i det omfang betingelserne for skattefrihed i  

 ligningslovens § 31 i øvrigt er opfyldt.
 Herudover foreslås der skattefrihed for tilskud til  

 deltagerbetaling, der fortsat ydes efter reglerne i lov om støtte til  

 voksenuddannelse (VUS) i medfør af § 23, stk. 2, 3 og 4, i  

 lov om statens voksenuddannelsesstøtte (SVU). Dette foreslås med  

 virkning fra og med 1. januar 2001, hvor lov om statens  

 voksenuddannelsesstøtte trådte i kraft.
 Det foreslås endvidere, at det ikke kun skal  

 være lønmodtagere, der skattefrit kan modtage tilskud til  

 deltagerbetaling efter lov om statens voksenuddannelsesstøtte (SVU).  

 Alle, der efter denne lov kan modtage sådanne tilskud, skal  

 således kunne modtage tilskuddet skattefrit, i det omfang betingelserne  

 for skattefrihed i ligningslovens § 31 i øvrigt er opfyldt.  

 Tilskud til deltagerbetaling til uddannelser eller kurser, der udelukkende  

 har privat karakter for modtageren, vil således som hidtil ikke  

 være skattefrie, jf. ligningslovens § 31, stk. 2.
 En tilsvarende ændring foreslås  

 gennemført for så vidt angår tilskud til deltagerbetaling  

 efter lov om støtte til voksenuddannelse (VUS), herunder støtte  

 i medfør af § 23, stk. 3 og 4, jf. stk. 2, i lov om  

 statens voksenuddannelsesstøtte (SVU). Ændringen skal efter  

 forslaget have virkning fra og med 1. januar 2000.
Til nr. 5 Det foreslås at præcisere, at i det omfang  

 udgifter til uddannelse, der er omfattet af ligningslovens § 31,  

 stk. 3, ikke er blevet dækket skattefrit af en arbejdsgiver m.v.,  

 jf. ligningslovens § 31, stk. 1, vil der alene være mulighed  

 for at fratrække udgifterne ved indkomstopgørelsen, hvis en  

 sådan fradragsret følger af de almindelige skatteretlige  

 regler.
 Forslaget medfører ingen ændring i forhold  

 til de gældende regler.
Til § 2 Loven træder i kraft dagen efter  

 bekendtgørelsen i Lovtidende.
 Det foreslås, at de foreslåede ændringer  

 i lovforslagets § 1, nr. 1, om gaver af indsamlede bidrag og de  

 foreslåede ændringer i lovforslagets § 1, nr. 3, om  

 lommepenge til børn og unge anbragt uden for hjemmet samt den  

 foreslåede præcisering i lovforslagets § 1, nr. 5, om  

 muligheden for fradrag for visse udgifter til uddannelse har virkning fra 1.  

 januar 2002.
 Det foreslås, at de foreslåede ændringer  

 i lovforslagets § 1, nr. 2, om specialpædagogisk støtte ved  

 videregående uddannelser har virkning fra 1. januar 2001, det vil sige  

 fra det tidspunkt, hvor der har kunnet tildeles støtte efter lov om  

 specialpædagogisk støtte ved videregående uddannelser.
Det foreslås endelig, at de foreslåede  

 ændringer i lovforslagets § 1, nr. 4, om visse skattefrie ydelser  

 til uddannelse har virkning fra 1. januar 2001. De foreslåede  

 ændringer får dermed virkning fra det tidspunkt, hvor lov om  

 statens voksenuddannelsesstøtte trådte i kraft.
De  

 foreslåede ændringer får samtidig virkning fra det  

 tidspunkt, hvor lov nr. 1253 af 20. december 2000 trådte i kraft.
Ved  

 loven blev ligningslovens § 31, stk. 1, ændret, men ved  

 ændringen fik bestemmelsen som nævnt i de almindelige  

 bemærkninger et for snævert anvendelsesområde.
 Dog foreslås det, at forslaget om, at det ikke kun  

 er lønmodtagere, der kan modtage skattefrie tilskud til  

 deltagerbetaling efter lov om støtte til voksenuddannelse (VUS),  

 herunder støtte i medfør af § 23, stk. 3 og 4, jf.  

 stk. 2, i lov om statens voksenuddannelsesstøtte (SVU), skal have  

 virkning fra og med 1. januar 2000, således at skattefriheden  

 også omfatter de ydelser, der er udbetalt i 2000.
Skriftlig fremsættelse Jacob Buksti (S):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af ligningsloven.  

 (Skattefrihed for lommepenge og gaver, der hidrører fra indsamlede  

 bidrag, m.v.).
(Lovforslag nr.
L 14).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 1 I lov om påligning af indkomstskat til staten (ligningsloven), jf.  

 lovbekendtgørelse nr. 775 af 16. august 2000, som senest ændret  

 ved lov nr. 339 af 16. maj 2001, foretages følgende  

 ændringer:
 § 7. Til den skattepligtige indkomst medregnes ikke:
 1. § 7, litra a, affattes således:
 a)	Gaver, der hidrører fra indsamlede bidrag, forudsat at gaven  

 er oppebåret én gang for alle og alene har karakter af en  

 anerkendelse af modtagerens fortjenester.
»a)	Gaver, der hidrører fra indsamlede bidrag, forudsat at gaven  

 alene har karakter af en anerkendelse af modtagerens fortjenester eller er  

 ydet i anledning af modtagerens alvorlige sygdom eller tilskadekomst eller er  

 ydet til personer, der har været udsat for en ulykke eller katastrofe,  

 eller til disses efterladte.
Det er ligeledes en forudsætning, at gaven  

 er oppebåret én gang for alle og ikke har karakter af vederlag,  

 samt at indsamlingen ikke er sket på modtagerens initiativ.« b) - i) - - - j)	Ydelser efter lov om social service, lov om aktiv socialpolitik og  

 lov om integration af udlændinge i Danmark (integrationslov) til  

 dækning af nærmere bestemte udgifter for modtageren, ydelser  

 efter § 34 i lov om aktiv socialpolitik, andre ydelser efter lov om  

 aktiv socialpolitik, i det omfang disse ydelser beregnes på grundlag af  

 hjælp ydet efter lovens § 34, ydelser efter § 28 a i  

 integrationsloven, andre ydelser efter integrationsloven, i det omfang disse  

 ydelser beregnes på grundlag af hjælp ydet efter lovens § 28  

 a, samt ydelser efter lov om repatriering.
 2. I § 7, litra j, indsættes efter »lovens  

 § 28 a«: », ydelser efter lov om specialpædagogisk støtte  

 ved videregående uddannelser«.
k)	- - - l)	(Ophævet).
 3. § 7, litra l, affattes således:
m) - å) - - - »l)	Beløb, der af kommunen ydes som lommepenge eller til  

 beklædning til børn og unge under 18 år, som er anbragt  

 uden for hjemmet, jf. lov om social service § 40, stk. 2, nr. 11, i det  

 omfang beløbene ikke overstiger de vejledende satser udsendt af  

 Kommunernes Landsforening og Amtsrådsforeningen.
Skattefriheden  

 omfatter ikke beløb, der udbetales som honorering af personligt  

 arbejde på opholdsstedet m.v.« § 31. Ved opgørelsen af den skattepligtige indkomst  

 medregnes ikke ydelser til dækning af udgifter i forbindelse med  

 uddannelser og kurser, når ydelserne modtages fra en arbejdsgiver som  

 led i et ansættelsesforhold eller som led i en aftale om ydelse af  

 personligt arbejde i øvrigt og ydelserne er omfattet af stk. 3.  

 Ydelser omfattet af stk. 3 til dækning af udgifter i forbindelse  

 med uddannelser og kurser medregnes ligeledes ikke, når de modtages ved  

 ophør af et ansættelsesforhold. 1. pkt. gælder ligeledes  

 for ydelser omfattet af stk. 3, som gives til personer, der er valgt til  

 medlem af eller medhjælp for bestyrelser, udvalg, kommissioner,  

 råd, nævn eller andre kollegiale organer, herunder Folketinget og  

 kommunalbestyrelser, samt gives til medlemmer af en fagforening,  

 arbejdsløshedskasse eller pensionskasse.
Tilsvarende gælder for  

 ydelser omfattet af stk. 3, som personer modtager fra et  

 arbejdsformidlingskontor, eller som elever modtager fra Arbejdsgivernes  

 Elevrefusion.
Tilsvarende gælder for tilskud til deltagerbetaling, som  

 ydes til lønmodtagere efter lov om statens  

 voksenuddannelsesstøtte (SVU). Tilsvarende gælder for  

 befordringsgodtgørelse samt godtgørelse til dækning af  

 udgifter til kost og logi, der ydes af et uddannelsessted til personer, der  

 deltager i uddannelse under Træningsskolens arbejdsmarkedsuddannelser  

 efter lov om arbejdsmarkedsuddannelser.
 4. § 31, stk. 1, 5. og 6. pkt., affattes  

 således:
»Tilsvarende gælder for ydelser omfattet af  

 stk. 3, der ydes af et uddannelsessted til personer, der deltager i  

 uddannelse efter lov om arbejdsmarkedsuddannelser.
Tilsvarende gælder  

 for tilskud til deltagerbetaling, som ydes efter lov om statens  

 voksenuddannelsesstøtte (SVU), samt for tilskud til deltagerbetaling,  

 som ydes efter lov om støtte til voksenuddannelse (VUS), herunder  

 støtte, der ydes efter § 23, stk. 3 og 4, jf. stk. 2, i  

 lov om statens voksenuddannelsesstøtte (SVU).« Stk. 2 5. - - - 5. § 31, stk. 6, affattes således:
 Stk. 6. Udgifter omfattet af stk. 3, der ikke  

 dækkes af en arbejdsgiver m.v., jf. stk. 1, kan fradrages efter  

 skattelovgivningens almindelige regler.
