 I medfør af lov nr. 217 af 16. juni 1958 om slagtning,  

 forhandling, udførsel og indførsel af fjerkræ m.v., som ændret ved lov nr.  

 111 af 27. marts 1963, lov nr. 156 af 14. april 1920 om smitsomme sygdomme  

 hos husdyrene med tillægslove nr. 188 af 1. maj 1923 og nr. 175 af 5. juni  

 1959 samt lov nr. 131 af 13. april 1954 om udførsel og indførsel af levende  

 dyr m.v. fastsættes herved følgende bestemmelser.
A.
Almindelige bestemmelser.
 § 1.  Ved fjerkræ forstås i denne bekendtgørelse  

 høner, haner, kyllinger, kapuner, poularder, kalkuner, gæs, ænder og duer.
 Stk. 2.  Ved opkøbere forstås i denne bekendtgørelse  

 fjerkræslagterier og andre, der opkøber eller indsamler fjerkræ til  

 slagtning.
§ 2.  Kun fjerkræ, der er slagtet på fjerkræslagterier  

 autoriseret af landbrugsministeriet, må forhandles her i landet eller udføres  

 her fra landet.
Denne bestemmelse gælder dog ikke for producenters salg af  

 slagtet fjerkræ fra egen virksomhed direkte til forbruger til anvendelse i  

 dennes private husholdning, såfremt levering foregår på producentens ejendom.
 Stk. 2.  Slagtet fjerkræ må forhandles i uåbnet stand,  

 såfremt dette ikke er i strid med andre lovbestemmelser eller kommunale  

 vedtægter.
 Stk. 3.  Fjerkræ må her i landet kun forhandles i åbnet  

 eller parteret stand, såfremt det hidrører fra et autoriseret fjerkræslagteri  

 og er kontrolleret og mærket ved en dyrlægekontrol som angivet i § 20.
 Stk. 4.  Fjerkræ, hvorfra tarmene er fjernet, uden at  

 fjerkræet er opskåret, må ikke forhandles her i landet.
 Stk. 5.  Slagtet fjerkræ, der er mærket i  

 overensstemmelse med bestemmelserne i § 22, stk. 1-3, kan indføres til  

 forhandling i enhver kommune her i landet.
 § 3.  Konserves eller andre levnedsmidler tilvirket  

 helt eller delvis af fjerkræ på de i § 27, stk. 1, nævnte virksomheder og  

 forsynet med den påbudte mærkning kan indføres til forhandling i enhver  

 kommune her i landet.
 Stk. 2.  Det er forbudt at tilvirke fjerkrækonserves  

 eller fjerkrækødekstrakt (herunder tørsupper) til forhandling uden for de i §  

 27, stk. 1, nævnte virksomheder, selv om sådan forhandling kun sker på  

 hjemmemarkedet.
 § 4.  Farvningsmidler og andre stoffer må kun anvendes  

 ved fremstilling af eller som tilsætning til slagtet fjerkræ og heraf  

 tilvirkede levnedsmidler, såfremt de er uskadelige.
 Stk. 2.  På de af landbrugsministeriet autoriserede  

 virksomheder må til slagtet fjerkræ og heraf tilvirkede levnedsmidler ikke  

 anvendes andre konserveringsmidler end salt, saltpeter og sukker.
 Stk. 3.  Film, folier og andet, der anvendes til  

 emballering af fjerkræ of heraf tilvirkede levnedsmidler, skal være  

 fremstillet af materialer, der er i overensstemmelse med de af  

 indenrigsministeriet til enhver tid herom fastsatte bestemmelser.
§ 5.  De af landbrugsministeriet autoriserede  

 virksomheder skal iagttage de af ministeriet til enhver tid fastsatte  

 forskrifter om virksomhedernes indretning og drift.
Nye produktioner må ikke  

 påbegyndes, medmindre ministeriets eller veterinærdirektoratets godkendelse  

 er indhentet.
Stk. 2.  De ved de autoriserede virksomheder ansatte  

 dyrlæger, jfr. §§ 12, stk. 4, og 27, stk. 4, skal overvåge, at virksomhederne  

 iagttager de til enhver tid fastsatte regler om sundhedsmæssige og  

 hygiejniske forhold.
Dyrlægen skal til enhver tid have adgang til samtlige  

 virksomhedens lokaler.
 Stk. 3.  Virksomheden skal rette sig efter de af  

 dyrlægen trufne afgørelser, der dog kan indankes for den pågældende  

 veterinærinspektør eller veterinærdirektoratet.
 Stk. 4.  Virksomheden er forpligtet til at yde dyrlægen  

 den for kontrollens udøvelse nødvendige hjælp, at afgive et rum til rådighed  

 for dyrlægen, hvor mærkningsrekvisitter etc. kan opbevares, samt at anvise et  

 passende værelse med lys og varme til brug for dyrlægen og den eventuelle  

 tilsynsassistent.
B.
Indsamling og opstaldning af slagtefjerkræ.
§ 6.  Ethvert fjerkræslagteri og enhver anden opkøber  

 skal i en særlig bog, der kun må anvendes til dette formål, og som på  

 forlangende skal forevises veterinærdirektoratet, notere hvert køb af fjerkræ  

 med angivelse af datoen for købet, sælgerens navn og adresse, fjerkræets art  

 og fjerkræets antal specificeret efter art.
Et autoriseret fjerkræslagteri er  

 dog fritaget for at føre en sådan bog, såfremt slagteriets regnskabsbøger  

 indeholder de nævnte oplysninger, på betingelse af, at regnskabsbøgerne på  

 forlangende forevises veterinærdirektoratet.
 Stk. 2.  Enhver anden opkøber end fjerkræslagterierne  

 skal i den i stk. 1 omhandlede bog notere, til hvilket fjerkræslagteri det af  

 hvert enkelt køb omfattede fjerkræ er solgt eller afleveret med angivelse af  

 datoen for salget eller afleveringen.
 Stk. 3.  Den i stk. 1 omhandlede bog skal opbevares i  

 mindst 1 år, efter at den er udskrevet.
 § 7.  Fjerkræslagterier og andre opkøbere skal  

 medvirke til, at indsamlingen af slagtefjerkræ i så ringe grad som muligt  

 giver anledning til spredning af smitstoffer fra besætning til besætning.
 Stk. 2.  Fjerkræ, der er opkøbt (indsamlet) til  

 slagtning, må ikke transporteres på samme vogn som andet levende fjerkræ og  

 må kun leveres til et fjerkræslagteri.
 Stk. 3.  Når der i en leverandørs besætning øjensynligt  

 er indtruffet et usædvanligt stort antal sygdomstilfælde eller dødsfald, er  

 det slagteriet (opkøberen) forbudt umiddelbart efter at modtage fjerkræ fra  

 den pågældende, medmindre der foreligger erklæring fra en dyrlæge om, at  

 besætningen ikke lider af en ondartet smitsom sygdom, jfr. § 2 i lov nr. 156  

 af 14. april 1920 om smitsomme sygdomme hos husdyrene.
 Stk. 4.  Såfremt der på et fjerkræslagteri eller hos en  

 anden opkøber viser sig tegn på en ondartet smitsom sygdom blandt fjerkræet  

 (mange syge dyr, mange dødsfald), skal dyrlæge uopholdeligt tilkaldes.
 Stk. 5.  Når fjerkræpest eller anden ondartet  

 veterinærsygdom optræder her i landet, kan veterinærdirektoratet påbyde, at  

 alt fjerkræ fra nærmere angivne områder, der føres til slagtning på et  

 fjerkræslagteri, skal være forsynet med fodringe ipræget et bogstav og/eller  

 et nummer, der angiver oprindelsesbesætningen, eller træffer andre  

 foranstaltninger til sikring af identiteten af sådant fjerkræ.
§ 8.  Sygt eller afmagret fjerkræ skal ved  

 indsamlingen eller ved modtagelsen på fjerkræslagteriet mærkes eller  

 anbringes således, at leverandørens identitet sikres.
Det samme gælder  

 fjerkræ, der dør under transporten.
Stk. 2.  Sygt eller afmagret fjerkræ må ikke anbringes i  

 et fjerkræslagteris bure etc. sammen med andet fjerkræ eller indbringes i  

 slagtelokalerne.
Sådant fjerkræ skal snarest muligt aflives og skal  

 tilligemed fjerkræ, der er dødt ved ankomsten til slagteriet, og fjerkræ, der  

 dør under opstaldningen på slagteriet, obduceres og derefter destrueres i  

 overensstemmelse med bestemmelserne i § 18.
 § 9.  Alle bure, kasser og specialbyggede vogne, der  

 af fjerkræslagterier og andre opkøbere benyttes til transport af  

 slagtefjerkræ, skal ved lemmene være tydeligt mærket med ordet  

 »Slagtefjerkræ« og må ikke anvendes til transport af levefjerkræ.
Stk. 2.  De i stk. 1 nævnte bure m.v. skal være således  

 indrettet, at de let kan renses og desinficeres.
De skal holdes rene og skal  

 mindst een gang ugentlig underkastes en tilbundsgående rengøring samt - når  

 særligt påbud herom er givet - desinficeres.
 Stk. 3.  Kun kasser m.v., der umiddelbart inden brugen  

 har været underkastet en tilbundsgående rensning og er blevet desinficeret må  

 indbringes i huse og løbegårde på de ejendomme, hvor fjerkræ afhentes.
Stk. 4.  Samme bestemmelser som i stk. 2 fastsat gælder  

 for bure, lokaler og indhegninger m.v., hvori indsamlet slagtefjerkræ  

 midlertidigt opstaldes.
I løbegårde uden fast overfladebelægning, der  

 anvendes til midlertidig anbringelse af indsamlet slagtefjerkræ, skal  

 anvendes rigeligt strømateriale, der skal skiftes hyppigt.
Stk. 5.  Såfremt et lokale eller en indhegning, der af  

 et fjerkræslagteri benyttes til opstaldning af indsamlet slagtefjerkræ til  

 opfedning, består af flere afsnit (bure, folde, etc.), skal hvert enkelt  

 afsnit underkastes en tilbundsgående rengøring, hver gang afsnittet tømmes  

 for fjerkræ, og inden der påny sættes fjerkræ ind i afsnittet.
Iøvrigt skal  

 sådanne lokaler og indhegninger holdes rene og med passende mellemrum  

 underkastes en tilbundsgående rengøring.
Desinfektion skal ske, når særligt  

 påbud herom er givet.
 Stk. 6.  De i denne paragraf omhandlede desinficeringer  

 skal, medmindre veterinærdirektoratet har godkendt anden fremgangsmåde,  

 foretages med en opløsning af formalin (200 g af handelsvaren formalin til 10  

 liter vand) eller af klor (20 g af handelsvaren blegessens (kloressens) til  

 10 liter vand) eller en anden af veterinærdirektoratet godkendt opløsning.
 Stk. 7.  Fjerkræslagterier og andre opkøbere skal sørge  

 for tilstrækkeligt foder og drikkevand til fjerkræet.
 § 10.  Lokaler og indhegninger, der af et  

 fjerkræslagteri anvendes til anbringelse af levende fjerkræ, skal godkendes  

 af veterinærdirektoratet.
Stk. 2.  Bure, der af et fjerkræslagteri anvendes til  

 anbringelse af levende fjerkræ, efter at dette er udtaget af  

 transportkasserne eller -burene, skal være af en sådan størrelse, at dyrene  

 kan gå fuldt oprejst uden at berøre loftet med hovedet.
Burene må ikke fyldes  

 mere, end at dyrene kan bevæge sig frit imellem hverandre.
Dyr af forskellig  

 art eller af væsentlig forskellig størrelse må ikke anbringes i samme bur.  

 Der skal sørges for ventilation og passende lufttemperatur.
§ 11.  Fra fjerkræslagterier må der ikke fjernes  

 fjerkræ i levende tilstand.
Fra ejendomme, hvorpå der samles fjerkræ til  

 slagtning, må fjerkræ kun leveres til et fjerkræslagteri.
 Stk. 2.  På fjerkræslagterier og på ejendomme, hvor der  

 samles fjerkræ til slagtning, må der ikke drives rugerivirksomhed eller  

 forefindes ægpakkeri.
 Stk. 3.  Der må ikke gives uvedkommende adgang til det  

 på fjerkræslagterier eller hos andre opkøbere anbragte levende fjerkræ.
C.
Autoriserede fjerkræslagterier og dyrlægekontrol af fjerkræ.
 § 12.  Enhver, der ønsker at slagte fjerkræ til  

 forhandling her i landet og/eller til udførsel, skal herom gøre skriftlig  

 anmeldelse til landbrugsministeriet, der på nærmere betingelser kan meddele  

 vedkommende autorisation hertil, jfr. § 2, stk. 1.
 Stk. 2.  Anmeldelsen skal indeholde oplysning om  

 fjerkræslagteriets beliggenhed og om de forhold, hvorunder slagtningen og  

 behandlingen af fjerkræet skal foregå, og skal være bilagt planer over og  

 beskrivelse af slagteriets indretning og vandforsyning samt afløbsforhold for  

 spildevand.
 Stk. 3.  Ministeriet tildeler slagteriet et  

 autorisationsnummer, der skal benyttes ved den påbudte mærkning.
Stk. 4.  Ved hvert autoriseret fjerkræslagteri ansætter  

 ministeriet en dyrlæge til at føre tilsyn med virksomheden, til at udstede  

 veterinærattester og til at foretage dyrlægekontrol af fjerkræ samt til i  

 øvrigt at varetage opgaver, der oplægges ham af ministeriet eller  

 veterinærdirektoratet.
Til assistance for dyrlægen kan veterinærinspektøren  

 efter forhandling med dyrlægen og virksomhedens leder blandt virksomhedens  

 personale udpege en særlig medhjælper, der ikke kan afskediges af  

 virksomheden uden veterinærdirektoratets eller ministeriets indforståelse.
 § 13.  Veterinærdirektoratet fører tilsyn med, at de  

 autoriserede fjerkræslagterier overholder de af landbrugsministeriet til  

 enhver tid fastsatte sundhedsmæssige og hygiejniske bestemmelser.
 Stk. 2.  De af ministeriet efter indstilling fra  

 fjerkræeksportudvalget ansatte inspektører ved kvalitetskontrollen fører  

 tilsyn med, at fjerkræslagterierne overholder de øvrige til enhver tid  

 fastsatte bestemmelser af mere kommerciel karakter, herunder vedrørende  

 sortering og pakning af fjerkræ samt mærkning af emballagen.
 Stk. 3.  De i stk. 1 og 2 nævnte tilsynsførende skal til  

 enhver tid have adgang til samtlige lokaler på slagterierne og til samtlige  

 frysehuse samt salgspladser, hvor slagtet fjerkræ fra fjerkræslagterierne  

 findes oplagret eller er fremsat til salg.
§ 14.  Ethvert autoriseret fjerkræslagteri skal i en  

 af landbrugsministeriet autoriseret protokol indføre slagteriets daglige  

 slagtninger og/eller salg af slagtet fjerkræ tilligemed oplysning om antallet  

 af kasserede dyr.
Veterinærdirektoratet og inspektørerne ved  

 kvalitetskontrollen skal have adgang til at se protokollen og skal endvidere  

 have adgang til at se bøger og bilag i det omfang, det er nødvendigt for at  

 kontrollere, at protokollen er rigtigt ført.
Efter at protokollen er  

 udskrevet, skal den opbevares i mindst 5 år af slagteriet.
Stk. 2.  Slagterierne skal foruden en årlig  

 autorisationsafgift betale en i forhold til slagtningen fastsat afgift.
Begge  

 de nævnte afgifter opkræves af fjerkræeksport-udvalget.
Stk. 3.  Slagterierne skal inden 10. i hver måned  

 tilsende fjerkræeksport-udvalget, Axelborg, København V., en indberetning om  

 virksomhedens samlede slagtninger og/eller salg af slagtet fjerkræ i den  

 forudgående måned.
Endvidere skal slagterierne hver mandag på de fra  

 fjerkræeksportudvalget tilsendte kort indsende en opgørelse over slagtningen  

 af fjerkræ fordelt på arter i den foregående uge.
Ved hvert regnskabsårs  

 afslutning skal slagterierne til nævnte udvalg indsende en af slagteriets  

 revisor bekræftet indberetning om virksomhedens samlede slagtninger og/eller  

 salg af fjerkræ i det forløbne regnskabsår.
§ 15.  Et autoriseret fjerkræslagteri må ikke benyttes  

 til anden virksomhed, medmindre landbrugsministeriets tilladelse hertil  

 foreligger.
Veterinærdirektoratet kan dog tillade, at slagteriets slagterum  

 benyttes til slagtning af kaniner i moderat omfang, når denne slagtning  

 finder sted uden for den tid, hvor der slagtes fjerkræ. I øvrigt er  

 kaninslagtning tilladt, når den foregår i et dertil indrettet og af  

 veterinærdirektoratet godkendt lokale, der kun anvendes til dette formål.
 Stk. 2.  Der må kun tilføres et autoriseret  

 fjerkræslagteri levende fjerkræ og levende kaniner samt endvidere slagtet  

 fjerkræ og slagtede kaniner, der kommer direkte fra et andet autoriseret  

 fjerkræslagteri dog eventuelt med et af landbrugsministeriet autoriseret  

 frysehus som mellemled.
 § 16.  Det er autoriseret fjerkræslagteri tilførte  

 fjerkræ skal undersøges af den ved slagteriet ansatte dyrlæge før slagtningen  

 i det omfang og efter de regler, der fastsættes herom af landbrugsministeriet  

 eller veterinærdirektoratet.
 § 17.  Slagtning af fjerkræ skal foregå i  

 overensstemmelse med de af justitsministeriet i medfør af lov om værn for dyr  

 herom fastsatte bestemmelser.
 Stk. 2.  Plukning eller skoldning må først påbegyndes,  

 efter at alle bevægelser er ophørt.
Stk. 3.  Næb, løb og fødder skal renvaskes.
Mundhulen  

 skal renses for blod og hovedet omvikles med fedttæt papir.
Såfremt kroen  

 indeholder foder, skal den udtages eller tømmes.
Gødningen skal, hvis tarmen  

 ikke fjernes, udklemmes.
Stk. 4.  Alt slagtet fjerkræ skal straks efter  

 plukningen og eventuel videre behandling bringes til afkøling, eventuelt  

 dybfrysning.
Frysning skal foregå på slagteriet.
Oplagring skal foregå i  

 dertil egnede fryserum enten på slagteriet eller på et af  

 landbrugsministeriets autoriseret fryserum.
§ 18.  Fjerkræ, der ved slagtning viser sig at være  

 sigt eller afmagret, skal tilbageholdes.
Sådant fjerkræ samt det i § 8, stk.  

 2, omhandlede fjerkræ skal - i det omfang identifikation er mulig - obduceres  

 af den ved slagteriet ansatte dyrlæge, der skal afgive indberetning om  

 obduktionsfundet, alt efter nærmere af veterinærdirektoratet fastsatte  

 retningslinjer.
 Stk. 2.  Det i stk. 1 omhandlede fjerkræ samt fjerkræ,  

 der på grund af fordærvelse, surhed eller ilde lugt er uanvendeligt til  

 menneskeføde, og fjerkræ, der på grund af tilsmudsning eller stærkt såret  

 overflade er af uappetitligt udseende, skal opsamles i tætte metalbeholdere  

 med låg og gøres uanvendeligt til menneskeføde ved overbrusning med en mindst  

 5 pct.-holdig kreolinopløsning eller på anden af veterinærdirektoratet  

 godkendt måde og skal derefter sammen med affald fra slagtningen, der ikke er  

 bestemt til menneskeføde, afhændes direkte til en autoriseret  

 destruktionsanstalt.
 Stk. 3.  Slagteriet skal, så ofte det forlanges af  

 veterinærdirektoratet, give oplysning om mængden af det i stk. 2 omhandlede  

 fjerkræ og affald og om, til hvilken destruktionsanstalt det er afhændet.
§ 19.  Gødning, strøelse og andet affald af enhver art  

 - bortset fra det i § 18, stk. 2, og § 20, stk. 3, omhandlede affald -, der  

 stammer fra eller har været i berøring med fjerkræ, skal daglig anbringes i  

 lukkede, tætte vogne eller metalbeholdere.
Det må ikke oplagres på  

 virksomheden men skal snarest fjernes fra virksomheden og uskadeliggøres  

enten ved opbrænding eller ved nedgravning og omgående  

 tildækning med jord eller ved opbevaring i lukkede gødningshuse,  

 indtil affaldet er afgæret, eller ved omgående nedkuling eller  

 opbænkning vel tildækket med jord eller halm, således at fugle ikke har  

 adgang til affaldet, før dette er afgæret.
 § 20.  Fjerkræ, der opskæres eller parteres på et  

 autoriseret fjerkræslagteri, skal kontrolleres af den ved slagteriet ansatte  

 dyrlæge.
Stk. 2.  Dyrlægen skal foretage undersøgelse af  

 fjerkræet i umiddelbar tilknytning til dets oplukning og i overensstemmelse  

 med derom af landbrugsministeriet udstedt instruks.
Han skal føre tilsyn med  

 uskadeliggørelse af kasserede varer og påse overholdelsen af reglerne om  

 mærkning af godkendt fjerkræ. Han skal senest den tiende i hver måned til  

 veterinærdirektoratet indsende en kort indberetning om den af ham udøvede  

 kontrol, og han skal endvidere afgive indberetninger om kontrolfund efter  

 nærmere af veterinærdirektoratet fastsatte retningslinjer.
For særlige  

 sygdomme (f.eks. tuberkulose) kan veterinærdirektoratet forlange særlig  

 indberetning med oplysning om oprindelsesbesætningen.
 Stk. 3.  Fjerkræ, der ved dyrlægekontrollen erklæres for  

 uegnet til menneskeføde, samt det fremkomne affald skal uden udgift for det  

 offentlige destrueres i overensstemmelse med bestemmelserne i § 18, stk. 2.
 § 21.  Alt slagtet fjerkræ, der føres fra et  

 autoriseret fjerkræslagteri, skal, når det ikke er enkeltvis emballeret og  

 mærket som angivet i stk. 2, enten forsynes med en om den ene vinges  

 overarm anbragt, sammenklæbet vand- og frostbestandig hvis klæbestrimmel, der  

 med mørkeblå eller sort, uafvaskelig farve skal være påtrykt et mærke af  

 størrelse og udseende af slagteriets autorisationsnummer i stedet for 000.
eller i den ene vinges væv være forsynet med en metalplombe, der  

 er 2 cm i diameter, og hvori på den ene side med 2,5 mm høje bogstaver er  

 præget ordet »DANMARK« og derunder fjerkræslagteriets  

 autorisationsnummer.
Metalplomben skal fæstnes i vævet ved en holdbar  

 hæftning passerende igennem et rundt hus - ikke mindre end 1 cm i diameter -  

 hugget eller presset gennem vingens væv.
Klæbestrimlerne og plomberne  

 rekvireres gennem fjerkræeksport-udvalget, Axelborg, København V., og må kun  

 anvendes af de autoriserede fjerkræslagterier.
Ved autorisationens ophør skal  

 en restbeholdning af klæbestrimler og blomber indsendes til  

 fjerkræeksport-udvalget.
 Stk. 2.  Såfremt fjerkræ, der er enkeltvis emballeret i  

 forsvarligt tillukket emballage bestående af cellofan, polyethylen eller  

 lignende materiale, ikke er mærket eller forsynet med plombe som angivet i  

 stk. 1, skal den enkelte emballage med mørkeblå eller sort, uafvaskelig farve  

 være påtrykt et mærke af størrelse og udseende som det i stk. 1 afbildede med  

 angivelse af slagteriets autorisationsnummer i stedet for 000.
 Stk. 3.  Eksportfjerkræ, der er bestemt til  

 konservesfremstilling eller anden forarbejdning eller til grillstegning i  

 købslandet, er undtaget fra bestemmelserne i stk. 1 og 2, såfremt emballagen  

 er mærket som anført i § 24, stk. 6.
 Stk. 4.  For dyrlægekontrolleret fjerkræ, der sælges på  

 hjemmemarkedet, kan den i stk. 1 og 2 omhandlede mærkning undlades.
 Stk. 5.  Slagtet fjerkræ, der forsendes til salg på  

 hjemmemarkedet, skal være emballeret på hygiejnisk forsvarlig måde.
§ 22.  Opskåret fjerkræ, der ved den i § 20 omhandlede  

 dyrlægeundersøgelse godkendes til menneskeføde, skal i umiddelbar tilknytning  

 til undersøgelsen og efter fjernelse af kro, spiserør, tarme og æggeleder  

 samt behørig rensning (herunder fjernelse af kråsens slimhinde) mærkes med en  

 om den ene vinges overarm anbragt, sammenklæbet vand- og frostbestandig hvid  

 klæbestrimmel, der med mørkeblå eller sort, uafvaskelig farve skal være  

 påtrykt en etikette med det i stk. 1 angivne indhold.
Klæbestrimlen skal  

 anbringes som vist på nedenstående afbildning.
Der må kun anvendes  

 klæbestrimler af en af veterinærdirektoratet godkendt kvalitet.
 Stk. 2.  For opskåret fjerkræ, der i tilslutning til  

 dyrlægeundersøgelsen pakkes i egnet detailemballage, der tillukkes  

 forsvarligt, kan i den i stk. 1 omhandlede mærkning undlades, når  

 detailemballagen forsynes med en (eventuelt påtrykt) etikette, hvorpå der (på  

 dansk eller - såfremt det drejer sig om eksportvarer - på det af importlandet  

 ønskede sprog) på tydelig og holdbar måde skal være angivet:
 Stk. 3.  Parteret fjerkræ skal pakkes i egnet  

 detailemballage, der skal tillukkes forsvarligt og være mærket i  

 overensstemmelse med bestemmelserne i stk. 2.
Stk. 4.  Fjerkræ, der fra et autoriseret fjerkræslagteri  

 leveres til en virksomhed, der er autoriseret til fremstilling af  

 fjerkrækonserves m.v., skal være grydeklart.
For sådant fjerkræ kan ved  

 forsendelse direkte til den pågældende autoriserede fabrik detailmærkning,  

 jfr. stk. 1-3, undlades, når fjerkræet emballeres i solid og tæt emballage,  

 der er forsynet med en solidt påklæbet og nøjagtigt udfyldt mærkeseddel af  

 størrelse og udseende som nedenfor angivet med slagteriets  

 autorisationsnummer anbragt i stedet for 000.
Stk. 5.  Eksportfjerkræ, der er bestemt til  

 grillstegning i købslandet, skal være grydeklart.
For sådant fjerkræ samt for  

 dyrlægekontrolleret eksportfjerkræ, der er bestemt til konservesfremstilling  

 eller anden forarbejdning i købslandet, kan detailmærkning, jfr. stk. 1-3,  

 undlades når emballagen forsynes med en solidt påklæbet og nøjagtigt udfyldt  

 mærkeseddel som den i stk. 4 afbildede med slagteriets autorisationsnummer  

 anbragt i stedet for 000, jfr. iøvrigt § 24, stk. 6.
Stk. 6.  Den i Stk. 1 og 2 omhandlede etikette  

 (eventuelt med åbent felt til påstempling af vareart, vægtangivelse,  

 sorteringsangivelse m.v.) og den i stk. 4 og 5 omhandlede mærkeseddel skal  

 trykkes ved virksomhedens foranstaltning efter godkendelse af dyrlægen.  

 Etiketterne og mærkesedlerne skal opbevares i aflåset skab eller lokale, og  

 de må kun benyttes under tilsyn af dyrlægen eller dennes eventuelle, af  

 veterinærdirektoratet udpegede medhjælper.
Virksomheden skal føre en bog  

 (eller et kartotek), hvori skal anføres enhver bestilling og enhver  

 modtagelse af henholdsvis etiketter og mærkesedler samt - for hver dag -  

 forbruget af henholdsvis etiketter og mærkesedler, således at det til enhver  

 tid er muligt at konstatere, at forbruget svarer til mængden af det  

 kontrollerede fjerkræ. Bogen (kartoteket) skal være tilgængelig for dyrlægen,  

 veterinærdirektoratet og inspektøren ved kvalitetskontrollen.  

 Veterinærdirektoratet kan give nærmere forskrifter for etiketternes og  

 mærkesedlernes udformning, benyttelse og opbevaring m.m.
Stk. 7.  Den i stk. 1 og 2 omhandlede etikette og den i  

 stk. 4 og 5 omhandlede mærkeseddel skal være affattet i nøje overensstemmelse  

 med de fastsatte regler og skal i modsat fald destrueres af dyrlægen.
De må  

 kun anvendes til mærkning af fjerkræ som anført (dog kan enkelte eksemplarer  

 i annuleret stand udleveres som prøve). Etikettens og mærkesedlens blanke  

 rubrikker skal være nøjagtigt udfyldt (underskriften på mærkesedlen kan  

 påstemples med faksimilestempel). Kontrolmærkerne er kontrollens - ikke  

 virksomhedens - mærker, og det er forbudt at fremstille eller benytte disse  

 mærker på anden måde end i nøje overensstemmelse med de herom fastsatte  

 regler samt at fremstille eller benytte mærker, der kan give anledning til  

 forveksling med kontrolmærkerne.
§ 23.  Ved nedpakning til eksport skal slagtet fjerkræ  

 i overensstemmelse med de til enhver tid herom gældende, af  

 landbrugsministeriet i cirkulære fastsatte bestemmelser sorteres omhyggeligt  

 og ensartet efter størrelse og vægt samt efter kvalitet.
Fjerkræ, der er  

 forsynet med vingeetikette (klæbestrimmel) som angivet i § 21, stk. 1, eller  

 er enkeltvis emballeret som angivet i § 21, stk. 2, og som er henført til 1.  

 eller 2. sortering, skal mærkes med romertal I henholdsvis II i den inderste  

 cirkel i det i § 21, stk. 1, afbildede mærke. 2. sorterings fjerkræ, der er  

 forsynet med metalplombe, skal mærkes med et romertal II præget i en i  

 metalplombes hul indpresset blyindsats, der kan rekvireres fra  

 fjerkræeksport-udvalget.
 Stk. 2.  Fjerkræ, der er kvalitetsmæssigt ikke opfylder  

 kravene til 1. og 2. sortering, må kun eksporteres i henhold til særlig  

 tilladelse og kun, såfremt det er mærket i overensstemmelse med  

 bestemmelserne i § 22, stk. 1-3. Sådant fjerkræ skal være grydeklart og skal  

 mærkes som 3. sortering.
Stk. 3.  Fjerkræet skal nedpakkes i trækasser,  

 fiberkartoner eller anden godkendt ydre emballage.
Forskelligefjerkræarter må  

 ikke pakkes i samme ydre emballage.
Nedpakningen skal foretages med omhu.  

 Rent, fedttæt papir skal anvendes til indvendig beklædning af emballagens  

 bund og sider og lægges over kroppene under låget.
I tilfælde, hvor fjerkræ,  

 der er enkeltvis emballageret som angivet i § 21, stk. 2, pakkes i  

 fiberkartoner, kan sådan indvendig beklædning af emballagen dog undlades.
Stk. 4.  Trækasserne skal være tilvirket af nye, rene  

 brædder af tørt, lugtfrit, fuldkantet og velsavet materiale.  

 Kasseendestykkerne skal udvendig være afhøvlet og skal være ca. 15 mm tykke.  

 Sidestykkerne skal være ca. 9 mm tykke, og låg og bund skal hver bestå af  

 brædder med ca. 3 cm mellemrum.
Fiberkartonerne skal være fremstillet af et  

 solidt materiale, således at de - selvom de bliver udsat for fugtighed - kan  

 tåle den belastning, de under transport og opbevaring kommer ud for.
Kasser  

 og kartoner skal til enhver tid opfylde de af landbrugsministeriet i  

 cirkulære fastsatte krav til emballagen og dennes mærkning.
Afvigelser fra de  

 fastsatte bestemmelser kan dog i særlige tilfælde tillades af  

 landbrugsministeriet efter indstilling af fjerkræeksport-udvalget.
 § 24.  På kasser og kartoner, der indeholder slagtet  

 fjerkræ til eksport, skal begge endestykker være inddelt i 3 felter ved 2  

 lodrette, 3 mm brede linjer.
Stk. 2.  I venstre felts øverste tredjedel skal  

 fjerkræets antal samt arts- og sorteringsangivelse påstemples.
I samme felts  

 nederste tredjedel skal slagteriets autorisationsnummer påstemples.
I begge  

 stempler skal benyttes 1,5 cm høje tal og blokbogstaver.Stk. 3. I  

 midterfeltets øverste tredjedel kan slagteriet anbringe sit eller køberens  

 navn, hjemsted eller sit særlige kendetegn.
I samme felts nederste tredjedel  

 skal ordet »DANMARK« påstemples med 2 cm høje blokbogstaver.
Stk. 4.  I højre felts øverste tredjedel skal påstemples  

 indeholdets nettovægt i kilo og/eller lbs. med 1,5 cm høje tal og  

 blokbogstaver.
I samme felts nederste tredjedel kan anføres nettovægten pr.  

 stk.
Mærkningen kan indeholdes i et stempel.
 Stk. 5.  Såfremt køberens kendingsmærke på emballagen er  

 påkrævet, skal dette påstemples i de 3 felters midterste tredjedel, jfr. dog  

 stk. 6.
Stk. 6.  Kasser og kartoner med fjerkræ, der er bestemt  

 til konservesfremstilling eller anden forarbejdning eller til grillstegning i  

 købslandet, jf. § 21, stk. 3, skal - foruden at være mærket i  

 overensstemmelse med de i stk. 1-5 indeholdte bestemmelser - i venstre felts  

 midterste tredjedel påstemples angivelsen: »KUN TIL FORARBEJDNING«  

 i et i indførselslandet forståeligt sprog eller ordet »GRILL«.
Til  

 denne mærkning skal anvendes 1,5 cm høje blokbogstaver.
Stk. 7.  Til den i stk. 2-4 foreskrevne mærkning, der  

 skal fremtræde klar og tydelig, skal anvendes rød, holdbar farve.
Dog kan  

 anden farve anvendes i midterfeltets øverste tredjedel.
Til køberens  

 kendingsmærke, jfr. stk. 5, og til den i stk. 6 påbudte mærkning skal  

 anvendes sort, holdbar farve.
Der må ikke på endestykket anbringes anden  

 mærkning end den ovenfor beskrevne, medmindre varens behandling eller  

 pakkemetode nødvendiggør en særlig mærkning.
 § 25.  Kasser, der er mærket som i § 24 angivet, må  

 kun anvendes til slagtet fjerkræ, der hidrører fra og er sorteret af det på  

 kassen angivne autoriserede fjerkræslagteri, eller til slagtet fjerkræ, der  

 er opkøbt fra et andet autoriseret fjerkræslagteri, og det deri pakkede  

 fjerkræ er underkastet de til enhver tid gældende kontrolbestemmelser.
 § 26.  De i § 14, § 21, stk. 1 og 2, og § 23, stk. 1  

 og 2, indeholdte bestemmelser finder ikke anvendelse på duer.
D.
Fjerkrækonservesfabrikker m.v.
 § 27.  Enhver, der ønsker til eksport at tilvirke  

 konserves eller andre levnedsmidler, der helt eller delvis består af fjerkræ,  

 skal herom gøre skriftlig anmeldelse til landbrugsministeriet, der på nærmere  

 betingelser kan meddele vedkommende autorisation hertil.
 Stk. 2.  Anmeldelsen skal indeholde oplysning om  

 fabrikkens beliggenhed og om de forhold, hvorunder tilvirkningen skal  

 foregår, og skal være bilagt planer over og beskrivelse af fabrikkens  

 indretning og vandforsyning samt afløbsforhold for spildevand.
 Stk. 3.  Ministeriet tildeler fabrikken et  

 autorisationsnummer, der skal anvendes ved den påbudte mærkning.
 Stk. 4.  Ministeriet ansætter en kontrollerende dyrlæge  

 og en tilsynsassistent på fabrikken.
 Stk. 5.  Den kontrollerende dyrlæge eller  

 tilsynsassistenten skal være til stede i hele arbejdstiden og skal føre  

 kontrol med al i fabrikken foregående virksomhed.
 § 28.  Til tilvirkning af konserves og andre  

 levnedsmidler, der helt eller delvis består af slagtet fjerkræ, må kun  

 anvendes grydeklart fjerkræ, der er slagtet på et autoriseret fjerkræslagteri  

 og dyrlægekontrolleret, jfr. § 20.
 Stk. 2.  Konserves skal påfyldes dåser eller glas eller  

 anden af veterinærdirektoratet godkendt emballage.
Stk. 3.  Dåser, glas og anden emballage med konserves og  

 andre levnedsmidler, der helt eller delvis er fremstillet af fjerkræ, skal  

 forsynes med en i overensstemmelse med bestemmelserne i § 22, stk. 2,  

 affattet etikette.
Såfremt indholdet består af dybfrosne levnedsmidler  

 tilberedt af fjerkræ, skal etiketten dog være affattet i overensstemmelse med  

 bestemmelserne i § 29, stk. 2.
 Stk. 4.  Dåser med konserves skal på låget ved prægning  

 i blikket være forsynet med nedenstående mærke med virksomhedens  

 autorisationsnummer anbragt i stedet for 000. Mærket skal fremtræde tydeligt  

 og klart og må ikke dækkes med påklæbede etiketter el.lign.
Dette prægemærke kan dog undlades, såfremt den i stk. 3 omhandlede  

 etikette litograferes på dåsen.
På dåser med prægemærke i låget kan det i §  

 22, stk. 2, a, afbildede mærke undlades på etiketten.
 Stk. 5.  Den ydre emballage for konserves og andre  

 levnedsmidler, der helt eller delvis er fremstillet af fjerkræ og bestemt til  

 eksport, skal før afsendelsen fra virksomheden forsynes med den i § 22, stk.  

 5, afbildede mærkeseddel med virksomhedens autorisationsnummer anbragt i  

 statskontrolmærket i stedet for 000.
 Stk. 6.  De i § 22, stk. 6 og 7, indeholdte bestemmelser  

 finder tilsvarende anvendelse på de i stk. 3-5 omhandlede etiketter og  

 mærkesedler.
 § 29.  Ved tilvirkning m.v. på de i § 27, stk. 1,  

 omhandlede virksomheder af dybfrosne levnedsmidler med indhold af fjerkrækød  

 skal følgende iagttages:
c.
Efter varmebehandlingen skal retten afkøles på en sådan måde, at  

 temperaturområdet fra +50 grader C. til +10 grader C. passeres på højst 3  

 timer.
Nedfrysning af retten skal være påbegyndt senest 20 timer efter  

 varmebehandlingens afslutning.
I den mellemliggende tid skal retten opbevares  

 i kølerum med ikke over +5 grader C.
 Stk. 2.  På detailemballagen skal med tydelige bogstaver  

 (på dansk eller - såfremt det drejer sig om eksportvarer - på det af  

 importlandet ønskede sprog) være angivet:
 Stk. 3.  Dybfrysning skal ske på virksomheden og skal  

 være tilendebragt, forinden detailpakningerne anbringes i samleemballage.
 Stk. 4.  Efter at dybfrysningen er gennemført, skal  

 varerne omgående anbringes i frostlagerrum med en temperatur på højst -20  

 grader C.
 Stk. 5.  Dybfrosne retter, der agtes eksporteret fra  

 virksomheden eller fra et autoriseret frysehus, skal opbevares på frostlager  

 sammesteds.
 Stk. 6.  Virksomheden skal sørge for, at dybfrosne varer  

 ved opbevaring og forsendelse bevares i dybfrosset tilstand.
Stk. 7.  Transport af dybfrosne retter skal foregå i  

 isolerede vogne (kølevogne) eller beholdere.
Varerne skal under forsendelsen  

 holdes nedkølet, således at de kan fremkomme til bestemmelsesstedet med en  

 temperatur på højst -18 grader C.
Stk. 8.  Transporten samt læsning og aflæsning skal ske  

 hurtigt.
Vognene og beholderne, der skal være således indrettet, at de let  

 kan rengøres, skal omhyggeligt holdes rene.
Stk. 9.  Det påhviler virksomheden at påse, at  

 pakningerne forsendes med dertil egnet transportmiddel, samt at pakningerne  

 ved afleveringen til transportøren er i betryggende tilstand.
Virksomheden  

 skal tillige instruere transportøren om transportens korrekte gennemførelse.
E.
Udførelsesbestemmelser.
 § 30.  Udførsel her fra landet af levende fjerkræ må  

 kun finde sted, såfremt vedkommende har en af landbrugsministeriet dertil  

 meddelt autorisation eller tilladelse.
 Stk. 2.  Udførsel her fra landet af slagtet fjerkræ må  

 kun foregå fra et autoriseret fjerkræslagteri eventuelt med et af  

 landbrugsministeriet autoriseret frysehus som mellemled.
 Stk. 3.  Udførsel her fra landet af konserves og andre  

 levnedsmidler tilvirket helt eller delvis af fjerkræ må kun foregå fra de af  

 landbrugsministeriet i henhold til § 27, stk. 1, autoriserede virksomheder  

 eventuelt med et af landbrugsministeriet autoriseret frysehus som mellemled.
 § 31.  Enhver forsendelse af slagtet fjerkræ -  

 undtagen duer - til udførsel eller til autoriseret frysehus med eventuel  

 senere udførsel for øje skal være ledsaget af en af fjerkræslagteriet  

 behørigt udfyldt og med pen og blæk underskrevet attest som den denne  

 bekendtgørelse vedføjede attest nr. 1.
 Stk. 2.  Enhver forsendelse af fjerkrækonserves eller  

 andre levnedsmidler, der er fremstillet af slagtet fjerkræ eller dele deraf,  

 til udførsel eller til autoriseret frysehus med eventuel senere udførsel for  

 øje, skal være ledsaget af en af den autoriserede fabrik behørigt udfyldt og  

 underskrevet attest som den denne bekendtgørelse vedføjede attest nr. 2.  

 Attesten skal attesteres af den på virksomheden ansatte dyrlæge eller i  

 undtagelsestilfælde af tilsynsassistenten.
 Stk. 3.  Gyldigheden af attester, der ikke er afleveret  

 til toldvæsen, jernbanevæsen eller autoriseret frysehus, bortfalder med  

 udløbet af tredje døgn efter udstedelsesdagen.
Stk. 4.  Blanketter til brug ved udstedelsen af nævnte  

 attester rekvireres for så vidt angår attest nr. 1 hos fjerkræeksportudvalget  

 og for så vidt angår attest nr. 2 hos veterinærdirektoratet, og kun sådanne  

 må benyttes.
Virksomhederne må ikke overlade de dem således udleverede  

 attestblanketter til andre.
Attestblanketterne udleveres i kuponbøger, hvis  

 taloner skal udfyldes nøjagtigt og underskrives.
Talonerne skal opbevares af  

 virksomheden i mindst 1 år efter sidste benyttelse af kuponbogen og skal på  

 forlangende forevises de tilsynsførende.
Stk. 5.  a.
Ved forsendelse af varer direkte til  

 udførsel skal attesten afleveres til toldvæsenet eller jernbanevæsenet,  

 hvorfra efter brugen attest nr. 1 skal indsendes til fjerkræeksport-udvalget  

 og attest nr. 2 til veterinærdirektoratet med påtegning om, at  

 udførelsesforskrifterne er iagttaget, og om varens udførsel (eventuelt om  

 afvisning fra udførsel).
b.
Ved forsendelse af varer til autoriseret frysehus med eventuel senere  

 udførsel for øje skal attesten afleveres til frysehuset.
Frysehuset skal  

 straks forevise attesten for den ved frydehuset ansatte tilsynsførende  

 dyrlæge eller for tilsynsassistenten, der skal give attesten påtegning om  

 varens modtagelse eller afvisning.
Ved forsendelse til udførsel af varer, der  

 er oplagt på frysehuset, skal der af frysehuset udstedes ny attest, der,  

 såfremt det drejer sig om attest nr. 2, skal attesteres som angivet i stk. 2.
 Stk. 6.  Det påhviler den kontrollerende myndighed,  

 toldvæsenet eller jernbanevæsenet at tilbagevise slagtet fjerkræ og  

 fjerkrækonserves eller andre levnedsmidler tilvirket af fjerkræ, såfremt  

 varen ikke er ledsaget af omhandlede attester nr. 1 eller 2.
 § 32.  Det påhviler kvalitetskontrollens inspektører  

 ved udførsel her fra landet af slagtet fjerkræ og af konserves og andre  

 levnedsmidler, der helt eller delvis er tilvirket af fjerkræ, at føre tilsyn  

 med overholdelsen af de givne forskrifter angående mærkning af de enkelte  

 kolli og med attesternes overensstemmelse med de deri angivne antal kolli og  

 disses mærkning.
Stk. 2.  Kvalitetskontrollens inspektører skal afvise  

 enhver forsendelse, der ikke er forskriftsmæssigt mærket, samt varer, der ved  

 ilde lugt røber mangelfuld friskhedstilstand, eller hvis emballage er defekt  

 eller snavset.
Inspektørerne skal endvidere afvise en vare, når de ved  

 undersøgelse, bl.a. med stiktermometre, konstaterer, at varen under tilbørlig  

 hensyntagen til årstiden og forsendelsestiden til modtageren har for høj ud-  

 og indvendig temperatur, eller hvis varen ved farve, oppustethed eller lugt  

 afviger fra den normale vare.
Såfremt der i den varme tid fremkommer varer i  

 vogne uden tøris eller med for lidt tøris i forhold til varemængden og  

 forsendelsestiden til modtageren, skal inspektørerne tilbageholde sådanne  

 vogne, indtil afsenderen har sørget for påfyldning af den manglende tøris.
 Stk. 3.  Veterinærdirektoratet og kvalitetskontrollens  

 inspektører har ret til at åbne ethvert til udførsel bestemt kollo  

 indeholdende slagtet fjerkræ eller konserves eller andre levnedsmidler, der  

 helt eller delvis er tilvirket af fjerkræ.
 Stk. 4.  Når de her omhandlede varer indlades i skib,  

 der går i udenrigsfart, er de ikke undergivet de foranstående bestemmelser  

 for udførsel, såfremt varerne er bestemt til skibets eget forbrug, og der af  

 den ansvarlige modtager til toldvæsenet afgives skriftlig erklæring herom  

 samt om, at de ikke vil blive ilandbragt i fremmed havn.
F.
Straffe- og ikrafttrædelsesbestemmelser.
 § 33.  Overtrædelse af de i denne bekendtgørelse  

 fastsatte bestemmelser eller forsøg herpå straffes med bøde.
Stk. 2.  For overtrædelse af bekendtgørelsens  

 bestemmelser påhviler der desuden virksomhedens ejer eller bruger bødeansvar,  

 uanset om det kan godtgøres, at overtrædelsen kan tilregnes ham som forsætlig  

 eller uagtsom.
Er ejeren eller brugeren et aktieselskab, andelsselskab  

 el.lign., pålægges ansvaret virksomheden som sådan.
For bødeansvar fastsættes  

 ingen forvandlingsstraf.
 § 34.  Denne bekendtgørelse træder i kraft den 1.  

 august 1963.
 Stk. 2.  Uanset bestemmelsen i stk. 1 træder følgende  

 bestemmelser først i kraft den 1. april 1964:
 a. § 17, stk. 4, 2. punktum.
 b. § 20, stk. 1, for så vidt angår opskåret eller parteret fjerkræ, der  

 udføres her fra landet.
 Stk. 3.  Samtidig med bekendtgørelsens ikrafttræden  

 ophæves bekendtgørelse nr. 35 af 9. februar 1940 om udførsel af levende  

 fjerkræ, bekendtgørelse nr. 36 af samme dato af instruks for de på  

 kontrolstationer for slagtet fjerkræ ansatte kontrollerende dyrlæger,  

 bekendtgørelse nr. 37 af samme dato om kontrolstationer for slagtet fjerkræ  

 og bekendtgørelse nr. 31 af 21. februar 1953 om udførsel af slagtet fjerkræ  

 og dele heraf samt fjerkrækonserves m.v.
 Landbrugsministeriet, den 3. juli 1963.
Karl Skytte /J.
Jensen.
 Bilag 1.
Undertegnede erklærer herved på tro og love, at medfølgende forsendelse, bestående af ........... (antal) kasser, mærket ......  

 udelukkende indeholder slagtet fjerkræ, der er mærket som påbudt i  

 landbrugsministeriets bekendtgørelse af 3. juli 1963 om indsamling,  

 slagtning, forhandling og udførsel af fjerkræ m.v., og at fjerkræet er i god  

 og forskriftsmæssig tilstand.
Sendingen indeholder slagtede ......., nettovægt ..... kg., hidrørende fra fjerkræslagteri nr. ........ i ...............  

 ....................
 Attestens gyldighed bortfalder med udløbet af tredje døgn efter  

 udstedelsesdagen, medmindre den forinden er afleveret til toldvæsen,  

 jernbanevæsen eller autoriseret frysehus.
Attesten må kun benyttes eller Bilag 2.
Undertegnede erklærer herved på tro og love, at medfølgende forsendelse, bestående af ........... (antal) ....................
(emballagens art), mærket .................. (nøjagtig angivelse af  

 emballagens mærkning), ikke indeholder andet konserves eller andre  

 levnedsmidler, der helt eller delvis er tilvirket af fjerkræ, end sådant, som  

 er mærket som påbudt i landbrugsministeriets bekendtgørelse af 3. juli 1963  

 om indsamling, slagtning, forhandling og udførsel af fjerkræ m.v.
Varerne er  

 tilvirket på fjerkrækonservesfabrik nr. ....... ....................
 (Virksomhedens stempel). (Virksomhedens underskrift).
 Attestens gyldighed bortfalder med udløbet af tredje døgn efter  

 udstedelsesdagen, medmindre den forinden er afleveret til toldvæsen,  

 jernbanevæsen eller autoriseret frysehus.
