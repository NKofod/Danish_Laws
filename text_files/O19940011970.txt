Resumé  


  

 I 1992 fik A en tidsbegrænset opholds- og arbejdstilladelse efter  

 udlændingelovens § 9, stk. 1, nr. 2 (samliv med herboende). Tilladelsen blev  

 senest forlænget til den 28. februar 1994. Den 10. maj 1994 klagede A til  

 ombudsmanden over den tid der indtil da var medgået til Direktoratet for  

 Udlændinges (DfU's) behandling af A's ansøgning af 3. februar 1994 om  

 forlængelse af hendes opholds- og arbejdstilladelse.
Den 11. maj 1994 modtog  

 A  

 sin opholds- og arbejdstilladelse.
Efter DfU's praksis kunne A få en tidsubegrænset opholdstilladelse  

 den 30. april 1994, og direktoratet ville først udstede en ny  

 opholdstilladelse  

 på dette tidspunkt.
A's sag lå imidlertid klar til afgørelse allerede den 3.  

 februar  

 1994. A  

 ville således være uden opholdstilladelse i en periode.
 Ombudsmanden fandt det kritisabelt at DfU i de sager hvor der  

 ikke var behov for yderligere oplysningsskridt, undlod at give tilladelsen,  

 før ansøgeren havde krav på en tidsubegrænset opholds- og arbejdstilladelse.  

 Ombudsmanden bemærkede at det kunne være forbundet med en ikke uvæsentlig  

 gene,  

 f.eks. vedrørende ferierejser og jobsøgning, ikke i en periode at have en  

 egentlig opholds- og arbejdstilladelse. (J. nr. 1994-1124-600).
 Sagsbehandlingstid i en sag om forlængelse af opholds- og  

 arbejdstilladelse.
 B klagede på sin samlever den  

 polske statsborger A's vegne over sagsbehandlingstiden i Direktoratet for  

 Udlændinge og Indenrigsministeriet.
 Af sagens akter fremgik det  

 at ambassaden i Warszawa den 5. april 1992 blev bemyndiget til at udstede en  

 opholdstilladelse til A i medfør af udlændingelovens § 9, stk. 1, nr. 2. Hun  

 blev tilmeldt folkeregistret den 30. april 1992. Den 23. april 1993 blev  

 opholds- og arbejdstilladelsen forlænget til den 28. februar 1994.
Den 12. januar 1994  

 forespurgte B nærmere Direktoratet for Udlændinge om proceduren ved ansøgning  

 om forlængelse af opholds- og arbejdstilladelsen.
Den 17. januar 1994 blev  

 der  

 aftalt tid for et møde i direktoratet.
Ved personligt fremmøde udfyldte A  

 sædvanligt  

 skema og ansøgte direktoratet om forlængelse af opholds- og  

 arbejdstilladelsen.  

 Samme dag udfyldte B og A en samlivserklæring, og i sagen lå 2  

 folkeregisterudskrifter af samme dato.
Den 8. februar og den 17.  

 februar 1994 klagede B til Justitsministeriet (Indenrigsministeriet) over  

 Direktoratet for Udlændinge.
B skrev bl.a:
 "...
Da vi ikke fik svar fra  

 Direktoratet på vores brev, tog vi telefonisk kontakt til Direktoratet og  

 aftalte et personligt møde 03.02.1994. På mødet ansøgte vi om forlængelse af  

 den opholds- og arbejdstilladelse som udløber 28.02.1994. Vi fik imidlertid  

 at  

 vide, at vi først 29.04.1994 vil modtage en forlængelse af vores opholds- og  

 arbejdstilladelse, idet det først da vil være 2 år siden, at vi fik vores  

 første opholds- og arbejdstilladelse.
I perioden 29.02.1994 til 28.04.1994  

 blev  

 vi nægtet opholds- og arbejdstilladelse.
Da vi beklagede os over dette, fik  

 vi  

 en "tilbagerejsetilladelse" for perioden, som giver os tilladelse  

 til  

 at rejse ind i Danmark, men som ikke giver ret til ophold eller ret til at  

 tage  

 arbejde.
Vores polske halvdel er dels  

 igang med en civilingeniør uddannelse og har dels arbejde som sælger i (en  

 møbelforretning) og kan naturligvis ikke afbryde disse aktiviteter i et par  

 måneder.
Vi anmoder derfor Justitsministeriet om straks at foranledige, at vi  

 får opholds- og arbejdstilladelsen forlænget fra 28.02.1994." Den 22. februar 1994 meddelte  

 Indenrigsministeriet B at ministeriet havde anmodet Direktoratet for  

 Udlændinge  

 om en udtalelse.
 Direktoratet for Udlændinge  

 skrev den 7. marts 1994 til B:
 "I anledning af Deres  

 skrivelser af 08. og 17. februar 1994 til Justitsministeriet som  

 Indenrigsministeriet har videresendt til direktoratet, skal direktoratet  

 meddele, at Deres hustru (A) fortsat har ret til at opholde sig og arbejde i  

 Danmark.
Hun vil den 28.04.1994 få  

 tilsendt en tidsubegrænset opholdstilladelse, såfremt hun fortsat opfylder  

 betingelserne for forlængelse af tilladelsen." Da A ikke modtog den lovede  

 opholds- og arbejdstilladelse, skrev B den 3. maj 1994 på ny til  

 Indenrigsministeriet, idet B bl.a. anførte:
"... For 3 måneder siden  

 har vi ansøgt om forlængelse af vores opholds- og arbejdstilladelse, som  

 udløb  

 for over 2 måneder siden.
Direktoratet for Udlændinge har klart overtrådt  

 udlændingeloven ved ikke at give den opholds- og arbejdstilladelse, som i  

 følge  

 loven gives os efter ansøgning.
 ...
Vores polske halvdel er dels  

 igang med en civilingeniør uddannelse og har dels arbejde som sælger i (en  

 møbelforretning) og kan naturligvis ikke afbryde disse aktiviteter end ikke i  

 kortere tid som følge af, at Direktoratet - i ren chikane - nægter at udstede  

 opholds- og arbejdstilladelse.
Hvis vi skal have visa til en ferierejse til  

 udlandet  

 (f.eks.
Marokko), skal vi have opholdstilladelsen i vort bopælsland (Danmark)  

 i  

 orden, og da vi ikke har opholdstilladelse i Danmark, er vi derfor nu  

 afskåret  

 fra at holde ferie i en lang række lande.
Vores polske halvdel er endvidere  

 afskåret fra at søge nyt arbejde, da der ikke kan fremvises en  

 arbejdstilladelse.
..." På den baggrund bad  

 Indenrigsministeriet den 9. maj 1994 Direktoratet for Udlændinge om en ny  

 udtalelse.
B modtog en skrivelse herom.
Den 10. maj 1994 klagede B på  

 A's vegne til mig over sagsbehandlingstiden i Direktoratet for Udlændinge og  

 Indenrigsministeriet.
B var utilfreds med at A ikke på dette tidspunkt havde  

 modtaget en forlængelse af sin opholds- og arbejdstilladelse.
 Den 11. maj 1994 modtog A sin  

 opholds- og arbejdstilladelse fra Direktoratet for Udlændinge, meddelt med  

 henblik på varigt ophold.
 Til brug for min behandling  

 af sagen udtalte Direktoratet for Udlændinge den 27. juli 1994 bl.a:
 "...
 I forbindelse med indgivelsen  

 af ansøgningen om forlængelse den 3. februar 1994 oplyste direktoratet, at  

 afgørelse i sagen ville blive truffet efter den 29. april 1994, og at  

 opholdstilladelsen herefter ville blive forlænget, såfremt betingelserne for  

 forlængelse fortsat var opfyldt. (A) blev endvidere meddelt  

 tilbagerejsetilladelse til Danmark indtil den 28. april 1994, og ved  

 skrivelse  

 af 7. marts 1994 blev det for en ordens skyld understreget, at (A) fortsat  

 havde ret til at opholde sig og arbejde i Danmark.
 Ved skrivelse af 11. maj 1994  

 fremsendte direktoratet en tidsubegrænset opholdstilladelse til (A).
 Direktoratet skal oplyse, at  

 behandlingen af (A's) ansøgning om forlængelse af opholdstilladelse er  

 foregået  

 i overensstemmelse med sædvanlig praksis.
 Det bemærkes herved, at  

 udlændinge, der meddeles opholdstilladelse i medfør af udlændingelovens § 9,  

 stk. 1, nr. 2 efter direktoratets praksis meddeles tidsubegrænset  

 opholdstilladelse, når tilladelsen ikke længere kan inddrages, selvom det  

 grundlag, der er angivet i ansøgningen ikke længere er til stede, jf.  

 udlændingelovens § 19, stk. 1, nr. 1, § 19, stk. 2 og § 27. For (A's)  

 vedkommende indtrådte dette tidspunkt den 30. april 1994.
 For at sikre at ansøgning om  

 forlængelse indgives i god tid, og at der i forbindelse hermed er  

 tilstrækkelig  

 tid til at undersøge, om betingelserne for forlængelse af tilladelsen er til  

 stede, meddeles den sidste tidsbegrænsede opholdstilladelse således, at den  

 udløber to måneder før det ovennævnte tidspunkt, jf. udlændingelovens § 27.
Direktoratet finder ikke, at  

 det er hensigtsmæssigt eller påkrævet af hensyn til udlændingen, der indgiver  

 ansøgning om forlængelse af opholdstilladelsen, at udstede en tidsbegrænset  

 opholdstilladelse gyldig for tidsrummet på to måneder fra udløbet af den  

 sidste  

 tidsbegrænsede opholdstilladelse til meddelelsen af den tidsubegrænsede  

 opholdstilladelse." Indenrigsministeriet skrev  

 den 18. august 1994 til B og beklagede bl.a. at Direktoratet for Udlændinge  

 først den 11. maj 1994 fremsendte den tidsubegrænsede opholds- og  

 arbejdstilladelse, når direktoratet ved brev af 7. marts 1994 havde  

 tilkendegivet, at A ville få tilsendt den den 28. april 1994. Samtidig  

 fremsendte ministeriet til B en kopi af direktoratets udtalelse af 27. juli  

 1994. I udtalelsen til mig af samme dato henholdt ministeriet sig til dette  

 brev.
 I en skrivelse til B udtalte  

 jeg herefter følgende:
 "  

  

 1. Direktoratet for Udlændinges sagsbehandlingstid.
 1.1. Lovgrundlaget, m.v.
 (A's) sag om opholds- og  

 arbejdstilladelse er reguleret efter de regler om familiesammenføring i  

 udlændingeloven, der gjaldt, før lov nr. 482 af 24. juni 1992 trådte i kraft  

 den 27. juni 1992.
 Den dagældende § 9, stk. 1,  

 nr. 2, havde følgende ordlyd:
 "Efter ansøgning gives  

 der opholdstilladelse til:
 ...
2) en udlænding, som samlever  

 på fælles bopæl i ægteskab eller i fast samlivsforhold af længere varighed  

 med  

 en i Danmark fastboende person." Det følger af bestemmelsen,  

 at der efter ansøgning skal meddeles opholdstilladelse med henblik på  

 familiesammenføring til en udlænding, som samlever på fælles bopæl i fast  

 samlivsforhold af længere varighed med en i Danmark fastboende person.  

 Udlændinge, som opfylder disse betingelser, har således et retskrav på at få  

 meddelt opholdstilladelse, såfremt betingelserne herfor (f.eks. gyldigt pas)  

 i  

 øvrigt er opfyldt.
Opholdstilladelsen gives  

 normalt med henblik på varigt ophold, jf. udlændingebekendtgørelsens § 22,  

 stk.  

 1. Den kan tidsbegrænses, dog i maksimalt 5 år.
En tidsbegrænset  

 opholdstilladelse med henblik på varigt ophold forlænges efter ansøgning,  

 medmindre der er grundlag for at inddrage den efter udlændingelovens § 19,  

 jf.  

 udlændingelovens § 11, stk. 1 og stk. 2.
 En tidsbegrænset  

 opholdstilladelse kan inddrages, bl.a. når det grundlag, som er angivet i  

 ansøgningen, ikke længere er til stede, jf. udlændingelovens § 19, stk. 1,  

 nr.  

 1. Bestemmelsen finder dog ikke anvendelse på en udlænding, som er omfattet  

 af  

 § 9, stk. 1, og som med henblik på varigt ophold lovligt har boet her i  

 landet  

 i mere end de sidste 2 år, jf. § 19, stk. 2. Fristen regnes som udgangspunkt  

 fra tidspunktet for udlændingens tilmelding til folkeregistret, jf. § 27,  

 stk.  

 1.
 1.2. Sagsbehandlingen i Direktoratet for Udlændinge.
(A) ansøgte den 3. februar  

 1994 om forlængelse af sin opholds- og arbejdstilladelse ved udfyldelse af  

 sædvanligt skema, samlivserklæring m.v.
Der ses ikke at være foretaget  

 yderligere ekspeditionsskridt til brug for myndighedernes vurdering af, om  

 hun opfyldte betingelserne for at få forlænget sin opholds- og  

 arbejdstilladelse.  

 Myndighederne har heller ikke peget på, at der i (A's) sag var behov for  

 nærmere at overveje, om der skulle foretages yderligere ekspeditionsskridt.  

 Jeg må således lægge til grund, at sagen var klar til afgørelse allerede den  

 3.  

 februar 1994.
 Jeg har ligeledes lagt til  

 grund, at (A), da hun ansøgte om forlængelse af sin opholds- og  

 arbejdstilladelse, opfyldte betingelserne i udlændingeloven for at få sin  

 tilladelse forlænget. (A) havde således et retskrav på at få meddelt det  

 ansøgte.
 1.3. Direktoratets udtalelse til mig.
 Direktoratet for Udlændinge  

 har som begrundelse for ikke at ekspedere (A's) sag før efter den 28. april  

 1994 henvist til, at direktoratet efter praksis meddeler tidsubegrænset  

 opholdstilladelse, når tilladelsen ikke længere kan inddrages, jf.  

 udlændingelovens  

 § 19, stk. 1, nr. 1, og stk. 2, jf. § 27. For (A's) vedkommende indtrådte  

 dette  

 tidspunkt den 30. april 1994.
Direktoratet for Udlændinge  

 oplyste videre, at man meddeler den sidste tidsbegrænsede opholdstilladelse,  

 således, at den udløber to måneder før det ovennævnte tidsrum.
Dette skyldes  

 at  

 man ønsker at sikre, at der er tilstrækkelig tid til at undersøge, om  

 betingelserne  

 for forlængelse af tilladelsen er til stede.
 Direktoratet for Udlændinge  

 har over for mig endvidere udtalt, at man ikke finder det hensigtsmæssigt  

 eller  

 påkrævet af hensyn til udlændingen, der indgiver ansøgning om forlængelse af  

 opholdstilladelsen, at udstede en tidsbegrænset opholdstilladelse gyldig for  

 tidsrummet på to måneder fra udløbet af den sidste tidsbegrænsede  

 opholdstilladelse  

 til meddelelsen af den tidsubegrænsede opholdstilladelse.
 1.4. Mine bemærkninger.
 Det kan for så vidt ikke give  

 mig anledning til kritik, at Direktoratet for Udlændinge i disse sagstyper  

 forlænger den sidste tidsbegrænsede opholdstilladelse således, at den udløber  

 to måneder, før begrænsningen for inddragelse indtræder, jf. udlændingelovens  

 § 19, stk. 2. Jeg har ved min vurdering heraf lagt vægt på, at direktoratet  

 har  

 oplyst, at dette sker for at sikre, at ansøgninger om forlængelse i disse  

 sagstyper indgives således, at der er tilstrækkelig god tid til at undersøge,  

 om betingelserne for forlængelse af tilladelsen er til stede.
I (A's) tilfælde har jeg  

 imidlertid lagt til grund, at sagen var klar til afgørelse allerede den 3.  

 februar 1994. Jeg har forstået Direktoratet for Udlændinge således, at man  

 bevidst har udskudt eller undladt at foretage det afsluttende  

 sagsbehandlingsskridt  

 (forlængelse af opholds- og arbejdstilladelsen) i mere end 2 måneder under  

 henvisning til, at det ikke var hensigtsmæssigt eller påkrævet at forlænge  

 opholds- og arbejdstilladelsen, indtil der kunne gives en tidsubegrænset  

 tilladelse.
Der har således ikke i (A's) sag været tale om, at ekspeditionen  

 har været forsinket på grund af begrænsede ressourcer i direktoratet eller på  

 grund af, at direktoratet fandt behov for at foretage yderligere  

 oplysningsskridt.
 Jeg finder det på den  

 baggrund kritisabelt, at direktoratet i alle disse sager, herunder (A's) sag  

 -  

 hvor der ikke er behov for yderligere oplysningsskridt - bevidst undlader at  

 meddele tilladelsen, før den tid er forløbet, hvor ansøgeren efter praksis  

 skal have en tidsubegrænset opholds- og arbejdstilladelse.
I den forbindelse skal jeg  

 særligt bemærke, at ansøgerne i disse situationer har retskrav på  

 tilladelsen,  

 og at det ikke kan afvises, at det for ansøgerne kan være forbundet med en  

 ikke  

 uvæsentlig gene i en periode ikke at have en egentlig opholds- og  

 arbejdstilladelse.
Jeg kan som eksempel herpå henvise til de situationer, som  

 De over for Indenrigsministeriet har beskrevet i Deres brev af 3. maj 1994  

 vedrørende ferierejse og jobsøgning.
Endvidere kan en udlænding måske få  

 visse  

 problemer med umiddelbart at kunne dokumentere sit lovlige ophold her i  

 landet  

 ved en eventuel politikontrol, jf. § 41 i udlændingebekendtgørelsen.
 Jeg har gjort Direktoratet  

 for Udlændinge bekendt med min opfattelse.
 2. Indenrigsministeriets sagsbehandlingstid.
De klagede ved skrivelser af  

 8. februar og 17. februar 1994 til Justitsministeriet (Indenrigsministeriet).  

 Den 22. februar 1994 anmodede Indenrigsministeriet Direktoratet for  

 Udlændinge om udtalelse i sagen.
De rettede den 3. maj 1994 på ny henvendelse  

 til ministeriet og påpegede, at A endnu ikke havde modtaget den lovede  

 opholds- og arbejdstilladelse.
Indenrigsministeriet anmodede herefter den 9.  

 maj 1994 Direktoratet for Udlændinge om en ny udtalelse.
De modtog  

 underretning  

 herom.
 Da De den 10. maj 1994  

 klagede til mig, var der således forløbet lidt over 3 måneder uden at  

 Indenrigsministeriet havde afsluttet Deres klage over sagsbehandlingen i  

 Direktoratet for Udlændinge.
Jeg har imidlertid ikke grundlag  

 for at kritisere sagsbehandlingstiden i Indenrigsministeriet.
Ved min  

 bedømmelse heraf har jeg lagt vægt på, at ministeriet i de forløbne 3 måneder  

 havde foretaget forskellige nødvendige ekspeditionsskridt, og ikke havde  

 grundlag for på det tidspunkt, hvor De klagede til mig, at afslutte sagen.
 3. Fremsendelse af foreløbig udtalelse.
 Den 5. september 1994 sendte  

 jeg ovenstående til Indenrigsministeriet som en foreløbig udtalelse og bad  

 ministeriet og Direktoratet for Udlændinge om eventuelle bemærkninger.
 Direktoratet udtalte den 17.  

 oktober 1994 over for Indenrigsministeriet følgende:
 "Direktoratet for  

 Udlændinge har ved telefax af 22. september 1994 (...) modtaget Folketingets  

 Ombudsmands foreløbige udtalelse i sagen (...) vedr. direktoratets praksis  

 ved  

 forlængelse af opholds- og arbejdstilladelse op til 2 års-fristen (nu 3  

 års-fristen) i udlændingelovens § 19.
 Direktoratet har noteret sig,  

 at ombudsmanden ikke har fundet anledning til at kritisere, at direktoratet  

 forlænger den sidste tidsbegrænsede opholdstilladelse således, at den udløber  

 2  

 måneder før tidsbegrænsningen for inddragelse i henhold til § 19 indtræder.
 Imidlertid har direktoratet  

 bemærket, at ombudsmanden i den konkrete sag lægger stor vægt på det  

 tidspunkt,  

 hvor sagen var tilstrækkeligt oplyst til, at afgørelsen kunne træffes (3.  

 februar 1994). Man må forstå ombudsmandens foreløbige udtalelse således, at  

 ombudsmanden er af den opfattelse, at direktoratet burde have meddelt  

 pågældende tidsubegrænset opholdstilladelse den 3. februar 1994, uagtet at  

 den  

 pågældendes tidsbegrænsede opholdstilladelse først udløb den 28. februar  

 1994.
Direktoratet skal i den  

 forbindelse anføre, at tidsubegrænset opholdstilladelse bør udstedes i nær  

 tidsmæssig tilknytning til den tidsbegrænsede opholdstilladelses udløb (28.  

 februar 1994), uanset om direktoratet tidligere har indhentet de nødvendige  

 oplysninger til behandling af sagen.
Udsættelse til 2 års-dagen (nu 3  

 års-dagen) af meddelelse af tidsubegrænset opholdstilladelse bør derfor kun  

 ske, såfremt direktoratet er kommet i besiddelse af oplysninger, der  

 indikerer,  

 at yderligere, væsentlige sagsoplysningsskridt, f.eks. en af politiet  

 foranstaltet samlivskontrol, er nødvendig.
 Derimod ser direktoratet ikke  

 nogen anledning til at udstede tidsubegrænset opholdstilladelse før  

 tidspunktet for udløbet af den tidsbegrænsede opholdstilladelse (28. februar  

 1994). I den forbindelse lægger direktoratet bl.a. vægt på, at de reale  

 grunde, som ombudsmanden har anført (...) i den foreløbige udtalelse - efter  

 direktoratets opfattelse - først indtræder på dette tidspunkt, mens  

 sagsoplysningsindhentelsen den 3. februar 1994 ingen forbindelse har hertil.  

 I  

 modsat fald kunne direktoratet være nødsaget til at udstede tidsubegrænset  

 opholdstilladelse flere måneder før udløbet af den tidsbegrænsede  

 opholdstilladelse, blot fordi udlændingen på et sådant tidligt tidspunkt har  

 indgivet samlivserklæring i underskrevet stand.
 I den konkrete sag er det  

 derfor direktoratets opfattelse efter på ny at have overvejet sagen, at den  

 pågældende burde have fået meddelt tidsubegrænset opholdstilladelse den 28.  

 februar 1994.
Afslutningsvis skal  

 direktoratet bemærke, at det er direktoratets erfaring, at sagsforløb som i  

 den  

 konkrete sag næppe er særlig typisk.
Det sædvanlige sagsforløb er i stedet,  

 at  

 udlændingen først henvender sig til direktoratet i umiddelbar nærhed af  

 udløbsdatoen for den tidsbegrænsede opholdstilladelse.
Det hører således til  

 sjældenhederne, at udlændingen henvender sig så betids, at sagen foreligger  

 fuldt oplyst 3 uger før udløbet af den tidsbegrænsede  

 opholdstilladelse." Indenrigsministeriet henholdt  

 sig den 7. november 1994 til det, Direktoratet for Udlændinge anførte, og  

 havde  

 ikke yderligere bemærkninger til min foreløbige udtalelse.
 Indenrigsministeriets og  

 Direktoratet for Udlændinges udtalelser giver mig ikke anledning til  

 bemærkninger.
