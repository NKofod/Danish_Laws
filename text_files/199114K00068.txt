Nr BTL 68 Betænkning over Forslag til lov om ændring af lov om administration af Det  

 Europæiske Økonomiske Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer m.v.   

 Nr L 68 1991-92, 1. samling Afgivet af Landbrugs- og Fiskeriudvalget Afgivet: 19911204 Udvalget har behandlet lovforslaget i nogle møder og har herunder stillet spørgsmål til fiskeriministeren, som denne har besvaret skriftligt.
Der er af et mindretal stillet 2 ændringsforslag, hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Ændringsforslag Af et mindretal (S og SF), tiltrådt af et mindretal (KF, V,  

 RV og KRF):
Til § 1 1) Det under nr. 1 foreslåede § 2 c, stk. 4,  

 affattes således:
»Stk. 4. Hver fond ledes af en bestyrelse, der udpeges af  

 fiskeriministeren efter indhentet udtalelse fra repræsentative  

 fiskeriorganisationer, salgs- og producentorganisationer og fra  

 Arbejderbevægelsens Erhvervsråd og Forbrugerrådet.« 2) Det under nr. 1 foreslåede § 2 c, stk. 7,  

 affattes således:
»Stk. 7. Afgørelser, der træffes af en bestyrelse, kan  

 indbringes for fiskeriministeren inden 4 uger efter, at afgørelsen er meddelt  

 klageren.
Ministeren kan ændre bestyrelsens afgørelser, uden at der  

 foreligger klage.
Fiskeriministeren kan meddele påbud til bestyrelsen om at  

 bringe forhold, der strider mod bestemmelsen i loven eller regler fastsat i  

 medfør heraf, i overensstemmelse med bestemmelsen.« Bemærkninger Til nr. 1 Ændringsforslaget tilsigter at sikre en bred sammensætning af  

 bestyrelserne, således at der også indhentes udtalelse hos de lønmodtager- og  

 forbrugerorganisationer, som efter den gældende lov er sikret indflydelse som  

 medlemmer af § 2-udvalgene.
Bestemmelsen indebærer ikke, at organisationerne  

 nødvendigvis fremsætter udtalelse om samtlige bestyrelsers sammensætning.
Til nr. 2 Ændringsforslaget tilsigter at fastsætte en klagefrist på 4 uger, efter at  

 afgørelsen er meddelt klageren.
Erling Christensen (S) Eva Fatum (S) Arne Jensen (S) Henrik Dam  

 Kristensen (S) Jacob Lindenskov (S) Henning Nielsen (S) nfmd.
Bjørn  

 Westh (S) Birthe Hansen (SF) Jens Thoft (SF) Rønholt (KF) Grove (KF) Mejdahl  

 (V) Sønderby (V) fmd.
Svend Heiselberg (V) Niels Højland (FP) Marianne  

 Jelved (RV) Lysholm Christensen (KRF) Centrum-Demokraterne havde ikke medlemmer i udvalget.
