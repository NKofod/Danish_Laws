Fremsat den 9. januar 2003 af  

 Marianne Jelved (RV), Elisabeth Arnold (RV),  

 Naser Khader (RV), Martin Lidegaard (RV),  

 Elsebeth Gerner Nielsen (RV),  

 Morten Helveg Petersen (RV) og Anders&nbsp  

 ;Samuelsen (RV) Forslag til folketingsbeslutning om homoseksuelle pars mulighed for at adoptere og blive  

 plejeforældre Folketinget opfordrer regeringen til snarest at  

 fremsætte de nødvendige forslag, der kan muliggøre  

 adoption for homoseksuelle par.
Det skal dog være en  

 forudsætning, at donorlandene er indforståede med adoption til  

 homoseksuelle par, og at der er indgået en bilateral aftale om denne  

 præmis.
Desuden opfordres regeringen til at fremsætte de  

 nødvendige forslag, der kan gøre det muligt for homoseksuelle  

 par at blive accepteret som plejeforældre.
Bemærkninger til forslaget Formålet  for beslutningsforslaget Forslagsstillerne mener, at alle bør være  

 lige for loven.
Deraf følger, at homoseksuelle par på samme  

 vilkår som enlige og heteroseksuelle par får mulighed for at  

 adoptere og for at blive plejeforældre.
Forslagsstillerne  

 ønsker, at denne mulighed skal bero på en konkret vurdering af  

 adoptanternes egnethed efter de gældende procedurer.
Homoseksuelle par  

 bør have en ret til at blive vurderet.
Baggrunden for forslaget Folketinget vedtog i 1989 lov om registreret partnerskab  

 (lov nr. 372 af 7. juni 1989). § 4 i denne lov foreskriver: »Adoptionslovens  

 regler om ægtefæller finder ikke anvendelse på det  

 registrerede partnerskab.« I en senere ændring (lov nr. 360 af 2.  

 juni 1999) indsættes herefter:  »Dog kan en registreret partner adoptere  

 den anden partners barn, medmindre der er tale om et adoptivbarn fra et andet  

 land.«   

 Homoseksuelle er derfor delvis blevet sidestillet med andre forældre.  

 Forslagsstillerne mener, at homoseksuelle ud over at have ret til  

 stedbarnsadoption også bør have mulighed for at adoptere og for  

 at blive plejeforældre inden for rammerne af deres registrerede  

 partnerskab.
 Forslagsstillerne ønsker, at det alene bliver den  

 konkrete vurdering af et forældrepars egnethed, der er udslaggivende.  

 Denne egnethed bør vurderes i overensstemmelse med de sædvanlige  

 procedurer.
Forslagets modstandere har fremført en række  

 bekymringer ved at lade homoseksuelle par adoptere.
De fremhæver, at  

 dette forhold ikke varetager » barnets samlede sociale liv« (Børns  

 Vilkår, pressemeddelelse 4/12 2002). Modstanderne frygter, at en  

 sådan opvækst vil påvirke barnets selvforståelse og  

 kønsidentitet og potentielt medføre stigmatisering fra  

 omgivelsernes side.
Der er samtidig bekymring for, om barnet får de  

 nødvendige kontaktflader til begge køn.
Forslagsstillerne er opmærksomme på de  

 eksisterende forbehold.
Der er dog videnskabelige undersøgelser, som  

 dokumenterer, at denne bekymring ikke er sagligt motiveret.
Det svenske  

 justitsministerium afleverede i 2001 rapporten »Barn i homosexuella  

 familjer«, der slår fast, at en opvækst i en homoseksuel familie  

 ikke påvirker et barns udvikling og livsvilkår i negativ retning,  

 og at det ikke påvirker barnets kønsidentitet.  

 Kønsidentiteten skabes uafhængigt af forældrenes seksuelle  

 orientering.
Positivt kan desuden fremhæves, at børn med  

 homoseksuelle forældre synes at forholde sig mere tolerant over for  

 deres omverden end jævnaldrende børn, der er opvokset i en  

 traditionel kernefamilie.
Komiteen understreger gentagne gange, at det  

 væsentligste hensyn er, at børn vokser op i trygge og  

 kærlige rammer.
Disse opvækstvilkår betinges ikke af  

 forældrenes seksuelle orientering eller af det forhold, at barnet vil  

 have to forældre af samme køn.
Den svenske komité  

 konkluderer desuden, at homoseksuelle på lige fod med andre  

 forældre vil være i stand til at tackle den  

 følelsesmæssige usikkerhed, som det at være adopteret i  

 sig selv kan skabe.
Man kan derfor ikke slutte, at en opvækst i  

 homoseksuelle familier vil påføre børn en ekstra  

 belastning eller marginalisering, så længe familien i  

 øvrigt er i stand til at give barnet den fornødne omsorg.  

 Tværtimod kan man fremføre, at homoseksuelle par måske  

 netop vil have en særlig forståelse for den skrøbelighed,  

 som det at være anderledes kan afføde hos et adoptivbarn.
Med hensyn til kontaktflader må man understrege, at  

 det tydeligvis er muligt for enlige adoptanter at varetage det hensyn.
Derfor  

 virker argumentet vilkårligt appliceret.
 Den svenske undersøgelse fastslår derfor, at  

»mot  

 bakgrund av vad som har framkommit i forskningen på området anser  

 kommittén att de rättsliga skillnader som finns i dag vad  

 gäller homosexuella respektive heterosexuella pars möjligheter att  

 adoptera inte längre är sakligt motiverade«.  (»Barn i homosexuella  

 familjer«, SOU 2001:10, p. 18) Komiteen foreslår på den baggrund, at  

 homoseksuelle par skal have mulighed for at blive adoptivforældre.
 Forslagsstillerne mener, at resultaterne af den svenske  

 undersøgelse kan overføres til danske forhold.
 I erkendelse af, at opfattelsen af homoseksualitet er  

 påvirket af kulturelle faktorer, og at homoseksualitet er underlagt  

 væsentlige sociale stigma i dele af de donorlande, de danske  

 adoptionsmyndigheder samarbejder med, bør der foreligge klare  

 bilaterale aftaler med donorlandene om en accept af adoption til  

 homoseksuelle par.
Skriftlig fremsættelse Marianne Jelved Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om homoseksuelle pars  

 mulighed for at adoptere og blive plejeforældre.
(Beslutningsforslag nr.
B 65).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
