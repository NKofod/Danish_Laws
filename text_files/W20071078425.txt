Klage over manglende korrekt behandling i forbindelse med fortolkning af svar på en tripletest Nævnet fandt grundlag for kritik af lægen, idet nævnet på baggrund af gennemgang af prøvesvaret vurderede, at dette utvetydigt tilrådede en fostervandsprøve.
Nævnet vurderede, at patienten i en sådan situation med det samme burde henvises af lægen til specialafdeling.
 Det var videre nævnets vurdering, at lægen, såfremt denne ikke selv kan tolke prøvesvaret (tripletesten) overfor patienten, og derfor ikke føler sig i stand til at rådgive, enten kan konferere med specialafdeling, om hvorledes han skal rådgive patienten bedst, eller sikre sig, at patienten kommer til information på afdelingen hurtigst muligt.
