Nr BTL 36 Betænkning over Forslag til lov om ændring af lov om arbejderboliger på  

 landet   

 Nr L 36 1985-86, 1. samling Blad nr 471 Afgivet af landbrugs- og fiskeriudvalget Afgivet: 19860129 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret skriftligt.
Der er af landbrugsministeren stillet ændringsforslag, hvorom henvises til de ledsagende bemærkninger.
Herefter indstiller udvalget lovforslaget til vedtagelse med det af landbrugsministeren stillede ændringsforslag.
Udvalget skal anmode om, at lovforslaget går tilbage til fornyet udvalgsbehandling mellem 2. og 3. behandling.
Ændringsforslag Af landbrugsministeren, tiltrådt af udvalget:
Til § 2 Paragraffen udgår.
Bemærkninger Da lovforslaget ikke blev vedtaget, således at loven kunne træde i kraft på det foreslåede tidspunkt, foreslås det, at ikrafttrædelsesbestemmelsen udgår.
Loven vil herefter træde i kraft ugedagen efter bekendtgørelsen i Lovtidende.
Knud Østergaard (KF) fmd.
Carl Martin Christensen (KF) Alice Brask (KF) Rønholt (KF) Povl Brøndsted (V) Ivar Hansen (V) Arne Bjerregaard (KrF) Steenholdt (Grønl.) Svend Andersen (S) Arne Jensen (S) Lohmann (S) Henning Nielsen (S) Stavad (S) Bjørn Westh (S) nfmd.
Gade (SF) Inger Harms (SF) Larsen-Ledet (RV) Partierne CD, VS, FP og FD havde ikke medlemmer i udvalget.
Udvalget har, efter at lovforslaget blev henvist til fornyet udvalgsbehandling ved 2. behandling, behandlet dette i et møde.
 Der er af landbrugsministeren stillet et ændringsforslag.
Herefter indstiller udvalget lovforslaget til vedtagelse med det af landbrugsministeren stillede ændringsforslag.
Ændringsforslag Af landbrugsministeren, tiltrådt af udvalget:
Ny paragraf Efter § 1 indsættes som ny paragraf:
»§ 2 Loven har virkning for jordrentebetaling og jordrenteafløsning, der finder sted på grundlag af grundværdien ved vurderingerne fra og med 18. almindelige vurdering, herunder årsomvurdering.« Bemærkninger På baggrund af det af landbrugs- og fiskeriudvalget stillede spørgsmål 5 foreslås det præciseret, at lovforslaget først får virkning for ydelser m.v., der beregnes på grundlag af grundværdien ved 18. almindelige vurdering.
Jordrenten for 11. juni termin 1986 vil således blive beregnet på grundlag af grundværdien ved 17.
 almindelige vurdering på samme måde som hidtil.
Knud Østergaard (KF) fmd.
Carl Martin Christensen (KF) Alice Brask (KF) Rønholt (KF) Ivar Hansen (V) Povl Brøndsted (V) Arne Bjerregaard (KrF) Steenholdt (Grønl.) Svend Andersen (S) Arne Jensen (S) Lohmann (S) Henning Nielsen (S) Stavad (S) Bjørn Westh (S) nfmd.
Gade (SF) Inger Harms (SF) Larsen-Ledet (RV) Partierne CD, VS, FP og FD havde ikke medlemmer i udvalget.
