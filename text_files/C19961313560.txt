FINANSIERING Det er en betingelse for projektets finansiering af  

 Forskningssekretariatets tilskudsbevillinger, at projektet gennemføres  

 indenfor den aftalte tidsplan, og at det er i overensstemmelse med den  

 beskrivelse og de oplysninger, der har været fremlagt som beslutningsgrundlag  

 for Forskningssekretariatet ved ansøgningens behandling.
Tilskud bevilges for et kalenderår ad gangen.
Bevilling for de følgende  

 kalenderår sker ved ny bevillingsskrivelse, der bl.a. beror på vedtagelsen af  

 de kommende års finanslove.
 Som hovedregel er der ingen mulighed for bevillingsforhøjelse i  

 projektperioden.
 Såfremt et projekt forsinkes eller opgives, eller projektplanen ændres  

 væsentligt skal Forskningssekretariatet straks underrettes. Ændringer i  

 projektplanen skal godkendes af Forskningssekretariatet, der forbeholder sig  

 ret til at ændre betingelserne for projektet.
ANDEN FINANSIERING I de statusrapporter, der skal udarbejdes for det enkelte projekt, anføres  

 andre offentlige eller private midler, der i øvrigt har været bevilget til  

 gennemførelse af projektet.
 Såfremt der fra anden side opnås tilskud, der ikke har været indkalkuleret  

 ved behandlingen af projektansøgningen, skal Forskningssekretariatet  

 informeres, og Forskningssekretariatet forbeholder sig ret til ændring af  

 finansieringen i den resterende del af projektperioden.
RAPPORTERING Projektlederen skal årligt indsende en statusrapport i overensstemmelse  

 med de retningslinier, der anføres i den årlige indkaldelse af  

 statusrapporter.
 I statusrapporten redegøres for projektets forløb og resultater samt for  

 projektets forløb i forhold til tidsplanen.
 Statusrapporten er samtidig projektansøgning for det kommende år.
 Projektlederen er forpligtet til - såfremt Forskningssekretariatet anmoder  

 herom - at give supplerende oplysninger og uddybende redegørelser.
 Statusrapporten forelægges for en projektkomite, der vurderer projektets  

 faglige forløb.
 Forskningssekretariatet forbeholder sig ret til, hvis projektkomiteen  

 skønner, at projektet ikke forløber tilfredsstillende, at ændre projektplanen  

 eller at undlade yderligere bevilling.
 Efter projektets afslutning udarbejdes en slutrapport efter de af  

 Forskningssekretariatet fastsatte retningslinier.
 For samarbejdsprojekter udarbejdes en status-/slutrapport for hele  

 projektet.
 Slutrapport og regnskab for den sidste bevillingsperiode skal indsendes  

 samlet til Forskningssekretariatet senest 3 måneder efter projektets  

 afslutning.
 TILBAGEBETALING.
 Såfremt ovennævnte generelle vilkår for rapportering ikke opfyldes, kan  

 tilskudsmodtageren forpligtes til at tilbagebetale tilskudsmidlerne helt  

 eller delvist.
 ANDEN OFFENTLIGGØRELSE.
 Projektlederen er forpligtet til, såfremt Forskningssekretariatet anmoder  

 herom at forelægge projektet på seminarer eller i anden offentlig tilgængelig  

 form.
ANVENDELSE AF BEVILLING Tilskuddet skal anvendes i det pågældende kalenderår i overensstemmelse  

 med tilsagnsskrivelsen.
Såfremt tilskudsmodtageren i løbet af året skønner  

 eller konstaterer, at bevillingen ikke vil blive udnyttet fuldt ud, skal  

 Forskningssekretariatet straks underrettes.
 Ønskes tilskuddet anvendt på en måde, der afviger med mere end 15 % på den  

 enkelte budgetpost, kan dette kun ske efter forudgående godkendelse af  

 Forskningssekretariatet.
 Tilskuddet skal rekvireres inden den 15. november i det år, for hvilket  

 bevillingen er givet.
I de tilfælde, hvor tilskudsmodtageren ikke fuldt ud kan udnytte det for  

 året bevilgede tilskud, og ønsker at anvende den ikke udnyttede del af  

 bevillingen i følgende år, skal tilskudsmod-tageren i god tid inden  

 kalenderårets udløb indgive begrundet ansøgning herom til  

 Forskningssekretariatet.
Forskningssekretariatet afgør frit, om ansøgningen  

 kan imødekommes.
 Eventuelle uforbrugte beløb skal tilbagebetales til  

 Forskningssekretariatet, så snart det står tilskudsmodtageren klart, at  

 beløbet ikke vil blive anvendt og senest den 20. januar i efter-følgende år.  

 Dette gælder også, hvis der gives fortsat bevilling til projektet.
 ANSVAR VED SAMARBEJDSPROJEKTER.
Ved samarbejdsprojekter forstås projekter, der udføres som et samarbejde  

 mellem flere institutioner.
Projektdeltagerne udpeger en projektleder, der af  

 Forskningssekretariatet holdes ansvarlig for, at projektet fagligt  

 gennemføres i overensstemmelse med de betingelser under hvilke bevillingen er  

 givet.
 For så vidt angår det økonomiske ansvar for projektet, er de deltagende  

 institutioner hver især ansvarlige.
 ANSVAR VED ENKELTPROJEKTER.
 Ved enkeltprojekter forstås projekter, der udføres af en eller flere  

 afdelinger/institutter ved samme institution.
 Projektlederen er ansvarlig overfor Forskningssekretariatet for, at  

 projektet fagligt gennemføres i overensstemmelse med de betingelser under  

 hvilke bevillingen er givet.
 Det økonomiske ansvar påhviler institutionen.
