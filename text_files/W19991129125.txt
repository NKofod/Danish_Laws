 Der blev klaget over, at overlægen ikke udviste omhu ved  

 anlæggelse af det midlertidige dialysekateter, idet der gik hul  

 på en vene og videre ind i lungen med blodtab og senere  

 hjernedød til følge.
Anlæggelse af dialysekateter Patientklagenævnet fandt, at der ikke var grundlag  

 for at kritisere anlæggelsen af kateteret, der blev foretaget ved  

 anvendelse af såkaldt "Seldingers teknik". Efter anlæggelsen  

 kontrollerede overlægen, at der var frit frem- og tilbageløb  

 gennem kateteret, og kvindens blodtryk og puls var stabile.
Nævnet fandt imidlertid, at overlægen udviste  

 manglende omhu ved behandlingen af det pludseligt opståede, voldsomme  

 blodtryksfald under bedøvelsen.
Nævnet fandt, at overlægen  

 selv burde være kommet til stede og have undersøgt og behandlet  

 patienten i stedet for telefonisk at have ordineret Efedrin.
Nævnet oplyste, at det er velkendt, at  

 anlæggelsen af centralt dialysekateter bl.a. indebærer risiko for  

 blødning og for punktur af lungehinden, så der kan samles luft i  

 lungesækken, hvorved lungen kan falde mere eller mindre sammen.
Det er  

 velkendt, at disse komplikationer kan optræde, selv om man ikke har  

 bemærket problemer i forbindelse med selve indlæggelsen af  

 kateteret.
Overlægen burde således have været  

 opmærksom på, at usædvanlige ændringer af  

 kredsløbsfunktion eller vejrtrækning under bedøvelsen  

 kunne være en følge af bedøvelsen, men at de også  

 kunne skyldes en af de nævnte, velkendte komplikationer, selvom  

 indlæggelsen af kateteret var forløbet uden problemer.
 Nævnet indskærpede endvidere overfor  

 overlægen, at han udviser større omhu i sit fremtidige  

 virke.
