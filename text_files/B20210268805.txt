 Bekendtgørelse om ændring af bekendtgørelse om ophold og betaling for ophold på skolehjem på maritime uddannelsesinstitutioner, betaling for beklædning, udlån af uniform og undervisningsmaterialer, deltagerbetaling til visse kurser samt forskellige former for understøttelse til deltagere ved visse maritime grunduddannelser m.m.
§ 1 I bekendtgørelse nr. 1596 af 15. december 2016 om ophold og betaling for ophold på skolehjem på maritime uddannelsesinstitutioner, betaling for beklædning, udlån af uniform og undervisningsmaterialer, deltagerbetaling til visse kurser samt forskellige former for understøttelse til deltagere ved visse maritime grunduddannelser m.m., som ændret ved bekendtgørelse nr. 1578 af 14. december 2017 og bekendtgørelse nr. 949 af 16. maj 2021, foretages følgende ændringer:
 1. Indledningen affattes således:
»I medfør af § 16, stk. 1, § 20, stk. 1, § 23, stk. 3, og § 24 i lov om maritime uddannelser, jf. lovbekendtgørelse nr. 781 af 8. august 2019, fastsættes efter bemyndigelse i henhold til § 1, nr. 56, 61, 67, 72 og 73, i bekendtgørelse nr. 1229 af 9. juni 2021 om delegation af uddannelses- og forskningsministerens beføjelser til Uddannelses- og Forskningsstyrelsen:« 2. § 4 affattes således:
 »§ 4. Elever kan gennemføre første år af HF-Søfart og maritim stx med ophold på skolehjem, hvis deres bopæl ligger mere end fem kvarters transporttid fra den maritime uddannelsesinstitution, jf. dog stk. 2 og 3.
 Stk. 2. For elever under 18 år kan opholdet forlænges ud over det første år.
Stk. 3. En elev, som ikke opfylder afstandsbetingelserne i stk. 1, men som er frafaldstruet, kan gennemføre første år af HF-Søfart eller maritim stx med ophold på skolehjem, hvis institutionen vurderer, at opholdet væsentligt vil forbedre elevens muligheder for at gennemføre sin uddannelse i forening med en vejledningsindsat over for eleven.« § 2 Bekendtgørelsen træder i kraft den 1. januar 2022.
