Nr LSF 97 Forslag til Lov om ændring af den sociale styrelseslov (Københavns og  

 Frederiksberg Kommuners inddragelse i informations- og analysesystemet m.v.) Fremsat af socialministeren (Aase Olesen) den 6. december 1989 Vedtaget ved tredjebehandling den 8. februar 1990 Lov nr. 136 af 07/03/1990 § 1 I lov om styrelse af sociale og visse sundhedsmæssige anliggender, jf.  

 lovbekendtgørelse nr. 526 af 13. august 1986, som ændret ved § 7 i lov nr.  

 196 af 29. marts 1989 og ved § 1 i lov nr. 389 af 7. juni 1989, foretages  

 følgende ændringer:
 1. § 1, stk. 2, affattes således:
»Stk. 2. Københavns Kommune omfattes ikke af lovens § 5 samt kapitel  

 4 og 5. Frederiksberg Kommune omfattes ikke af lovens kapitel 4 og 5.« 2. § 18 b, stk. 1, affattes således:
»Ankenævnet er klageinstans for afgørelser truffet af de komunale  

 myndigheder, der er nævnt i § 2, stk. 2, 2. punktum, i det omfang det  

 fastlægges i lovgivningen.« 3. Efter § 18 c indsættes som § 18 d:
»§ 18 d.
Amtskommunerne yder sekretariatsbistand til de nævn, der er  

 omhandlet i §§ 18 og 18 a.« 4. § 19, stk. 2, ophæves.
§ 2 Loven træder i kraft dagen efter bekendtgørelsen i Lovtidende og har  

 virkning fra den 1. januar 1990.
Oprindeligt fremsat forslag I lov om styrelse af sociale og visse sundhedsmæssige anliggender, jf. lovbekendtgørelse nr. 526 af 13. august 1986, som ændret ved § 7 i lov nr. 196 af 29. marts 1989 samt § 1 i lov nr. 389 af 7. juni 1989, foretages følgende ændringer:
§ 1 1. § 1, stk. 2, affattes således:
 »Stk. 2. Københavns Kommune omfattes ikke af lovens § 5 samt kapitel  

 4 og 5. Frederiksberg Kommune omfattes ikke af lovens kapitel 4 og 5.«.
 2. § 18 b, stk. 1, affattes således:
 »Ankenævnet er klageinstans for afgørelser truffet af de kommunale  

 myndigheder, der er nævnt i § 2, stk. 2, 2. punktum, i det omfang det  

 fastlægges i lovgivningen.«.
 3. Efter § 18 c indsættes som § 18 d:
»§ 18 d.
Amtskommunerne yder sekretariatsbistand til de nævn, der er  

 omhandlet i §§ 18 og 18 a.«.
 4. § 19, stk. 2, ophæves.
§ 2 Loven træder i kraft dagen efter bekendtgørelsen i Lovtidende og har  

 virkning fra den 1. januar 1990.
Bemærkninger til lovforslaget Almindelige bemærkninger Efter vedtagelsen af lov nr. 389 af 7. juni 1989 om ændring af den sociale  

 styrelseslov samt forskellige lovbestemmelser om det sociale udvalg er der  

 opstået behov for supplerende ændringer i den sociale styrelseslov.
 Lovforslaget forventes ikke at få økonomiske eller administrative  

 konsekvenser.
 Det foreslås, at forslaget får virkning fra 1. januar 1990 samtidig med at  

 lov nr. 389 af 7. juni 1989 træder i kraft.
Bemærkninger til de enkelte bestemmelser Til nr. 1 Ved lov nr. 389 af 7. juni 1989 om ændring af den sociale styrelseslov  

 samt forskellige lovbestemmelser om det sociale udvalg blev det med virkning  

 fra 1. januar 1990 vedtaget at ophæve det sociale udvalgs selvstændige  

 kompetence, således at kommunerne ikke længere er forpligtet til at nedsætte  

 et socialudvalg eller opretholde en særlig forvaltning til behandling af de  

 sociale sager.
Kommunalbestyrelsen træffer efter § 2, stk. 1, i den ændrede sociale  

 styrelseslov bestemmelse om kommunernes virksomhed på det sociale- og  

 sundhedsmæssige område.
Dog kan sager om ydelser m.v. til enkeltpersoner ikke  

 behandles i den samlede kommunalbestyrelse.
Københavns Kommunes styrelse reguleres af lov nr. 314 af 20. juni 1984 om  

 Københavns Kommunes styrelse.
Københavns Kommune har derfor aldrig været  

 omfattet af reglerne i kapitel 2-5 og 8.
 Københavns Kommune omfattes, som det fremgår af L 389, fortsat ikke af  

 lovens kapitel 2-5 og 8 og dermed bestemmelsen i § 2, stk. 2, om, at  

 afgørelser i personsager skal træffes af det eller de udvalg, i kommuner med  

 magistratsordning det eller de magistratsmedlemmer, som efter kommunens  

 styrelsesvedtægt varetager de pågældende sagsområder.
 Da det ikke var tanken, at sager om ydelser m.v. til enkeltpersoner skulle  

 kunne bringes op i Borgerrepræsentationen i København, er det nødvendigt at  

 tydeliggøre den sociale styrelseslov, således at Københavns Kommune i lighed  

 med landets øvrige kommuner omfattes af lovens kapitel 2.
 Lovens § 5, hvorefter kommunalbestyrelsen godkender offentligt støttede  

 private eller selvejende institutioner eller private foranstaltninger, der  

 skal virke på det sociale og sundhedsmæssige område, skal dog fortsat ikke  

 gælde for Københavns Kommune.
Til nr. 2 Forslaget om ændringen i § 18 b, stk. 1, er en konsekvensændring af  

 tidligere foretagne ændringer.
Til nr. 3 Socialcentrene har hidtil ydet den nødvendige sekretariatsbetjening til  

 såvel amtsankenævnene som revaliderings- og pensionsnævnene.
Da der ikke  

 længere er en forpligtelse til at oprette særlige forvaltninger til  

 varetagelse af social- og sundhedsområdet, er det nødvendigt fortsat at  

 præcisere amternes forpligtelse til at stille sekretariatsbistand til  

 rådighed.
Til nr. 4 Den sociale styrelseslovs kapitel 8 (§ 26) om informations- og  

 analysesystemet afløser den 1. januar 1990 de gældende regler om social- og  

 sundhedsplanlægning, jf. § 7 i lov nr. 196 af 29. marts 1989 om ændring af  

 forskellige lovbestemmelser som følge af omstrukturering/nedlæggelse af  

 Sikringsstyrelsen og Socialstyrelsen.
 I forbindelse med gennemførelsen af lovændringen i foråret 1989 blev de  

 lovgivningsmæssige spørgsmål om særbestemmelser for Københavns og  

 Frederiksberg Kommuner i informations- og analysesystemet stillet i bero på  

 forhandlinger om de regler, der skulle gælde for kommunernes  

 informationspligt m.v. i det nye system.
Det foreslås nu efter drøftelse i et udvalg med kommunal deltagelse, at de  

 to kommuner til forskel fra tidligere omfattes af samme regelsæt, som er  

 gældende for landets øvrige kommuner.
Der ses ikke i forbindelse med  

 informations- og analysesystemet at være sådanne hensyn, der nødvendiggør  

 særregler.
 Reglerne, således som de er udmøntet i Socialministeriets cirkulære om Det  

 sociale Informations- og Analysesystem, træder ifølge cirkulærets § 8, stk.  

 2, i kraft for København og Frederiksberg ved ændringen af styrelseslovens §  

 1, stk. 2.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om styrelse af sociale og visse sundhedsmæssige anliggender, jf.  

 lovbekendtgørelse nr. 526 af 13. august 1986, som ændret ved § 7 i lov nr.  

 196 af 29. marts 1989 samt § 1 i lov nr. 389 af 7. juni 1989 foretages  

 følgende ændringer:
§ 1 1. § 1, stk. 2, affattes således:
»Stk. 2. Københavns Kommune omfattes ikke af lovens § 5 samt kapitel  

 4 og 5. Frederiksberg Kommune omfattes ikke af lovens kapitel 4 og 5.« § 1. Loven omfatter den kommunale og centrale styrelse af sociale  

 anliggender og af de sundhedsmæssige anliggender, hvis styrelse ikke er  

 fastlagt i særlig lovgivning.
 Stk. 2. Københavns kommune omfattes ikke af lovens kap. 2, 4, 5 og 8.  

 Frederiksberg kommune omfattes ikke af lovens kap. 4-5 og 8.
 2. § 18 b, stk. 1, affattes således:
 »Ankenævnet er klageinstans for afgørelser truffet af det udvalg, der  

 er nævnt i § 2, stk. 2, 2. punktum, i det omfang det fastlægges i  

 lovgivningen.«.
§ 18 b.
Ankenævnet er klageinstans for afgørelser truffet af det sociale  

 udvalg i det omfang, det fastlægges i lovgivningen.
 3. Efter § 18 c indsættes som § 18 d:
»§ 18 d.
Amtskommunerne yder sekretariatsbistand til de nævn, der er  

 omhandlet i §§ 18 og 18 a.«.
 4. § 19, stk. 2, ophæves.
 § 19. Stk. 2. Københavns og Frederiksberg kommuner udarbejder  

 planer for den sociale og sundhedsmæssige virksomhed efter de regler, der  

 fastsættes i henhold til § 26, stk. 2. Bestemmelserne i § 26, stk. 4-5,  

 finder anvendelse for Københavns og Frederiksberg kommuner.
