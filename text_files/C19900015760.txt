I.
Indledning Ved lov nr. 843 af 20. december 1989, der trådte i kraft den 1. januar  

 1990, blev der bl.a. foretaget en række ændringer i boligbyggeriloven (lov om  

 boligbyggeri) og ældreboligloven (lov om boliger for ældre og personer med  

 handicap).
Loven indebærer bl.a. ændrede regler for offentlig støtte til - almennyttige boliger, ungdomsboliger og private andelsboliger - ældreboliger - udbedring af byggeskader og større ekstraordinære renoveringer, herunder  

 moderniseringer på ungdomsboligområdet.
 Samtidig blev der i den nye realkreditlov (lov nr. 841 af 20. december  

 1989) fastsat ændrede lånegrænser og løbetider for indekslån.
 Denne vejledning henvender sig især til landets kommunalbestyrelser, som  

 efter ovennævnte love yder støtte til og fører tilsyn med byggeriet.  

 Vejledningen vil dog også være af interesse for andre, der beskæftiger sig  

 med det støttede boligbyggeri.
 I vejledningens afsnit II gives generel information om  

 finansieringsomlægningen, medens der i afsnit III redegøres nærmere for  

 konsekvenserne for kommunerne.
I vejledningen er ikke redegjort for de tilsvarende ændringer, der ved  

 samme lov blev gennemført på byfornyelsesområdet.
Særskilt orientering herom  

 er allerede udsendt til samtlige kommunalbestyrelser i kommuner med  

 sanerings- og byfornyelsesaktiviteter (orienteringsskrivelse af 28. februar  

 1990).
II. Ændret finansiering generelt De ændrede regler for den offentlige støtte er indført for at bremse  

 opdriften i de offentlige udgifter.
En grundlæggende målsætning for  

 finansieringsomlægningen har samtidig været, at den ændrede finansiering ikke  

 måtte medføre huslejestigninger for beboerne.
 Dette opnås gennem følgende ændringer i det hidtidige  

 finansieringsgrundlag:
Staten yder ikke længere grundkapital til støttet boligbyggeri.
I de  

 byggerier, hvor staten hidtil har ydet lån til grundkapitalen, forhøjes  

 lånegrænserne for optagelse af indekslån, jf. om de enkelte byggerier, afsnit  

 III nedenfor.
Afdragsprocenten på indekslån til byggeriet nedsættes fra 2,4 pct. til 1,4  

 pct. halvårligt.
Nedsættelsen betyder, at ydelsen falder, og at lånets  

 løbetid derfor forlænges.
De tidligere IS-lån med en maksimal løbetid på 351/2 år (kaldet IS20-lån,  

 fordi løbetiden ved »0«-inflation er ca. 20 år) erstattes af IS-lån  

 med en maksimal løbetid på 501/2 år.
Ved »0«-inflation vil  

 løbetiden for disse nye lån være ca. 35 år.
De nye lån betegnes derfor som  

 IS35-lån.
Den faktiske løbetid ved såvel de gamle som de nye lån vil afhænge  

 af den til enhver tid værende inflation.
 Forlængelsen af løbetiden på indekslånene betyder, at såvel den statslige  

 som den kommunale garantiforpligtelse forøges i samme omfang.
Endvidere er statens rente- og afdragsbidrag afløst af en statslig  

ydelsesstøtte.
Ydelsesstøtten udgør forskellen mellem den fulde ydelse  

 (såvel renteudgift som afdrag) på det samlede indekslån og beboernes  

 (låntagers) betaling.
Beboernes betaling er beregnet således, at denne svarer til, hvad beboerne  

 skulle have betalt, hvis indekslånet havde været ydet i henhold til de hidtil  

 gældende regler.
Betalingen reguleres i øvrigt efter tilsvarende  

 retningslinier, som gælder for afdrag på lånet.
Finansieringsomlægningen indebærer, at beboerne friholdes for  

 huslejestigninger som følge af finansieringsomlægningen.
Samtidig opnår  

 staten - udover de nævnte besparelser til grundkapital - besparelser som  

 følge af de lavere årlige ydelser på indekslånene.
 Det skal understreges, at de gældende bestemmelser om huslejefastsættelsen  

 i det støttede byggeri ikke berøres af lovændringerne.
 Ændringerne er som nævnt trådt i kraft den 1. januar 1990. Hvis tilsagn om  

 støtte til byggeriet er givet inden denne dato, finder de hidtil gældende  

 regler dog fortsat anvendelse, herunder de tidligere regler om statslig og  

 kommunal grundkapital, om rente og afdragsbidrag og om optagelse af  

 indekslån.
For byggeri, der har modtaget tilsagn inden 1. januar 1990 gælder  

 endvidere, at hvis der sker senere projektudvidelse ved skema 2 eller  

 PÅ-skema, og udvidelsen er af en sådan karakter, at dette kræver et  

 mertilsagn (f.eks. på grund af et større antal boliger), vil udvidelsen  

 skulle finansieres på de ny vilkår.
Det indebærer, at der ved skema 2 eller  

 PÅ-skema skal foretages en klar udskillelse på projektudvidelsesdelen.
 Virkningerne af den ændrede finansiering fremgår af nedenstående tabel.
III.
Konsekvenser for kommunerne De ændrede finansieringsregler indebærer kun i begrænset omfang ændringer  

 i den kommunale støtte til byggeriet, herunder i kommunens behandling af  

 ansøgningerne om offentlig støtte. Ændringerne er nærmere beskrevet nedenfor  

 i pkt. 1-4.
1. Specielt for det almennyttige boligbyggeri Ved almennyttigt nybyggeri er der ikke sket ændringer i kommunernes  

 udlån til grundkapital.
Kommunen yder således fortsat et lån på 4 pct. af  

 anskaffelsessummen, medens beboerindskuddet udgør 2 pct.
 Kommunelånet indbetales som hidtil til Boligselskabernes Landsbyggefond.
 I hovedstadsområdet gælder følgende:
 Efter Hovedstadsrådets nedlæggelse pr. 1. januar 1990 udlåner  

 beliggenhedskommunen nu hele beløbet til fonden.
Halvdelen af beløbet fordeles efterfølgende mellem hovedstadsområdets  

 kommuner efter reglerne for fordeling af individuel boligstøtte.
Fordelingen  

 foretages af Danmarks Hypotekbank og Finansforvaltning på grundlag af en  

 årlig indberetning fra Boligselskabernes Landsbyggefond.
Fordelingen  

 foretages første gang i 1991 med virkning fra kalenderåret 1990. Kommunen  

 skal således ikke selv anmelde udlån til fordeling.
 Forhøjelser og nedsættelser af lån, hvis størrelse var foreløbigt ansat  

 pr. 1. januar 1990, indgår ligeledes i den beskrevne fordelingsordning.
 Der er ikke sket ændringer i de hidtidige retningslinier for fondens  

 videreudlån til byggeriet.
 Statens andel af grundkapitalen er som tidligere nævnt bortfaldet og  

 lånegrænsen for optagelse af indekslån som følge heraf forøget til 94 pct. af  

 anskaffelsessummen.
 De nævnte ændringer gælder også ved lejlighedsombygninger og  

 miljøforbedrende foranstaltninger.
Hvad angår byggeskader, udlåner kommunerne nu et beløb på 4 pct. af  

 udbedringsudgifterne som »grundkapital« mod tidligere 5 pct.
Lånet  

 indbetales til Boligselskabernes Landsbyggefond efter tilsvarende regler, som  

 gælder for nybyggeri, jf. ovenfor.
 Som følge af den ændrede grundkapital kan indekslån herefter ydes til 96  

 pct. af de godkendte udbedringsudgifter.
 Det er fortsat en betingelse for den statslige støtte til udbedring af  

 byggeskader, at kommunen betaler et beløb svarende til 10 pct. af udgifterne  

 til renter samt administrations- og reservefondsbidrag på indekslånet.  

 Beløbet fragår i statens udgifter til ydelsesstøtte.
 Der er ikke i øvrigt sket ændringer i betingelserne for at kunne opnå  

 støtte til udbedring af byggeskader.
De tidligere ustøttede indekslån (I-lån) til ekstraordinære  

 renoveringsarbejder i almennyttigt byggeri er ligeledes erstattet af de nye  

 IS35-lån med en længere løbetid (også uden støtte). Lånene kan blandt andet  

 optages til udbedring af byggeskader i almennyttigt boligbyggeri, der på  

 grund af byggeriets alder ikke kan opnå støttede indekslån efter  

 bestemmelserne om offentlig støtte til udbedring af byggeskader.
Der henvises  

 til realkreditlovens § 30, stk. 3.
Det er fortsat kommunalbestyrelsen, der godkender låneoptagelsen.
Lånet  

 ydes indenfor en lånegrænse på 80 pct.
Denne lånegrænse kan dog overskrides  

 mod kommunal garanti for den del af lånet, der ligger udover denne grænse,  

 jf. tillige § 52, stk. 2, i lov om boligbyggeri.
 Lånegrænsen for lån til ekstraordinære renoveringsarbejder beregnes ikke  

 på baggrund af anskaffelsessummen, men på grundlag af realkreditlovens  

 almindelige regler om vurdering af ejendommens værdi efter arbejdets  

 udførelse, jf. denne lovs kap. 6. Dette indebærer, at den kommunale garanti  

 efter omstændighederne kan omfatte hele indekslånet.
2. Specielt for private andelsboliger Ved opførelse af private andelsboliger gives tilsagnet om statslig  

 ydelsesstøtte på betingelse af, at kommunen godtgør statens udgifter svarende  

 til 10 pct. af udgifterne til renter samt administrations- og  

 reservefondsbidrag på indekslånet.
Lånegrænsen for indekslån er som hidtil 80  

 pct. af anskaffelsessummen.
3. Specielt for ungdomsboliger 3.1. Finansiering Ved nyopførelse af ungdomsboliger gælder, at det hidtidige statslån  

 på 10 pct. af anskaffelsessummen erstattes af et kommunalt lån på 4 pct. af  

 anskaffelsessummen.
 Dette medfører, at lånegrænsen for indekslån ændres fra 90 pct. til 96  

 pct.
 Tilsagnet om statslig ydelsesstøtte til ungdomsboliger gives på betingelse  

 af, at kommunen godtgør statens udgifter svarende til 8,33 pct. af udgiften  

 til forrentning af indekslån samt til administrations- og reservefondsbidrag.  

 Beløbet fragår i statens udgifter til ydelsesstøtte.
Finansiering af udgifter til udbedring af byggeskader og større  

 renoveringer m.v. på ungdomsboligområdet vil fremover ske ved optagelse  

 af IS-35 årigt lån for hele udbedringsbeløbet.
Lånegrænsen er som følge heraf  

 blevet forhøjet fra 90 pct. til 100 pct.
Tilsagn om støtte gives på  

 betingelse af, at kommunen betaler 8 pct. af udgifterne til renter samt  

 administrations- og reservefondsbidrag på indekslånet.
Det er endvidere en  

 betingelse, at kommunalbestyrelsen indestår for eventuelle underskud på  

 ungdomsboligernes fremtidige drift.
Der henvises til pkt. 3.2.3.
 Det bemærkes, at ændringerne ikke medfører ændringer i de almindelige  

 retningslinier for den statslige og kommunale støtteprocedure mv.
3.2. Udbetaling af kommunelån/grundkapital 3.2.1. Ungdomsboliger der tilhører et almennyttigt boligselskab Ved ungdomsboliger tilhørende et almennyttigt boligselskab indbetales  

 kommunelånene til Boligselskabernes Landbyggefond til videre udbetaling til  

 det enkelte boligselskab ved finansiering af den samlede bebyggelse.
Det  

 gælder, både når ungdomsboligerne etableres som en selvstændig afdeling af et  

 almennyttigt boligselskab, og når ungdomsboligerne integreres i en afdeling  

 med almennyttige boliger og/eller ældreboliger.
Lånet udbetales, når der foreligger dokumenterede afholdte udgifter i  

 forbindelse med grundkøb samt med byggeriets projektering og udførelse.
Det  

 vil dog være tilstrækkeligt, at fonden har sikret sig, at et pengeinstitut  

 eller boligselskab giver en tidsubestemt garanti eller indeståelse for, at  

 det udbetalte beløb vil blive tilbagebetalt, hvis der efterfølgende ikke kan  

 tinglyses et anmærkningsfrit pantebrev.
3.2.2. Ungdomsboliger der ikke tilhører et almennyttigt  

 boligselskab Det kommunale lån ydes med pant i den selvejende institutions ejendom.
 Når anmærkningsfrit tinglyst pantebrev for lånebeløbet foreligger, eller  

 når et pengeinstitut giver en tidsubestemt garanti eller indeståelse for, at  

 det udbetalte beløb vil blive tilbagebetalt, hvis der efterfølgende ikke kan  

 tinglyses et anmærkningsfrit pantebrev, udbetaler kommunalbestyrelsen efter  

 anmodning fra ejeren a conto beløb for lånet på grundlag af attestation af  

 udgifternes afholdelse.
3.2.3. Byggeskader og større ekstraordinære renoveringer, herunder  

 moderniseringer på ungdomsboligområdet Efter boligbyggerilovens § 73 b (renoveringsbestemmelsen) kan der på  

 ungdomsboligsområdet, som hidtil - men efter de nye finansieringsregler -  

 ydes støtte til finansiering af større renoveringer og udbedring af  

 byggeskader samt til energibesparende foranstaltninger.
 Med ændringen af bestemmelsen er der desuden indført en generel adgang til  

 at yde støtte til moderniseringer.
Muligheden for at opnå støtte til moderniseringer vil bero på et konkret  

 skøn.
Der vil herved blandt andet blive lagt vægt på behovet for  

 ungdomsboliger i det pågældende område, risikoen for udlejningsvanskeligheder  

 ved ikke at gennemføre moderniseringen samt udgiften til moderniseringen  

 sammenholdt med udgiften til at etablere nye ungdomsboliger.
Som udgangspunkt vil der kun kunne ydes støtte til arbejder af et vist  

 større omfang.
Det er endvidere en betingelse, at det drejer sig om arbejder,  

 hvortil der ikke er eller burde have været hensat midler hertil efter  

 Boligstyrelsens bekendtgørelse nr. 179 af 16. marts 1988 om drift og tilsyn  

 med ungdomsboliger, der er opført med statsstøtte, med tilhørende bilag og  

 vejledning.
Der vil heller ikke kunne ydes støtte til renovering af  

 udenomsarealer.
 Som tidligere omtalt under afsnit 3.1. skal kommunalbestyrelsen ikke yde  

 kommunalt lån eller grundkapital til renoveringsprojekter, og  

 renoveringsbeløbet er ikke underkastet en rammebeløbsstyring.
Kommunalbestyrelsen skal på grundlag af lokalkendskab samt  

 kommunalbestyrelsens almindelige tilsyn med ungdomsboliger bedømme, om en  

 renovering er rentabel, herunder om boligerne vil kunne udlejes til den  

 forhøjede leje.
Dette skal ses i sammenhæng med, at kommunalbestyrelsen  

 overfor staten indestår for et eventuelt drifttab, der måtte opstå efter en  

 renovering mv., herunder modernisering af ungdomsboligerne.
Indeståelsen skal  

 kun dække opsamlet underskud, der ikke kan afvikles over en periode af 5-10  

 år, uden at balancelejen, incl. afvikling af underskuddet, giver risiko for  

 udlejningsvanskeligheder.
 Hvis indeståelsen trods kommunalbestyrelsens vurderinger om renoveringens  

 rentabilitet og forsvarlighed skulle blive aktuel, kan der med hjemmel i  

 renoveringsbestemmelsen (§ 73 b, stk. 7-8) ydes et kommunalt lån.
Endvidere er der i § 73 b, stk. 8, mulighed for i ganske særlige, helt  

 ekstraordinære tilfælde at yde kommunalt lån til opretning af økonomien i  

 ungdomsboliger, der samtidig får renoveringsstøtte.
Der tænkes her på  

 situationer, hvor der efter kommunalbestyrelsens vurdering er behov for at  

 bevare boligerne i området, men hvor disse bør underkastes en omfattende  

 renovering, uanset at boligerne ikke over en overskuelig periode vil kunne  

 udlejes til den efter renoveringen fremkomme balanceleje, incl. afvikling af  

 et opsamlet underskud.
Kommunalbestyrelsen har i disse tilfælde mulighed for,  

 at yde et lån med det formål at nedbringe huslejen, således at boligerne kan  

 udlejes til en husleje, der er sædvanlig i det pågældende område for boliger  

 af den pågældende standard.
 Ungdomsboliger tilhørende et almennyttigt boligselskab kan ikke opnå  

 støtte til udbedring af byggeskader mv., hvis der er ydet støtte til disse  

 arbejder efter boligbyggerilovens kap. 8. Kommunalbestyrelsen må således tage  

 stilling til, om bestemmelserne i boligbyggerilovens kap. 8 eller § 73 b skal  

 anvendes.
Med hensyn til selve støtteproceduren henvises til renoveringscirkulæret  

 (Boligstyrelsens cirkulære af 14. september 1987 om offentlig støtte til  

 udbedring af byggeskader og renoveringsarbejder mv. i statsstøttede  

 ungdomsboliger). Som noget nyt skal der med ansøgningen om støtte vedlægges  

 et overslag over de enkelte arbejder, ansøgningen omfatter med oplysning om  

 anslåede udgifter.
Dette forslag fremsendes med kommunalbestyrelsens  

 eventuelle anbefaling af ansøgningen til Bygge- og Boligstyrelsen.
4. Specielt for ældreboliger 4.1. Finansiering Efter den ændrede finansiering udgør låntagers (beboernes) betaling på  

 indekslånet 2,118 pct. pr. termin, mens kommunens ydelsesstøtte udgør resten  

 af indekslånets samlede ydelse.
Den kommunale ydelsesstøtte udgør således  

 forskellen mellem låntagers betaling og den samlede ydelse på indekslånet.
Kommunerne vil i IS 35-lånets første afdragsfri termin få en merudgift i  

 forhold til den tidligere finansiering, som svarer til det tidligere  

 statslige rentebidrag på 75 pct. af renter og bidrag m.m.
Med en forventet  

 anskaffelsessum på 680.000 kr. i 1989/1990 kan merudgiften opgøres til mellem  

 0 og 6.000 kr. pr. bolig.
Den konkrete merudgift afhænger af, hvor mange  

 rentedage, der er i første termin.
Optages lånet således 1. januar eller 1.  

 juli bliver merudgiften ca. 6.000 kr., hvorimod denne falder til 0, hvis  

 lånet optages ultimo juni eller december.
Efter første termin vil der stort  

 set være balance mellem kommunernes udgifter før og efter låneomlægningen til  

 IS 35-lån.
 Etableringen af ældreboliger finansieres uændret i form af kommunallån  

 (grundkapital) på 13 pct., et beboerindskud på 2 pct. og med indekslån (IS  

 35-lån) på 85 pct. af den godkendte anskaffelsessum.
 Den kommunale garanti for indekslånet er uændret, idet garantien fortsat  

 ydes for den del af lånet, som på tidspunktet for lånets optagelse har  

 pantesikkerhed ud over 65 pct. af ejendommens værdi.
4.2. Underretning Da den statslige støtte til ældreboliger er bortfaldet, og den offentlige  

 støtte herefter alene udgør kommunernes ydelsesstøtte, skal der ikke længere  

 ske underretning til Kongeriget Danmarks Hypotekbank og Finansforvaltning.
 Hypotekbanken skal herefter kun underrettes i tilfælde, hvor der i den  

 eksisterende ejendom er indestående statslån eller statsgaranterede lån.
I forbindelse med støtteproceduren skal der i lighed med tidligere ved  

 byggeriets påbegyndelse ske underretning til det af bygherren anviste  

 realkreditinstitut/KommuneKredit, eller Boligselskabernes Landsbyggefond,  

 hvis ældreboligerne tilhører et almennyttigt boligselskab.  

 Kommunalbestyrelsen meddeler samtidigt Byggeskadefonden de nødvendige  

 oplysninger.
Ligeledes skal det understreges, at Bygge- og Boligstyrelsen ved  

 påbegyndelsen skal have tilsendt det til formålet udarbejdede skema.
Når kommunalbestyrelsen har godkendt den endelige anskaffelsessum, skal  

 der fortsat ske underretning herom til realkreditinstituttet/KommuneKredit,  

 eller Boligselskabernes Landsbyggefond, såfremt ældreboligerne ejes af et  

 almennyttigt boligselskab.
Der henvises i øvrigt til Bygge- og  

 Boligstyrelsens bekendtgørelse nr. 190 af 20. marts 1990 om administration af  

 ældreboliger.
4.3. Ophævelse af statens promillegebyr Som følge af, at den statslige støtte til ældreboliger er bortfaldet, skal  

 der ikke længere betales et gebyr til dækning af statens  

 administrationsudgifter ved behandling af støtteansøgninger.
Under den tidligere støtteordning opkrævede Hypotekbanken kommunernes  

 andel af den kommunale støtte og afregnede med realkreditinstitutterne, som  

 har ydet lån til det pågældende byggeri.
Hvis de långivende  

 realkreditinstitutter måtte ønske det, kan der etableres en ordning,  

 hvorefter Hypotekbanken opkræver et gebyr for den sagsbehandling, som hidtil  

 er foretaget, da staten også betalte en del af rentebidraget, dog med den  

 forskel, at gebyret betales af det långivende realkreditinstitut.
I den  

 nuværende ordning betales gebyret af bygherren.
4.4. Hurtigere udbetaling af det kommunale lån Efter de hidtidige regler er det en betingelse for udbetaling af det  

 kommunale lån på 13 pct., at der foreligger tinglyst anmærkningsfrit  

 pantebrev for lånebeløbet i ejendommen.
Hensynet til at begrænse udgifterne  

 til byggelånsrenter har bevirket, at styrelsen har besluttet at lempe  

 betingelserne for udbetaling til bygherren af det kommunale lån.
I fremtiden vil det være tilstrækkeligt, at et pengeinstitut giver en  

 tidsubestemt garanti eller indeståelse for, at det udbetalte beløb vil blive  

 tilbagebetalt, hvis der efterfølgende ikke kan tinglyses et anmærkningsfrit  

 pantebrev.
Som konsekvens heraf er der sket en ændring af § 5, stk. 5, i  

 bekendtgørelsen om administration af ældreboliger.
Det er fortsat kommunen, der udbetaler lånet, når bygherren er en  

 selvejende institution eller pensionskasse.
Hvis bygherren er et almennyttigt  

 boligselskab, udbetales lånet af Boligselskabernes Landsbyggefond.
