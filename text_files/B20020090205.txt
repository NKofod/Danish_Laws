Bekendtgørelse om  

 professionsbacheloruddannelsen i erhvervssprog og IT-baseret  

 markedskommunikation I medfør af § 5, stk. 1   3, og § 11, stk. 2   3, i lov nr. 481 af  

 31. maj 2000 om mellemlange videregående uddannelser  

 fastsættes:
Kapitel 1 Uddannelsens formål, varighed og betegnelse § 1. Formålet med uddannelsen er, at  

 kvalificere de studerende til at varetage fremmedsproglige  

 kommunikationsopgaver og markedsføringsopgaver i internationalt  

 orienterede private og offentlige virksomheder og organisationer med speciel  

 vægt på anvendelsen af IT som kommunikations- og  

 markedsføringsmiddel, samt give de studerende forudsætninger til  

 at kunne fortsætte i kompetencegivende videreuddannelse.
Stk. 2. De studerende skal kvalificere sig til at  

 kunne 1)	varetage erhvervssproglige kommunikationsopgaver med inddragelse af  

 web-teknologien, herunder design og planlægning af  

 multimedieopgaver, 2)	identificere og formulere relevante problemstillinger og styre  

 udviklingsprocesser fra idé til implementering, 3)	sætte kommunikationsopgaver ind i en strategisk og  

 organisatorisk sammenhæng, 4)	analysere og vurdere data med henblik på at formulere og  

 præsentere løsningsforslag til markedsføringsopgaver i  

 internationalt orienterede virksomheder, 5)	forøge og udvide deres faglige viden ved læsning af  

 faglitteratur på videnskabeligt niveau og tage ansvar for egen  

 læring, 6)	arbejde selvstændigt og samarbejde konstruktivt og  

 målrettet i grupper med anderledes uddannede og 7)	opnå forståelse for nødvendigheden af en fortsat  

 faglig udvikling og opdatering.
 § 2. Uddannelsen foregår ved  

 uddannelsesinstitutioner, der af undervisningsministeren er godkendt hertil.  

 Uddannelsesinstitutionerne er ansvarlige for uddannelsen i sin helhed,  

 hvilket indebærer ansvar for indhold, sammenhæng og koordinering  

 af uddannelsens teori og praktik.
Stk. 2. Uddannelsen er en semesteropdelt uddannelse, der  

 er normeret til 3½ studenterårsværk eller 210 ECTS-point.
Et  

 studenterårsværk er en heltidsstuderendes arbejde i 1 år og  

 svarer til 60 point i European Credit Transfer System (ECTS-point). Hvert  

 semester varer 18   24 uger.
Stk. 3. Uddannelsen skal være afsluttet senest 6  

 år efter studiestart.
Uddannelsesinstitutionen kan, hvor der foreligger  

 usædvanlige forhold, dispensere herfra.
§ 3. Uddannelsen giver ret til betegnelsen  

 professionsbachelor i ét fremmedsprog og IT-baseret kommunikation og  

 markedsføring.
Betegnelsen på engelsk er Bachelor in one Foreign  

 Language and IT-based Marketing and Communication.
Kapitel 2 Uddannelsens tilrettelæggelse og indhold § 4. Uddannelsen tilrettelægges, så  

 der etableres vekselvirkning mellem og en kombination af teori og  

 praktik.
 § 5. Uddannelsen tilrettelægges med stigende  

 sværhedsgrad og kompleksitet gennem forløbet.
 § 6. Nationale og internationale  

 forskningsresultater, der er relevante for professionen, integreres i  

 størst muligt omfang i undervisningen.
 § 7. I uddannelsen indgår tværfagligt  

 samarbejde i såvel den teoretiske som i den praktiske undervisning  

 svarende til mindst 35 ECTS-point.
 Stk. 2. I uddannelsens teoretiske dele og praktikdele  

 indgår undervisningsformer og læringsmiljøer, der udvikler  

 de studerendes selvstændighed, samarbejdsevne, refleksion og evne til  

 at skabe faglig fornyelse.
 Stk. 3. I uddannelsen lægges vægt på,  

 at de studerende får mulighed for at opnå bred praksiserfaring  

 inden for relevante virksomhedsområder, og at dette indgår i hele  

 studieforløbet.
§ 8. I uddannelsen indgår, i det omfang det  

 er relevant for det pågældende fagområde, undervisning i  

 miljømæssige problemstillinger og i samspillet mellem  

 forskellige kulturformer.
Uddannelsen skal endvidere bidrage til at fremme de  

 studerendes personlige udvikling samt bidrage til at udvikle deres interesse  

 for og evne til aktiv medvirken i et demokratisk samfund.
 § 9. Uddannelsen omfatter:
 1)	Et erhvervssprog, svarende til 60 ECTS- point.
 2)	IT-baseret kommunikation og markedsføring, svarende til 50  

 ECTS-point.
 3)	Tværfaglige fag, svarende til 35 ECTS-point.
 4)	Valgfag, svarende til 35 ECTS-point, heraf 30 ETCS-point inden for  

 det valgte fremmedsprog.
 5)	Praktik, svarende til 30 ECTS-point.
 Stk. 2. Uddannelsen afsluttes med et bachelorprojekt med  

 et omfang svarende til mindst 10 ECTS-point, inden for de i stk. 1, nr. 1 og  

 2, nævnte fag og deres omfang.
 § 10. Målet for undervisningen i et  

 erhvervssprog er, at den studerende på baggrund af viden om sprog og om  

 kommunikation på tværs af sprog- og kulturgrænser, skal  

 opnå et højt niveau for lytte- og læseforståelse og  

 for mundtlig og skriftlig sprogproduktion på det valgte  

 fremmedsprog.
 Stk. 2. Målet med undervisningen i IT-baseret  

 markedsføring og kommunikation er, at den studerende skal opnå  

 dels indsigt i principper og teknik for grafisk design og web-design og dels  

 bred viden om markedskommunikation generelt og om anvendelsen af IT til  

 markedsføringsformål.
Stk. 3. Målet med de tværfaglige fag er, at  

 den studerende skal opnå en overordnet forståelse for forholdet  

 mellem sprog, kommunikation og kultur § 11. Målet med praktikken er, at den  

 studerende skal opnå sammenhæng mellem teoretisk og praktisk  

 kundskab.
Praktikken tilrettelægges med progression fra det  

 observerende til det reflekterende og selvstændigt udøvende i  

 forbindelse med træning af grundlæggende kompetencer inden for  

 uddannelsens faglige område.
Stk. 2. Praktikken foregår på relevante  

 virksomheder, der er godkendte af institutionen.
De studerende har pligt til  

 at deltage i praktikken.
Det påhviler praktikstedet i samarbejde med  

 institutionen og den studerende forud for praktikken at udarbejde en  

 beskrivelse af praktikforløbet.
Beskrivelsen skal godkendes af  

 institutionen.
 Stk. 3. Nærmere regler om praktikken, herunder om  

 kriterier for godkendelse af praktiksteder og om de studerendes pligt til at  

 deltage i praktikken, fastsættes i studieordningen, jf. § 14, stk.  

 2.
§ 12. Målet med bachelorprojektet er, at den  

 studerende gennem selvstændigt arbejde erhverver sig kvalifikationer  

 inden for uddannelsens faglige område.
I projektet behandles en  

 selvvalgt problemstilling med anvendelse af videnskabelig metode og  

 inddragelse af erfaringer fra praktik.
Problemstillingen skal godkendes af  

 institutionen.
Kapitel 3 Eksamen m.v.
§ 13. En prøve placeres ved udgangen af 2.  

 semester, og den eksterne prøve i bachelorprojektet placeres i 7.  

 semester.
Placeringen af de øvrige prøver fastsættes i  

 studieordningen.
 Stk. 2. Praktikken bedømmes ved en intern  

 prøve, hvor der gives bedømmelsen Bestået eller Ikke  

 bestået.
Stk. 3. Bachelorprojektet bedømmes ved en mundtlig  

 prøve.
Der gives en samlet karakter for det skriftlige arbejde og  

 præstationen ved prøven.
Prøven er individuel.
 Stk. 4. Den studerende kan først afslutte  

 bachelorprojektet, når de øvrige prøver og praktikken er  

 bestået.
 Stk. 5. For eksamen gælder i øvrigt reglerne  

 i bekendtgørelse om eksamen ved visse videregående uddannelser  

 under Undervisningsministeriet og Ministeriet for Videnskab, Teknologi og  

 Udvikling (eksamensbekendtgørelsen), bekendtgørelse om  

 karakterskala og anden bedømmelse samt bekendtgørelse om  

 censorinstitutionen for visse videregående uddannelser under  

 Undervisningsministeriet (censorbekendtgørelsen).
Kapitel 4 Studieordningen § 14. Institutionen fastsætter inden for  

 bekendtgørelsens rammer nærmere regler for uddannelsen i en  

 studieordning.
 Stk. 2. Studieordningen skal indeholde regler  

 om:
 1)	Undervisnings- og arbejdsformer i uddannelsen, jf. § 7.
2)	Mål for samt indhold og tidsmæssig omfang af de enkelte  

 fag samt fagenes placering i studieforløbet.
Omfanget af fagene  

 fastsættes i ECTS-point, jf. § 9.
 3)	Mål, indhold, tidsmæssigt omfang, placering og  

 tilrettelæggelse af praktikken, jf. § 11.
 4)	Obligatorisk deltagelse i praktikken og godkendelse af  

 praktiksteder, jf. § 11, stk. 3.
 5)	Udarbejdelse af bachelorprojektet, jf. § 12.
 6)	Eksamen og bedømmelse, jf. § 13.
 7)	Overgangsregler, jf. § 15, stk. 3.
 8)	Merit, jf. §17.
 9)	Internationalisering.
 Stk. 3. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 § 15. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra regler i studieordningen, der alene er fastsat af  

 institutionen.
 Stk. 2. Ved væsentlige ændringer af  

 studieordningen indhenter institutionen en udtalelse fra censorformandskabet,  

 jf. censorbekendtgørelsen.
Stk. 3. Studieordningen, herunder væsentlige  

 ændringer i denne, træder i kraft ved studieårets  

 begyndelse og skal indeholde overgangsregler.
Censorformandskabet skal  

 orienteres om studieordningen og ændringer her.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 5 Andre regler § 16. Skift til samme uddannelse ved en anden  

 institution kan først ske efter 1. studieår og efter, at de  

 dertil hørende prøver er bestået.
Institutionen kan  

 dispensere herfra, hvis der foreligger usædvanlige forhold.
 § 17. Beståede uddannelseselementer ved en  

 institution, der udbyder uddannelse efter denne bekendtgørelse,  

 ækvivalerer tilsvarende uddannelseselementer ved de andre  

 institutioner.
Stk. 2. Institutionen kan herudover i hvert enkelt  

 tilfælde eller ved regler i studieordningen godkende, at  

 gennemførte uddannelseselementer fra en anden dansk eller udenlandsk  

 videregående uddannelse, der er bestået efter reglerne herom,  

 træder i stedet for uddannelseselementer eller dele heraf, der er  

 omfattet af denne bekendtgørelse.
Afgørelsen træffes  

 på grundlag af en faglig vurdering af ækvivalensen mellem de  

 berørte uddannelsesdele.
§ 18. Undervisningsministeriet kan godkende  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsformen.
 § 19. Undervisningsministeriet træffer  

 afgørelse om at dispensere fra bekendtgørelsen, når det  

 er begrundet i usædvanlige forhold, bortset fra de tilfælde, der  

 er nævnt i § 2, stk. 3, § 16 og § 17, stk. 2.
§ 20. Institutionens afgørelser i henhold  

 til bekendtgørelsen kan indbringes for Undervisningsministeriet af  

 den, afgørelsen angår, når klagen vedrører retlige  

 spørgsmål.
Klagen indgives til institutionen, der videresender  

 klagen til ministeriet ledsaget af en udtalelse.
Institutionen giver klageren  

 lejlighed til inden for en frist af mindst 1 uge at kommentere udtalelsen.  

 Kommentarerne medsendes til ministeriet.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
Kapitel 6 Ikrafttræden § 21. Bekendtgørelsen træder i kraft den 1.  

 december 2002 og har virkning for studerende, der er begyndt på  

 uddannelsen den 1. september 2002 eller senere.
