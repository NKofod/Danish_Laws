Nr LSF 286 Forslag til Lov om ændring af lov om arbejdstilbud til ledige (Frivilligt  

 arbejdstilbud, selvfundet arbejdstilbud, introduktionsperiode m.v.) Fremsat af arbejdsministeren (Kirkegaard) den 12. maj 1992 Vedtaget ved tredjebehandling den 17. juni 1992 Lov nr. 469 af 24/06/1992 § 1 I lov om arbejdstilbud til ledige, jf. lovbekendtgørelse nr. 556 af 17.  

 juli 1991, som ændret senest ved lov nr. 376 af 20. maj 1992, foretages  

 følgende ændringer:
 1. I § 1, stk. 1, indsættes som 3. pkt.:
»Efter 6 måneders ledighed har medlemmer, der selv har fundet en  

 privat arbejdsgiver, der er villig til at ansætte den ledige i et  

 arbejdstilbud, dog ret til dette arbejdstilbud, jf. § 2, stk. 3.« 2. § 1, stk. 2, affattes således:
»Stk. 2. Medlemmer under 25 år har krav på et arbejdstilbud  

 efter 1 års ledighed.
Medlemmer under 25 år kan dog efter 6 måneders ledighed  

 få tilbudt et arbejdstilbud.
Dette arbejdstilbud skal være på 30 timer  

 ugentligt og aflønningen følge reglerne i § 1 a, dog skal den samlede  

 aflønning mindst svare til det ugentlige dagpengebeløb.
Medlemmer under 25  

 år, der har haft et sådant frivilligt arbejdstilbud, har ret til et  

 arbejdstilbud efter 6 måneders fornyet ledighed.
Støtten ydes efter reglerne  

 i § 2, stk. 2.« 3. I § 1, stk. 4, indsættes som nr. 5:
»5) Ledige hjemmehjælpere, sygehjælpere, pædagoger og  

 pædagogmedhjælpere, der har haft et arbejdstilbud, og som har været aktiveret  

 i mindst 3 måneder efter lov om aktiveringsordning ved hjemmehjælp og  

 dagpasning af børn.« 4 . I § 1 indsættes som stk. 9:
»Stk. 9. Arbejdsministeren fastsætter nærmere regler om en  

 introduktionsperiode forud for et arbejdstilbud i den private sektor.« 5. I § 2 indsættes som stk. 3:
»Stk. 3. Støtten til private arbejdsgivere, der ansætter ledige efter  

 § 1, stk. 1, 3. pkt., udgør den lediges løn i de første 3 måneder af  

 ansættelsesforholdet, dog maksimalt 123 kr. pr. time, hvis arbejdsgiveren til  

 gengæld garanterer den ledige 6 måneders efterfølgende ustøttet arbejde.  

 Støtten udbetales a conto i 3 rater over de 9 måneder.
Beløbet reguleres som  

 i stk. 2.« 6. I § 10, stk. 9, indsættes som 2. pkt.:
»Dette gælder dog ikke ledige, der har været beskæftiget efter lov  

 om aktiveringsordning ved hjemmehjælp og dagpasning af børn, jf. § 1, stk. 4,  

 nr. 5.« 7. Efter § 14 indsættes:
» § 14 a.
De rettigheder og pligter, der følger af denne lov,  

 gælder, uanset at de ledige tillige er omfattet af lov om aktiveringsordning  

 ved hjemmehjælp og dagpasning af børn samt lov om aktiveringsordning for  

 ledige på Bornholm.
 Stk. 2. For ledige, der er omfattet af lov om aktiveringsordning  

 ved hjemmehjælp og dagpasning af børn, udskydes rettighederne og pligterne  

 efter denne lov dog svarende til aktiveringsperioden.
Stk. 3. Arbejdsministeren fastsætter nærmere regler om  

 administrationen af reglerne i stk. 2.« § 2 Stk. 1. Lovens § 1, nr. 3, nr. 6 og nr. 7, træder i kraft den 1.  

 juli 1992. Lovens § 1, nr. 4, træder i kraft den 1. oktober 1992.  

 Arbejdsministeren fastsætter ikrafttrædelsestidspunktet for § 1, nr. 1, nr. 2  

 og nr. 5.
 Stk. 2. Loven er gældende indtil 1. januar 1994.
Oprindeligt fremsat forslag § 1 I lov om arbejdstilbud til ledige, jf. lovbekendtgørelse nr. 556 af 17.  

 juli 1991, som ændret senest ved lov nr. 929 af 27. december 1991, foretages  

 følgende ændringer:
 1. I § 1, stk. 1, indsættes som 3. pkt.:
 »Efter 6 måneders ledighed har medlemmer, der selv har fundet en  

 privat arbejdsgiver, der er villig til at ansætte den ledige i et  

 arbejdstilbud, dog ret til dette arbejdstilbud, jf. § 2, stk. 3.«.
 2. § 1, stk. 2, affattes således:
»Stk. 2. Medlemmer under 25 år har krav på et arbejdstilbud  

 efter 1 års ledighed.
Medlemmer under 25 år kan dog efter 6 måneders ledighed  

 få tilbudt et arbejdstilbud.
Dette arbejdstilbud skal være på 30 timer  

 ugentligt og aflønningen følge reglerne i § 1 a, dog skal den samlede  

 aflønning mindst svare til det ugentlige dagpengebeløb.
Medlemmer under 25  

 år, der har haft et sådant frivilligt arbejdstilbud, har ret til et  

 arbejdstilbud efter 6 måneders fornyet ledighed.
Støtten ydes efter reglerne  

 i § 2, stk. 2.«.
 3. I § 1, stk. 4, indsættes som nr. 5:
 »5) Ledige hjemmehjælpere, husassistenter, plejehjemsassistenter,  

 omsorgsassistenter eller ledige pædagoger og pædagogmedhjælpere, der har haft  

 et arbejdstilbud, og som har været aktiveret i mindst 3 måneder efter lov om  

 aktiveringsordning ved hjemmehjælp og dagpasning for børn.«.
 4 . I § 1 indsættes som stk. 9:
 »Stk. 9. Arbejdsministeren fastsætter nærmere regler om en  

 introduktionsperiode forud for et arbejdstilbud i den private sektor.«.
 5. I § 2 indsættes som stk. 3:
»Stk. 3. Støtten til private arbejdsgivere, der ansætter ledige efter  

 § 1, stk. 1, 3. pkt., udgør den lediges løn i de første 3 måneder af  

 ansættelsesforholdet, dog maksimalt 123 kr. pr. time, hvis arbejdsgiveren til  

 gengæld garanterer den ledige 6 måneders efterfølgende ustøttet arbejde.  

 Støtten udbetales a conto i 3 rater over de 9 måneder.
Beløbet reguleres som  

 i stk. 2.«.
 6. I 10, stk. 9, indsættes som 2. pkt.:
 »Dette gælder dog ikke ledige, der har været beskæftiget efter lov  

 om aktiveringsordning ved hjemmehjælp og dagpasning for børn, jf. § 1, stk.  

 4, nr. 5.«.
 7. Efter § 14 indsættes:
» § 14 a.
De rettigheder og pligter, der følger af denne lov,  

 gælder, uanset at de ledige tillige er omfattet af lov om aktiveringsordning  

 ved hjemmehjælp og dagpasning for børn samt lov om aktiveringsordning for  

 ledige på Bornholm.
 Stk. 2. For ledige, der er omfattet af lov om aktiveringsordning  

 ved hjemmehjælp og dagpasning for børn udskydes rettighederne og pligterne  

 efter denne lov dog svarende til aktiveringsperioden.
 Stk. 3. Arbejdsministeren fastsætter nærmere regler om  

 administrationen af reglerne i stk. 2.«.
§ 2 Lovens § 1, nr. 3, nr. 6 og nr. 7 træder i kraft den 1. juli 1992. Lovens  

 § 1, nr. 4 træder i kraft den 1. oktober 1992. Arbejdsministeren fastsætter  

 ikrafttrædelsestidspunktet for § 1, nr. 1, nr. 2 og nr. 5.
 Stk. 2. Loven er gældende indtil 1. januar 1994.
Bemærkninger til lovforslaget Almindelige bemærkninger Lov om arbejdstilbud til ledige er senest bekendtgjort ved  

 lovbekendtgørelse nr. 556 af 17. juli 1991 med de ændringer, der følger af  

 lov nr. 929 af 27. december 1991 (L 143, Folketingets forhandlinger 3603,  

 4259 og 4789). Der er endvidere den 22. april 1992 som L 273 fremsat forslag  

 om ændring af loven (Statskvoten m.v.) I forbindelse med finansloven for 1992 var der enighed om at påbegynde  

 politiske forhandlinger om en øget aktiveringsindsats på det korte sigt.
Der  

 var imidlertid enighed om, at hovedvægten skulle lægges på midlertidige  

 forsøgsordninger, der kunne træde i kraft her og nu og virke frem til  

 resultaterne af udvalgsarbejdet om dagpenge og aktivering på det lange sigt  

 (Zeuthen-udvalget) kunne udmøntes.
Lovforslaget er en udmøntning af den mellem Det konservative Folkeparti,  

 Venstre, Det radikale Venstre, Centrum-Demokraterne, Kristeligt Folkeparti,  

 Socialdemokratiet og Socialistisk Folkeparti den 8. maj 1992 indgåede aftale  

 om aktivering.
Aftaleparterne er enige om en styrkelse af  

 aktiveringsindsatsen samt finansieringen heraf.
 Lovforslaget har to overordnede formål: dels at give de ledige under 25 år  

 mulighed for at blive aktiveret på et tidligere tidspunkt i  

 ledighedsforløbet, dels at øge antallet af private arbejdstilbud, idet  

 private arbejdstilbud har vist sig at give større mulighed for at opnå varig  

 beskæftigelse efter arbejdstilbudsperioden.
Ledige under 25 år får efter de gældende regler et arbejdstilbud efter 12  

 måneders ledighed.
Der foreslås givet de unge under 25 år en mulighed for  

 efter 6 måneders ledighed at få et arbejdstilbud.
Herved vil de unge have  

 mulighed for på et tidligere tidspunkt i ledighedsforløbet at blive aktiveret  

 og derved få større mulighed for at opnå varig beskæftigelse.
 Med henblik på at skaffe flere private arbejdstilbud foreslås det, at der  

 indføres en introduktionsperiode forud for arbejdstilbudet.
 Samtidig gives der ledige såvel over som under 25 år mulighed for selv at  

 finde et arbejdstilbud i den private sektor efter 6 måneders ledighed,  

 hvilket er meget tidligere i ledighedsforløbet, end arbejdstilbudet i dag  

 gives.
De administrative og økonomiske konsekvenser Forslagene om initiativer til flere private arbejdstilbud:
Det skønnes, at ca. 1.000 personer årligt vil påbegynde et privat  

 arbejdstilbud efter disse regler.
Forslaget skønnes at medføre offentlige  

 besparelser på ca. 5 mill. kr. i 1992, ca. 25 mill. kr. i 1993 og ca. 25  

 mill. kr. i 1994.
 Forslaget om frivilligt arbejdstilbud til de under 25-årige forsikrede  

 ledige:
Antallet af personer, der vil gøre brug af denne type tilbud, kendes ikke.  

 Det forudsættes, at der vil gå nogen tid, inden der vil kunne gives disse nye  

 tilbud.
Forslaget skønnes at medføre offentlige merudgifter, der er  

 ubetydelige i 1992, ca. 10 mill. kr. i 1993 og ca. 15 mill. kr. i 1994.
 Forslaget om 2 ugers introduktionsperiode for arbejdstilbud i den private  

 sektor:
 Det skønnes, at forslaget vil øge antallet af private arbejdstilbud med  

 ca. 600 årligt og dermed medføre offentlige besparelser, der er ubetydelige i  

 1992, ca. 20 mill. kr. i 1993 og ca. 20 mill. kr. i 1994.
 Forslaget økonomiske konsekvenser vil blive drøftet med de kommunale  

 parter.
Bemærkninger til lovforslaget enkelte bestemmelser Til § 1 Til nr. 1 og nr. 5 Forslaget giver mulighed for et tidligt selvfundet arbejdstilbud.
 Forslaget ændrer ikke ved de gældende regler om merbeskæftigelse m.v.
 Arbejdsgiveren får den lediges løn betalt af staten de første 3 måneder,  

 dog maksimalt 123 kr. pr. time (hvilket svarer til sædvanligt løntilskud i  

 hele perioden), hvis arbejdsgiveren til gengæld garanterer den ledige 6  

 måneders efterfølgende ansættelse uden støtte.
Til nr. 2 Forslaget ændrer ikke på de gældende regler om merbeskæftigelse m.v.
Ordningen er et tilbud, den ledige kan tage imod.
Afslås tilbudet har det  

 ingen konsekvenser for dagpengeretten m.v., ligesom lovens øvrige tilbud ikke  

 berøres heraf.
 Tilsvarende har Arbejdsformidlingen (kommunen og amtskommunen) mulighed  

 for, men ikke pligt til at yde det tidlige arbejdstilbud efter 6 måneder.
 Det tidlige arbejdstilbud betyder, at den ledige får retten til et  

 arbejdstilbud efter § 1, stk. 2, 1. pkt., det tilsvarende senere.
Til nr. 3 Forslaget giver ledige hjemmehjælpere, husassistenter,  

 plejehjemsassistenter, omsorgsassistenter, pædagoger og pædagogmedhjælpere  

 ret til et 2. arbejdstilbud, hvis de har deltaget i aktiviteter efter lov om  

 aktiveringsordning ved hjemmehjælp og dagpasning for børn i mindst 3 måneder.
Til nr. 4 Det foreslås, at arbejdsministeren bemyndiges til at fastsætte nærmere  

 regler om en introduktionsperiode forud for et privat arbejdstilbud.
Perioden  

 vil blive fastsat til 2 uger.
Den kan ændres efter forudgående drøftelse med  

 partierne bag den vedtagne lov.
Deltagelse i en introduktionsperiode er frivillig for begge parter.
Selvom  

 den ledige afslår at deltage i en introduktionsperiode, anses den ledige for  

 fortsat at stå til rådighed for arbejdsmarkedet.
Afslaget medfører således  

 ikke tab af retten til dagpenge.
Hvis en arbejdsgiver ønsker at oprette et arbejdstilbud med  

 introduktionsperiode, så skal Arbejdsformidlingen forud for påbegyndelse af  

 introduktionsperioden sikre, at arbejdstilbudet er rimeligt.
Det vil sige, at  

 tilbudet skal tage hensyn til den lediges arbejds- og uddannelsesmæssige  

 forudsætninger, til afstand fra bopæl m.v.
Der er således ingen forskel på  

 afgivelse af arbejdstilbud med eller uden introduktionsperiode.
Introduktionsperioden er en mulighed for den ledige til at vurdere, om  

 arbejdstilbudet er rimeligt.
Hvis den ledige ikke finder tilbudet rimeligt,  

 gælder de almindelige regler for afslag på arbejdstilbud.
Ønsker arbejdsgiveren efter introduktionsperioden ikke at ansætte den  

 ledige i arbejdstilbudet, meddeles dette til Arbejdsformidlingen af  

 arbejdsgiveren.
Arbejdsgiveren har herefter ikke yderligere forpligtelser i  

 forhold til arbejdstilbudet.
 Arbejdsformidlingen kan efter en konkret vurdering nægte en arbejdsgiver  

 at oprette en introduktionsperiode.
I introduktionsperioden udbetales der dagpenge til den ledige.
Den ledige  

 skal stå til rådighed for formidlet arbejde.
Til nr. 7 Reglen præciserer, at der ikke ændres på de rettigheder og pligter, de  

 ledige har efter lov om arbejdstilbud til ledige, hvis de ledige er omfattet  

 af de samtidig fremsatte forslag til lov om aktiveringsordning ved  

 hjemmehjælp og dagpasning for børn samt forslaget til lov om  

 aktiveringsordning for ledige på Bornholm.
For medlemmer, der er omfattet af forslaget til lov om aktiveringsordning  

 ved hjemmehjælp og dagpasning for børn, vil aktiveringsperioden dog vare op  

 til 12 måneder, og rettighederne og pligterne efter loven vil derfor om  

 nødvendigt blive udskudt.
En udskydelse af rettighederne vil dog ikke kunne  

 give ret til en forlænget dagpengeperiode.
 For de medlemmer, der er omfattet af forslaget til lov om  

 aktiveringsordning for ledige på Bornholm vil det betyde, at  

 aktiveringsperioderne kan blive korte, eller at de må afbrydes.
Til § 2 I henhold til EØF-Traktatens bestemmelser om statsstøtte vil ordningen  

 omgående blive notificeret over for EF-Kommissionen.
Dette indebærer, at  

 ordningerne med de selvfundne arbejdstilbud og de frivillige arbejdstilbud  

 først kan sættes i værk, når ordningerne er godkendt af Kommissionen.
Hvis  

 Kommissionen ikke reagerer inden 2 måneder, betragtes forslaget som godkendt.  

 På baggrund af ordningernes direkte beskæftigelsesmæssige sigte, dels det  

 forhold at den ikke knyttes til specifikke virksomheder eller brancher,  

 påregnes det, at Kommissionen vil godkende ordningerne.
