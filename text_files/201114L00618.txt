Betænkning afgivet af Skatteudvalget den 26. april 2012 Betænkning over Forslag til lov om ændring af aktieavancebeskatningsloven, ligningsloven, personskatteloven og forskellige andre love (Enklere beskatning af udlodninger fra investeringsforeninger og udvidet adgang til udnyttelse af tab ved fraflytterbeskatning m.v.) [af skatteministeren (Thor Möger Pedersen)] 1. Ændringsforslag Skatteministeren har stillet 12 ændringsforslag til lovforslaget.
2. Udvalgsarbejdet Lovforslaget blev fremsat den 29. februar 2012 og var til 1. behandling den 22. marts 2012. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og skatteministeren sendte den 1. december 2011 dette udkast til udvalget, jf.
SAU alm. del  bilag 73. Den 29. februar 2012 sendte skatteministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Finansrådet.
Skatteministeren har over for udvalget kommenteret den skriftlige henvendelse.
Spørgsmål Udvalget har stillet 9 spørgsmål til skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
Venstres, Dansk Folkepartis, Liberal Alliances og Det Konservative Folkepartis medlemmer af udvalget bemærker, at de fire partier er enige om, at implementeringen af UCITS IVdirektivet skal medføre, at danske investeringsforvaltningsselskaber, investeringsforeninger, SIKAV og værdipapirfonde kan konkurrere på lige fod med udenlandske konkurrenter.
Partierne er derfor enige om, at der umiddelbart efter vedtagelsen af lovforslaget skal igangsættes en analyse af mulighederne for at finde en afbalanceret og sammenhængende løsning, der lemper udbytteskatten i forhold til udenlandske investorer, der investerer i en udloddende investeringsforening.
Analysen skal foretages af Skatteministeriet i samarbejde med sektoren (InvesteringsForeningsRådet og Finansrådet) med det sigte, at konkurrencen kan finde sted på lige vilkår.
Et mindretal i udvalget (EL) vil ved 3. behandling stemme hverken for eller imod lovforslaget.
Mindretallet vil stemme hverken for eller imod de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af skatteministeren, tiltrådt af et flertal (udvalget med undtagelse af EL):
 1) Efter »love« indsættes: »og om ophævelse af lov om boligopsparing«.
[Konsekvens af lovforslagets § 16] Til § 1 2) Nr. 8 affattes således:
 »8. § 19, stk. 4, 2. pkt., affattes således:
»Et investeringsselskab som nævnt i stk. 2 omfatter heller ikke en kontoførende forening, der opfylder betingelserne i § 2, 2. og 3. pkt., i lov om beskatning af medlemmer af kontoførende investeringsforeninger.«« [Rettelse af fejl] 3) Nr. 22 affattes således:
»22. I § 23, stk. 8, 1. pkt., ændres »investeringsforeningsbevis« til: »investeringsbevis«, »en investeringsforening« til: »et investeringsinstitut med minimumsbeskatning«, »investeringsforeningsbeviset« til: »investeringsbeviset« og »foreningens« til: »instituttets«.« [Investeringsforeningsbevis ændres til investeringsbevis m.v.] 4) I det under nr. 34 foreslåede § 39 B, stk. 5, indsættes i 2. pkt. efter »opgørelsen af nettotabet«: », og som fortsat er i personens besiddelse ved tilbageflytningen til Danmark«.
[Tydeliggørelse af opgørelsen ved tilbageflytning til Danmark] Til § 5 5) Efter nr. 7 indsættes som nyt nummer:
»01. I § 67, stk. 6, ændres »stk. 4« til: »stk. 3«.« [Manglende konsekvensændring] Til § 7 6) I det under nr. 6 foreslåede § 38 B, stk. 5,  indsættes i 2. pkt. efter »opgørelsen af nettotabet«: », og som fortsat er i personens besiddelse ved tilbageflytningen til Danmark«.
[Tydeliggørelse af opgørelsen ved tilbageflytning til Danmark] Til § 8 7) I den under nr. 9 foreslåede affattelse af § 16 C indsættes i stk. 5, nr. 6, efter »indløsningen«: », jf. dog stk. 9«.
[Tydeliggørelse af opgørelsen af minimumsindkomsten, hvis der er foretaget udlodningsregulering] 8) I den under nr. 9 foreslåede affattelse af § 16 C affattes stk. 9,1. pkt., således:
»Investeringsinstitutter, der er minimumsbeskattet, kan vælge at foretage en regulering af de indtægter, tab og administrationsudgifter, jf. stk. 4-6, der indgår ved opgørelse af minimumsindkomsten, som følge af udstedelse af nye beviser og indløsning af beviser.« [Tydeliggørelse af kravene for udlodningsregulering og fjernelse af kravet om, at der skal indgå en regulering af udlodningsforpligtelsen i årsregnskabet] Til § 9 9) Efter nr. 3 indsættes som nye numre:
 »01. I § 4, stk. 6, ændres »nr. 12« til: »nr. 11«.
02. I § 4, stk. 7, ændres »nr. 10« til: »nr. 9«.« [Manglende konsekvensændringer] 10) Efter nr. 6 indsættes som nyt nummer:
»03. I § 13, stk. 6, ændres to steder »nr. 10 eller 12« til: »nr. 9 eller 11«.« [Manglende konsekvensændring] Til § 10 11) I nr. 7 ændres i den indledende tekst »4. pkt.« til: »3. pkt.« [Rettelse af fejl] Til § 15 12) I stk. 2 ændres »6-7, 9-21, 24 og 26-35« til: »6, 8-15, 17-19, 22 og 24-33«.
[Rettelse af fejl] Bemærkninger Til nr. 1 Lovens titel foreslås ændret, da lov om boligopsparing foreslås ophævet i lovforslagets § 16.
Til nr. 2 Ved lov nr. 392 af 25. maj 2009 blev der ved ændring af bestemmelsen ved en fejl skrevet »foreninger« og ikke »investeringsforeninger« ved henvisningen til lov om beskatning af medlemmer af kontoførende investeringsforeninger.
Denne fejl rettes.
Til nr. 3 Investeringsforeningsbevis ændres til investeringsbevis.
Til nr. 4 Det foreslås, at det tydeliggøres, at der ved opgørelsen af den forholdsmæssige andel af værdien på tilbageflytningstidspunktet af aktier, fordringer og kontrakter, som indgik ved opgørelsen af nettotabet, alene tages hensyn til de papirer, som fortsat er i personens besiddelse ved tilbageflytningen til Danmark.
Til nr. 5 Der er tale om en manglende konsekvensændring.
Til nr. 6 Det foreslås, at det tydeliggøres, at der ved opgørelsen af den forholdsmæssige andel af værdien på tilbageflytningstidspunktet af aktier, fordringer og kontrakter, som indgik ved opgørelsen af nettotabet, alene tages hensyn til de papirer, som fortsat er i personens besiddelse ved tilbageflytningen til Danmark.
Til nr. 7 Det forslås, at det tydeliggøres, at investeringsinstitutter ikke ved opgørelse af den årlige minimumsbeskatning kan foretage fradrag for udgifter, der er anvendt til indløsning af beviser, hvis instituttet har valgt at anvende den foreslåede regel i ligningslovens § 16 C, stk. 9, i forbindelse med udstedelse af nye beviser og indløsning af beviser.
Til nr. 8 I det fremsatte lovforslag er der i § 8, nr. 9, foreslået en nyaffattelse af ligningslovens § 16 C.
Den foreslåede § 16 C, stk. 9, er en videreførelse af de gældende stk. 7 og 8 om regulering af minimumsudlodningen (minimumsindkomsten) ved henholdsvis nyudstedelse og indløsning af investeringsbeviser som følge af ind- og udtræden  den såkaldte udlodningsregulering.
Reglen er ændret, så det ikke er en betingelse for at kunne blive omfattet af regelsættet for institutter med minimumsbeskatning, at der foretages en sådan udlodningsregulering.
Det er i stedet en valgregel, hvorefter institutter, der i deres regnskab har foretaget en regulering af udlodningsforpligtelsen som følge af nyudstedelse og indløsning, kan vælge at overføre denne udlodningsregulering, så den også indgår i den opgjorte minimumsindkomst.
 Vælges det at overføre udlodningsreguleringen, kan der ikke ved opgørelse af minimumsindkomsten foretages fradrag for de i året erhvervede indtægter og realiserede gevinster, der i løbet af året er anvendt til indløsning af beviset som følge af udtrædende deltagere, jf. den foreslåede § 16 C, stk. 5, nr. 6.
Da udenlandske investeringsinstitutter ofte er underlagt andre regler end danske investeringsforeninger, foreslås det at ændre den foreslåede regel, så det kommer til at fremgå klart af bestemmelsen, at det ikke er et krav for at anvende bestemmelsen, at instituttet er undergivet en udlodningsforpligtelse.
Desuden foreslås det at fjerne kravet om, at det skal fremgå af investeringsinstituttets årsregnskab, at der skal indgå en regulering af minimumsindkomsten.
Herved vil udenlandske investeringsinstitutter, som ikke har de samme regnskabskrav som de danske investeringsinstitutter, også have mulighed for at anvende bestemmelsen.
 Uanset at et investeringsinstitut vælger i forbindelse med udstedelse af nye beviser og indløsning at foretage den i det foreslåede § 16 C, stk. 9, nævnte regulering af minimumsindkomsten, kan instituttet undlade at foretage fradrag for de i stk. 5, nr. 6, nævnte udgifter ved opgørelsen.
Til nr. 9 Der er tale om konsekvensændringer, som følge af at § 4, stk. 1, nr. 9, ophæves, hvorved nr. 10 og 12 bliver nr. 9 og 11.
Til nr. 10 Der er tale om en konsekvensændring, som følge af at § 4, stk. 1, nr. 9, ophæves, hvorved nr. 10 og 12 bliver nr. 9 og 11.
Til nr. 11 Der er ved en fejl i lovforslaget henvist til § 3, stk. 1, nr. 19, 4. pkt.
Der skulle have været henvist til 3. pkt.
Til nr. 12 Der er tale om rettelse af, at der ved en fejl er sket forkert angivelse af, hvilke numre i § 1, der skal være omfattet af § 15, stk. 2.
Ane Halsboe-Larsen (S) Henrik Sass Larsen (S) Jacob Bjerregaard (S) John Dyrby Paulsen (S) Pernille Rosenkrantz-Theil (S) Simon Kollerup (S) Thomas Jensen (S) Nadeem Farooq (RV) Rasmus Helveg Petersen (RV) Camilla Hersom (RV) Jonas Dahl (SF) Jesper Petersen (SF) Frank Aaen (EL) Johanne Schmidt-Nielsen (EL) Jørgen Arbo-Bæhr (EL) Hans Andersen (V) Gitte Lillelund Bech (V) fmd.
Martin Geertsen (V) Kristian Pihl Lorentzen (V) Tina Nedergaard (V) Torsten Schack Pedersen (V) Troels Lund Poulsen (V) Mads Rørvig (V) Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
