 Denne BL indeholder en afskrift af Trafik- og Kommunikationsministeriets  

 bekendtgørelse nr. 864 af 19. december 1988 om forebyggelse af forbrydelser  

 mod luftfartens sikkerhed.
Bekendtgørelse om forebyggelse af forbrydelser mod luftfartens sikkerhed I medfør af § 52, § 70, § 70 a, § 148, § 149, stk. 10 og stk. 13, § 152 og  

 § 153 i lov om luftfart, jf. lovbekendtgørelse nr. 408 af 11. september 1985,  

 fastsættes:
Definitioner § 1.  I denne bekendtgørelse forstås ved:
 1)Flyvepladsens afspærrede område:
 Den del af flyvepladsens område, som ved hegnsføring, skiltning m.v. er  

 afgrænset til afvikling af trafik med luftfartøjer, passager- og  

 godsekspedition.
 2)Sikkerhedskontrol:
 Forholdsregler, der skal forebygge, at våben, genstande eller stoffer, der  

 må formodes at kunne anvendes ved en ulovlig handling mod den civile  

 luftfart, indføres eller medbringes på flyvepladser eller i luftfartøjer.
 3)Sikkerhedsstandplads:
 En standplads eller et område til parkering af luftfartøjer, som vides  

 eller formodes at være udsat for en ulovlig handling, eller som af andre  

 årsager isoleres fra de normale aktiviteter på flyvepladsen.
Anvendelsesområde § 2.  Bekendtgørelsen gælder for flyvepladser og  

 militære flyvestationer, som anvendes til rute- eller charterflyvning.
 Stk. 2.  Bestemmelserne om luftfartsselskaber gælder kun  

 for selskaber, der udfører rute- eller charterflyvning til og/eller fra dansk  

 område.
Generelle regler § 3.  Den, der har tilladelse til at indrette og drive  

 en flyveplads, på militære flyvestationer den civile havneledelse, i det  

 følgende kaldet koncessionshaveren, samt luftfartsselskaber skal gennemføre  

 forebyggende foranstaltninger til nedbringelse af risikoen for forbrydelser  

 mod luftfartens sikkerhed i overensstemmelse med bestemmelserne i denne  

 bekendtgørelse.
 § 4.  Fragtagenter og cateringleverandører skal  

 udarbejde rutiner for modtagelse, kontrol, opbevaring, transport og lastning  

 af gods og forsyninger, som skal transporteres med luftfartøj, med det formål  

 at sikre, at våben, genstande og stoffer, der må formodes at kunne anvendes  

 ved en ulovlig handling mod den civile luftfart, ikke bliver bragt ombord i  

 et luftfartøj.
Koncessionshaverens sikkerhedsplan § 5.  Koncessionshaveren skal udarbejde en  

 sikkerhedsplan.
 Stk. 2.  Sikkerhedsplanen berører ikke politiets  

 selvstændige ansvar for opretholdelse af sikkerhed, ro og orden og  

 udarbejdelse af de fornødne planer i forbindelse hermed.
 Stk. 3.  Sikkerhedsplanen skal indeholde bestemmelser om  

 følgende:
 1)Sikkerhedskontrol af passagerer, herunder transit- og transferpassagerer  

 samt deres håndbagage.
 2)Sikkerhedskontrol af andre personer og køretøjer med ærinde på  

 flyvepladsen under normale sikkerhedsmæssige forhold og under  

 trusselssituationer.
 3)Sikkerhedskontrol af fragt, bagage, post og proviant og forsyninger, som  

 medbringes ombord på et luftfartøj.
 4)Adskillelse af passagerer, der har været gennem sikkerhedskontrol, fra  

 personer, der ikke har været gennem sådan kontrol.
 5)Overvågning af personer, der bevæger sig til og fra luftfartøjer.
 6)Forholdsregler vedrørende ulovlige handlinger, herunder udpegning af  

 bombebrønd og sikkerhedsstandplads for truede luftfartøjer.
 7)Behandlingen af særligt truede luftfartøjer og luftfartøjer til særligt  

 truede områder.
 8)Udpegning af områder til midlertidig opbevaring af uidentificeret bagage  

 eller fragt samt transport af samme til opbevaringssteder.
 9)Våben, der medføres på flyvepladsen eller i luftfartøjer i lovligt  

 ærinde, herunder oplysning til luftfartøjschefen om våbenbærende passagerer.
 10)Uddannelsesplaner for personale beskæftiget med sikkerhedskontrol.
 Stk. 4.  Sikkerhedsplanen og ændringer til denne skal  

 godkendes af Statens Luftfartsvæsen.
Luftfartsselskabets sikkerhedsplan § 6.  Luftfartsselskabet skal udarbejde en  

 sikkerhedsplan.
 Stk. 2.  Luftfartsselskaber, hvis forretningshovedsæde  

 ikke er beliggende i Danmark, og som ikke anvender dansk registrerede  

 luftfartøjer, kan efter ansøgning til Statens Luftfartsvæsen fritages for  

 kravet i stk. 1, hvis en af følgende betingelser er opfyldt:
1)Luftfartsselskabet skal skriftligt erklære at have udarbejdet en  

 sikkerhedsplan, der er godkendt af myndighederne i den stat, hvor selskabets  

 forretningshovedsæde er beliggende, og at sikkerhedsplanen er i  

 overensstemmelse med Annex 17 til Chicago-konventionen om international civil  

 luftfart, eller 2)der i bilateral luftfartsaftale mellem Danmark og den pågældende stat er  

 indføjet en sikkerhedsklausul, hvoraf det fremgår, at luftfartsselskabet skal  

 opfylde Annex 17 til Chicago-konventionen.
 Stk. 3.  Uanset bestemmelsen i stk. 2 skal  

 luftfartsselskabet underrette koncessionshaveren om bevæbnede personer ombord  

 i luftfartøjer.
 Stk. 4.  Sikkerhedsplanen skal indeholde bestemmelser om  

 følgende:
 1)Billetkontrol og identificering af indskrevet bagage, herunder at der  

 altid er foretaget sikkerhedskontrol af bagage fra passagerer, der er  

 indcheckede, men som ikke er gået ombord i luftfartøjet.
 2)Modtagelsen og behandlingen af fragt og post.
 3)Kontrol med kontorer, pladser og andre faciliteter på flyvepladsen, som  

 er udlejet til eller ejes af luftfartsselskabet.
 4)Sikkerhedskontrol af luftfartøjer før start.
 5)Bagagekontrol.
 6)Kontrol med egne parkerede luftfartøjer, herunder aflåsning af disse.
 7)Flytning af truede luftfartøjer til sikkerhedsstandpladser og assistance  

 til koncessionshaveren ved flytningen.
 8)Tilladelse til og assistance ved undersøgelse af luftfartøjer.
 9)Befordring af udviste, afviste eller fængslede personer.
 10)Behandlingen af trusler mod luftfartsselskabets luftfartøjer og  

 kontorer m.v. på flyvepladsen.
 11)Eftersøgning af bomber ombord i et luftfartøj ved bombetrusler.
 12)Underretning af luftfartøjschefen om bevæbnede vagter og disses  

 placering samt underretning af koncessionshaver på afgangs- og  

 ankomstlufthavnen.
 13)Indcheckning af passagerer og bagage uden for normale  

 indcheckningspulte på flyvepladsen.
 14)Uddannelsesplaner for besætningsmedlemmer og jordpersonel til  

 forebyggelse og sikring af passagerer og luftfartøj mod og ved en ulovlig  

 handling.
 Stk. 5.  Sikkerhedsplanen og ændringer til denne skal  

 godkendes af Statens Luftfartsvæsen.
 § 7.  Statens Luftfartsvæsen fremsender kopi af  

 godkendte sikkerhedsplaner og ændringer heri til de berørte  

 koncessionshavere.
 § 8.  Luftfartsselskabet skal sikre, at flyvninger til  

 og fra dansk område kun finder sted fra flyvepladser, hvor der er foretaget  

 eftersyn af passagerer og håndbagage, jf. § 17.
Flyvepladssikkerhedskomite § 9.  Koncessionshaveren skal etablere en  

 flyvepladssikkerhedskomite.
Stk. 2.  Sikkerhedskomiteen skal rådgive  

 koncessionshaveren i sikkerhedsspørgsmål, herunder 1)koordination af de berørte luftfartsselskabers sikkerhedsplaner og  

 politimyndighedernes lokale forskrifter med henblik på effektivt samarbejde, 2)bedømmelse af, hvilke sikkerhedsforanstaltninger der bør gennemføres, 3)vurdering af behovet for teknisk ekspertise og udrustning, 4)det berørte personales uddannelse og træning, samt 5)afprøvning af flyvepladsens sikkerhedsplan.
 § 10.  Sikkerhedskomiteen består af repræsentanter for  

 koncessionshaveren, politiet og luftfartsselskaber samt, når der efter  

 koncessionshaverens opfattelse er behov derfor, tillige af repræsentanter fra  

 toldvæsenet, postvæsenet, militæret og andre myndigheder samt  

 luftfartsforetagender.
 Stk. 2.  Lufthavnschefen/flyvepladschefen er formand for  

 komiteen.
Stk. 3.  Komiteen træder sammen mindst en gang årligt,  

 samt når omstændighederne taler herfor.
Referat af komiteens møder sendes til  

 Statens Luftfartsvæsen.
Afgrænsning af flyvepladsen § 11.  Flyvepladsen skal være således afgrænset, at  

 der kan føres kontrol med adgangen til denne.
Statens Luftfartsvæsen kan  

 kræve flyvepladsen og luftfartsanlæg beliggende uden for flyvepladsen  

 indhegnet og kan fastsætte nærmere regler for udformningen af hegnet.
§ 12.  I bygninger, der er et led i afgrænsningen af  

 en flyveplads, skal vinduer, døre og porte kunne låses.
Porte og lignende i  

 indhegningen omkring en flyveplads skal ligeledes kunne låses.
Stk. 2.  Når vinduer, døre og porte ikke er låst, skal  

 de overvåges, og de skal inspiceres med uregelmæssige mellemrum.
Både  

 bygningerne og flyvepladsområdet skal patruljeres.
 § 13.  Statens Luftfartsvæsen kan pålægge den, der  

 driver et luftfartsanlæg beliggende uden for en flyveplads, at lade dette  

 patruljere.
Kontrol med adgangen til flyvepladsens  

 afspærrede område § 14.  For flyvepladser gælder de bestemmelser for  

 adgang, ophold og færdsel på flyvepladsen, der er fastsat i  

 flyvepladsreglementet.
 § 15.  For militære flyvestationer gælder de  

 adgangsbestemmelser, der er fastsat for den pågældende flyvestation.
Kontrol med og inddragelse af våben,  

 genstande og stoffer § 16.  Våben, genstande og stoffer, der må formodes at  

 kunne anvendes ved en ulovlig handling mod den civile luftfart, må ikke  

 indføres på flyvepladsen eller i luftfartøjer.
§ 17.  Til sikring af, at de emner, der er nævnt i §  

 16, ikke indføres på flyvepladsen eller i luftfartøjer, skal  

 koncessionshaveren foretage eftersyn af passagerer og håndbagage.
De  

 overordnede retningslinier for eftersynet fastsættes af justitsministeren og  

 trafik- og kommunikationsministeren i forening.
Koncessionshaveren kan  

 foretage eftersyn af indskrevet bagage, fragt og post.
 Stk. 2.  Eftersyn af passagerer og håndbagage, der  

 befordres med luftfartøjer med en MTOM på under 5.700 kg, eller som er  

 godkendt til transport af 10 passagerer eller derunder, og som ikke anvendes  

 til ruteflyvning, kan dog undlades, hvis disse passagerer er adskilt fra  

 andre passagerer, der har været gennem eftersyn.
 Stk. 3.  Koncessionshaveren kan undlade eftersyn af  

 transit- og transferpassagerer, hvis man har sikkerhed for, at eftersyn er  

 foretaget på afgangsflyvepladsen.
 § 18.  Politiet kan bestemme, at det eftersyn, der er  

 omhandlet i § 17, ved luftfartøjer, der flyver til særligt truede områder,  

 eller som på grund af særlige omstændigheder befinder sig i særligt truede  

 situationer, skal intensiveres og suppleres og omfatte indskrevet bagage,  

 fragt og post.
 § 19.  Følgende våben, genstande og stoffer må ikke  

 medtages af passagerer ved indpassage på flyvepladsens afspærrede område  

 eller ved ombordstigning på et luftfartøj:
 1)Skydevåben og genstande, fremstillet eller tilsigtet til angrebs- eller  

 forsvarsformål, såsom spidse, kantede eller stumpe våben.
 2)Granater, sprængstof, ammunition og tændsatse.
 3)Brandfarlige, ætsende eller giftige stoffer, herunder gasarter, hvad  

 enten de er under tryk eller ej.
 4)Enhver efterligning af de genstande m.v., der er beskrevet under 1-3.
 Stk. 2.  I forbindelse med beslaglæggelse af skydevåben,  

 eksplosiver eller lignende, som i henhold til våbenlovens bestemmelser enten  

 er forbudt eller kræver særlig hjemmel, tilkaldes politiet med henblik på  

 kontrol af ejerens lovlige besiddelse af genstanden.
 § 20.  Hvis det findes påkrævet, kan enhver genstand  

 afvises, hvis den skønnes at kunne anvendes som våben eller i øvrigt skønnes  

 farlig.
Rapportering § 21.  Indberetninger om kapring af luftfartøj,  

 sabotagehandling mod luftfartøj, lufthavns- eller luftfartsanlæg samt forsøg  

 herpå skal indsendes af koncessionshaveren eller af luftfartsselskabet gennem  

 koncessionshaveren til Statens Luftfartsvæsen på rapportblanketter, der er  

 autoriseret hertil.
Tilsyn § 22.  Statens Luftfartsvæsen fører tilsyn med, at  

 bestemmelserne i denne bekendtgørelse overholdes.
 Stk. 2.  Rejse- og opholdsudgifter i forbindelse med  

 luftfartsvæsenets inspektion af sikkerhedsforanstaltningerne på  

 flyvepladserne og i luftfartsselskaberne afholdes af koncessionshaverne og  

 luftfartsselskaberne.
Dispensation og klage § 23.  Statens Luftfartsvæsen kan i særlige tilfælde  

 dispensere fra bestemmelserne i denne bekendtgørelse.
 § 24.  Afgørelser truffet af Statens Luftfartsvæsen  

 efter bestemmelserne i denne bekendtgørelse kan påklages til Trafik- og  

 Kommunikationsministeriet.
 Straf og ikrafttræden m.v.
 § 25.  Overtrædelse af bestemmelserne i  

 bekendtgørelsens § 3, § 4 og § 8 straffes med bøde.
 § 26.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
 § 27.  Denne bekendtgørelse gælder ikke for Færøerne  

 og Grønland.
 § 28.  Denne bekendtgørelse træder i kraft den 1.  

 februar 1989.
