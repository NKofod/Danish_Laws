I medfør af § 8, stk. 3, og § 23, stk. 1, i lov nr. 315 af 14. maj 1997 om en rejsegarantifond fastsættes:
Anmeldelse og registrering § 1.  Arrangører og formidlere for udenlandske  

 arrangører må kun udbyde og sælge rejsearrangementer, såfremt de er  

 registreret i Rejsegarantifonden.
 Stk. 2.  Til brug for registrering skal arrangøren eller  

 formidleren for en udenlandsk arrangør benytte et af fonden udarbejdet skema.  

 Med anmeldelsen skal følge garantistillelse, jf. § 4, eller anmodning om  

 dispensation efter § 8 eller § 14 i lov om en rejsegarantifond eller  

 dokumentation for, at garanti ikke skal stilles, jf. lovens § 8, stk. 8. En  

 anmodning om dispensation skal indeholde en begrundelse og fornøden  

 dokumentation for, at betingelserne for dispensation er opfyldt.
Stk. 3.  Samtidig med anmeldelsen skal arrangøren og  

 formidleren for en udenlandsk arrangør indsende en oversigt, som skal  

 indeholde alle relevante oplysninger om de rejsearrangementer, som arrangøren  

 og formidleren for en udenlandsk arrangør udbyder.
Oversigten skal bl.a.  

 angive rejsemål, opholdets varighed, afrejse- og hjemkomsttidspunkter,  

 transportmidlets art, og om rejsearrangementerne omfatter flycharterrejser.
Stk. 4.  Når fonden har modtaget en anmodning om  

 registrering, afgør fonden snarest om registrering kan ske.
Kan fonden ikke  

 foretage registrering inden 14 dage, efter anmeldelse er modtaget i fonden,  

 underretter fonden arrangøren eller formidleren for en udenlandsk arrangør om  

 årsagen hertil samt om, hvornår registrering kan forventes.
Når registrering  

 er foretaget, skal fonden samtidig hermed underrette den registrerede.
Stk. 5.  Fonden kan midlertidigt foretage registrering  

 af en arrangør eller en formidler for en udendenlandsk arrangør, mens fonden  

 behandler en dispensationsanmodning.
Når midlertidig registrering er  

 foretaget, skal fonden samtidig hermed underrette den registrerede.
Afgør  

 fonden, at den pågældende skal stille garanti, og er garantien ikke stillet  

 inden en frist, der fastsættes af fonden, sletter fonden den pågældende fra  

 registeret.
Slettes en arrangør eller formidler for en udenlandsk arrangør  

 skal fonden samtidig hermed underrette den pågældende herom og om  

 konsekvenserne heraf.
Bidrag, garantistillelse og regnskabsoplysninger § 2.  Arrangører og formidlere for udenlandske  

 arrangører skal til fonden betale et bidrag på 5 kr. pr. deltager i et  

 rejsearrangement, der er omfattet af fondens dækning, jf. dog § 8 og § 14 i  

 lov om en rejsegarantifond.
 Stk. 2.  Bidragspligten indtræder, når en arrangør eller  

 en formidler for en udenlandsk arrangør har modtaget hel eller delvis  

 betaling for det pågældende rejsearrangement, eller når rejsearrangementet er  

 påbegyndt.
Stk. 3.  Betaling af bidrag forfalder til betaling med  

 udgangen af et kvartal.
Bidraget skal senest 1 måned og 10 dage efter  

 kvartalets udløb være indbetalt til fonden.
 Stk. 4.  Fonden kan i særlige tilfælde dispensere fra  

 stk. 3.
§ 3.  Betales bidraget ikke rettidigt, udsender fonden  

 et påkrav.
Påkravet skal angive, at manglende betaling kan få de i stk. 2  

 nævnte konsekvenser, at der opkræves gebyr, og at der påløber renter.
Stk. 2.  Såfremt fonden ikke senest 14 dage efter, at  

 påkrav er udsendt, har modtaget det skyldige beløb, kan fonden søge sig  

 fyldestgjort i den stillede garanti.
Fyldestgøres fonden ved hjælp af den  

 stillede garanti, skal fonden samtidig hermed give arrangøren eller  

 formidleren for en udenlandsk arrangør skriftlig oplysning samt give den  

 pågældende en frist på 14 dage til at reetablere garantien.
Er garantien ikke  

 reetableret inden denne frist kan fonden slette arrangøren eller formidleren  

 for en udenlandsk arrangør fra registrering i Rejsegarantifonden.
Slettes en  

 arrangør eller formidler for en udenlandsk arrangør skal fonden samtidig  

 hermed underrette den pågældende herom og om konsekvenserne heraf.
Stk. 3.  Betales bidraget ikke rettidigt, påløber der  

 renter fra forfaldsdag.
Renten fastsættes til en årlig rente, der svarer til  

 den til enhver tid fastsatte officielle diskonto med et tillæg på 5 %.
 Stk. 4.  Fonden kan opkræve et ekspeditionsgebyr på 100  

 kr. pr. meddelelse, som fonden udsender efter stk. 1 og 2.
 § 4.  Arrangører og formidlere for udenlandske  

 arrangører skal over for fonden stille en garanti, der er afhængig af den til  

 kunderne fakturerede omsætning, jf. § 8 i lov om en rejsegarantifond.
 Stk. 2.  Arrangører og formidlere for udenlandske  

 arrangører, der ikke inden for de seneste 3 år har eller burde have været  

 registreret i Rejsegarantifonden, skal stille en garanti på 300.000 kr., jf.  

 dog § 8, stk. 7 og 8, i lov om en rejsegarantifond.
 Stk. 3.  Uanset stk. 1 og 2 kan fonden i  

 overensstemmelse med § 14 og § 19 i lov om en rejsegarantifond fastsætte, at  

 garantien skal have en anden størrelse.
 Stk. 4.  Rejsegarantifonden kan kræve, at  

 garantistillelsen udformes som angivet i bilag 1 eller 2 til denne  

 bekendtgørelse.
Stk. 5.  Ved tilsvarende aktiver efter § 8, stk. 3, i  

 lov om en rejsegarantifond forstås statsobligationer samt obligationer, der  

 er udstedt af et finansielt institut, der er under tilsyn af Finanstilsynet  

 eller en lign. tilsynsmyndighed.
Dette gælder kun, hvis aktiverne er noteret  

 på en fondsbørs.
Stk. 6.  Ved garantistillelse med aktiver efter stk. 5  

 medregnes aktivernes værdi med 90 % af deres kursværdi.
Er den aktuelle  

 kursværdi højere end aktivets nominelle værdi medregnes 90 % af den nominelle  

 værdi.
 Stk. 7.  Arrangøren og formidleren for en udenlandsk  

 arrangør skal med garantistillelsen vedlægge en fortegnelse over de i stk. 5  

 nævnte aktiver, der er stillet som garanti.
Stk. 8.  De i stk. 5 nævnte aktiver skal være i depot i  

 et pengeinstitut.
Deponering skal foretages på en sådan måde, at der kun kan  

 rådes ved salg, pantsætning eller på anden måde over aktiverne, hvis fonden  

 har givet tilladelse.
Det er en betingelse, at pengeinstituttet af egen drift  

 omplacerer udtrukne aktiver.
Deponering kan udføres på en sådan måde, at  

 pengeinstituttet uden forudgående tilladelse kan omplacere de nævnte aktiver,  

 forudsat at den samlede deponerede kursværdi ikke reduceres.
§ 5.  Garantiens størrelse beregnes efter den til  

 kunderne fakturerede omsætning af rejsearrangementer de seneste fire  

 kvartaler, jf. § 8 i lov om en rejsegarantifond.
Indebærer lovens § 8, at der  

 skal ske forhøjelse af garantien, skal den registrerede af egen drift forhøje  

 garantien.
En sådan forhøjelse skal være sket over for fonden senest 1 måned  

 og 10 dage efter udgangen af det kvartal, der udløser den forhøjede garanti.
Stk. 2.  Ønsker en arrangør eller formidler for en  

 udenlandsk arrangør i tilfælde af omsætningsnedgang hel eller delvis  

 frigivelse af garantien, skal anmodning skriftligt rettes til fonden.
Fonden  

 kan kræve, at der fremlægges revisorerklæring, jf. § 7, stk. 1, der angår de  

 fire kvartaler, som berettiger til, at garantien nedsættes.
Bestemmelsen i §  

 16 i lov om en rejsegarantifond finder tilsvarende anvendelse.
 § 6.  Den registrerede skal senest en måned og 10 dage  

 efter udløbet af hvert kvartal indsende en opgørelse til Rejsegarantifonden  

 over:
 Stk. 2.  Den registrerede skal løbende orientere fonden  

 om væsentlige ændringer i de af virksomheden udbudte produkter, jf. § 1, stk.  

 3, samt om væsentlige ændringer i de betalingsbetingelser, som gælder for den  

 registreredes kunder.
Stk. 3.  Registrerede, der ikke skal betale bidrag, skal  

 ikke indsende de i stk. 1, nr. 1 og 2, nævnte oplysninger.
Registrerede, der  

 ikke skal stille garanti, skal ikke indsende de i stk. 1, nr. 3 - 8, nævnte  

 oplysninger.
Fonden kan i øvrigt dispensere helt eller delvist fra stk. 1.
 § 7.  Den registrerede skal senest den 1. marts  

 indsende en erklæring fra en registreret eller statsautoriseret revisor.  

 Revisorerklæringen skal indeholde oplysning om, at de kvartalsvise  

 opgørelser, som den registrerede for det afsluttede kalenderår har indsendt  

 til fonden, jf. § 6, efterfølgende er revideret.
 Stk. 2.  Revisorerklæringen skal udformes som angivet i  

 bilag 3 til denne bekendtgørelse.
 Stk. 3.  Fonden kan helt eller delvist dispensere fra  

 stk. 1. Fonden kan i særlige tilfælde bestemme, at de i stk. 1 nævnte  

 oplysninger ikke skal revideres af en registreret eller statsautoriseret  

 revisor.
§ 8.  Modtager fonden ikke de i § 5, stk. 1, § 6, stk.  

 1 og 2, og § 7, stk. 1, nævnte oplysninger m.v. rettidigt, udsender fonden en  

 rykker til arrangøren eller formidleren for en udenlandsk arrangør.  

 Rykkerskrivelsen skal indeholde oplysning om, at manglende indsendelse af  

 oplysningerne m.v. kan medføre, at arrangøren eller formidleren for en  

 udenlandsk arrangør slettes fra registrering i Rejsegarantifonden.
Har fonden  

 ikke modtaget oplysningerne m.v. inden 14 dage efter, at rykkerskrivelse er  

 udsendt, kan fonden slette arrangøren eller formidleren for en udenlandsk  

 arrangør fra registrering i Rejsegarantifonden.
Slettes en arrangør eller  

 formidler for en udenlandsk arrangør skal fonden samtidig hermed underrette  

 den pågældende om sletningen og om konsekvenserne heraf.
 Stk. 2.  Fonden kan opkræve et ekspeditionsgebyr på 100  

 kr. pr. meddelelse, som fonden afsender efter stk. 1.
Klageadgang § 9.  Fondens afgørelser kan indbringes for  

 Erhvervsankenævnet i det omfang det følger af § 24 i lov om en  

 rejsegarantifond.
Ikrafttræden og overgangsbestemmelser § 10.  Bekendtgørelsen træder i kraft den 1. juli  

 1997. Den i § 6, stk. 1, nævnte opgørelse skal første gang indsendes efter  

 udløbet af 3. kvartal 1997. § 7, stk. 1, finder anvendelse således, at den  

 revisorerklæring, der skal være modtaget i fonden senest den 1. marts 1998,  

 skal omfatte de opgørelser, som er indsendt efter § 6, stk. 1, for 3. og 4.  

 kvartal 1997.
Stk. 2.  Arrangører eller formidlere for udenlandske  

 arrangører skal inden 1. januar 1998 tage stilling til, om den stillede  

 garanti skal forhøjes.
Dette skal ske på baggrund af en beregning af den til  

 kunderne fakturerede omsætning for 4. kvartal 1996 og for de tre første  

 kvartaler i 1997.
 Stk. 3.  Bekendtgørelse nr. 156 af 21. april 1982 om  

 rejsebureauers registrering m.v. ophæves.
Bilag 1 Garantistillelse i henhold til lov nr. 315 af 14. maj 1997 om en  

 rejsegarantifond erklærer herved, at de til enhver tid i depotnummer hos  

 opbevarede/registrerede værdipapirer er stillet til sikkerhed for opfyldelse  

 af enhver forpligtelse som Rejsearrangøren/-formidleren måtte få over for  

 Rejsegarantifonden.
Fonden kan straks kræve de deponerede værdipapirer  

 frigivet til dækning af ethvert krav som fonden får mod  

 Rejsearrangøren/-formidleren.
 Pengeinstituttet erklærer, at aktivernes værdi, som opgjort efter § 4,  

 stk. 6, i bekendtgørelse om registrering, garantistillelse m.v. i  

 Rejsegarantifonden, dags dato udgør en værdi af kr.
Pengeinstituttet indestår for, at deponeringen er foretaget på en sådan  

 måde, at der kun kan rådes ved salg, pantsætning eller på anden måde over  

 aktiverne, hvis fonden har givet tilladelse.
Deponering kan dog udføres på en  

 sådan måde, at pengeinstituttet uden forudgående tilladelse kan omplacere de  

 deponerede aktiver forudsat, at den samlede deponerede kursværdi ikke  

 reduceres.
 Pengeinstituttet erklærer, at de deponerede aktiver er noteret på en  

 fondsbørs, og at samtlige aktiver er statsobligationer eller obligationer,  

 der er udstedt af et finansielt institut, som er under tilsyn af  

 Finanstilsynet eller lign. tilsynsmyndighed.
 Pengeinstituttet erklærer, at det af egen drift omplacerer udtrukne  

 deponerede aktiver.
 Deponeringen kan kun opsiges, hvis Rejsegarantifonden giver tilladelse  

 hertil.
Bilag 3 REVISIONSPÅTEGNING Vi har revideret følgende oplysninger, som ledelsen for har givet i henhold til § 6 i bekendtgørelse  

 om registrering, garantistillelse m.v. i  

 Rejsegarantifonden for perioden .
For hvert kvartal i den pågældende periode har ledelsen  

 afgivet følgende oplysninger:
pågældende kvartal, De opgørelser, der har dannet grundlag for revisionen, vedlægges i kopi.
Den udførte revision Vi har i overenstemmelse med almindeligt anerkendte revisionsprincipper  

 tilrettelagt og udført revisionen med henblik på at opnå en begrundet  

 overbevisning om, at oplysningerne er uden væsentlige fejl eller mangler.  

 Under revisionen har vi ud fra en vurdering af væsentlighed og risiko  

 efterprøvet grundlaget og dokumentationen for de i oplysningerne anførte tal.  

 Vi har herunder taget stilling til den af ledelsen valgte regnskabspraksis  

 for opgørelse af årets omsætning og antal solgte rejser. ( ) Revisionen har  

 ikke givet anledning til forbehold (sæt x).
( ) Forbehold (sæt x og angiv) (Afsnittet skal udformes i overensstemmelse med bekendtgørelse om  

 statsautoriserede og registrerede revisorers erklæringer m.v.,  

 Erklæringsbekendtgørelsen.) Supplerende oplysninger (Afsnittet medtages kun såfremt, der findes anledning til at give  

 supplerende oplysninger, jf. bekendtgørelse om statsautoriserede og  

 registrerede revisorers erklæringer m.v., Erklæringsbekendtgørelsen.) Konklusion Hvis revisionen ikke har givet anledning til forbehold, skal følgende  

 konklusion anvendes:
 Det er vores opfattelse, at de ovennævnte oplysninger, som ledelsen i ,  

 har afgivet for perioden , er i overensstemmelse med bestemmelserne i lov nr.  

 315 af 14. maj 1997 om en rejsegarantifond og bekendtgørelse om registrering,  

 garantistillelse m.v. i Rejsegarantifonden.
