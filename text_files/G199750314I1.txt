Formålet med registeret er at give kommunens job- og beskæftigelseskonsulenter et værktøj til effektiv udførelse af nødvendige administrationsrutiner som følge af lov- og regelsæt i den offentlige beskæftigelsesordning.
Personkreds: Registeret må kun indeholde oplysninger om personer, der i forbindelse med beskæftigelsesordningen selv henvender sig til Jobservice eller henvises hertil fra anden offentlig myndighed.
Herudover må registeret indeholde oplysninger, der er nødvendige eller af klar betydning for administrationen af beskæftigelsesordningen, herunder oplysninger om virksomheder, beskæftigelsesområder, projekter, kurser, uddannelse m.v.
Endelig må registeret indeholde regnskabs- og økonomioplysninger med henblik på at afgrænse/klarlægge bl.a. kommunaløkonomiske konsekvenser som følge af tiltag i forbindelse med anvendelsen af lov- og regelsættet i beskæftigelsesordningen.
 Ikrafttrædelsesdato: 15/09/1997.
