 I henhold til § 10, stk. 5, i lov nr. 290 af 9. juni 1982 om  

 foranstaltninger vedrørende lære- og praktikpladser og om ændring af lov om  

 lærlingeforhold, lov om erhvervsfaglige grunduddannelser og lov om  

 Arbejdsgivernes Elevrefusion fastsættes efter indstilling fra ankenævnet  

 vedrørende læresteder og praktikvirksomheder følgende regler for nævnets  

 virksomhed:
Ankenævnets opgave § 1.  Ankenævnet vedrørende læresteder og  

 praktikvirksomheder træffer den endelige administrative afgørelse i sager,  

 hvor der ankes over et fagligt udvalgs afgørelse om godkendelse af læresteder  

 og praktikvirksomheder i henhold til § 24, stk. 7, i lov om lærlingeforhold  

 og § 8, stk. 3, i lov om erhvervsfaglige grunduddannelser, samt i sager, hvor  

 der ankes over et arbejdsformidlingskontors afgørelse af, om en person må  

 betragtes som fagligt oplært i henhold til § 2, stk. 4, i lov om  

 lærlingeforhold.
Stk. 2.  Ankenævnet kan ikke underkende det faglige  

 skøn, som er udøvet af det faglige udvalg.
Nævnet kan dog altid hjemvise en  

 sag til fornyet behandling i det faglige udvalg.
 Ankenævnets sammensætning m.v.
 § 2.  Ankenævnet nedsættes af undervisningsministeren  

 og består af en af ministeren udpeget formand, 2 medlemmer udpeget af Dansk  

 Arbejdsgiverforening og 2 medlemmer udpeget af Landsorganisationen i Danmark.
 Stk. 2.  Formanden for nævnet skal opfylde de  

 almindelige betingelser for at blive dommer.
 Stk. 3.  Hvis formanden i længere tid er forhindret i at  

 deltage i nævnets møder, kan undervisningsministeren konstituere en formand  

 for den pågældende periode.
 Stk. 4.  For de 4 øvrige medlemmer beskikkes  

 stedfortrædere, som deltager i sagernes behandling, når vedkommende medlem  

 har forfald.
 Stk. 5.  Formanden og de øvrige medlemmer samt  

 stedfortrædere beskikkes for 4 år.
 Stk. 6.  I nævnets møder deltager uden stemmeret 2 af  

 Amtsrådsforeningen i Danmark, Kommunernes Landsforening og Københavns og  

 Frederiksberg kommuner udpegede fællesrepræsentanter samt 1 af  

 arbejdsministeriet og 1 af undervisningsministeriet udpeget repræsentant.
 Stk. 7.  Undervisningsministeriet stiller  

 sekretariatsbistand til rådighed for nævnet.
Inhabilitet og tavshedspligt § 3.  Et medlem kan ikke deltage i behandlingen af en  

 sag, hvis vedkommende efter retsplejelovens regler ville være inhabil som  

 dommmer.
 Stk. 2.  Et medlem har pligt til at give nævnet  

 meddelelse om omstændigheder, som kan medføre inhabilitet, ligesom enhver af  

 nævnets andre medlemmer, der er bekendt med sådanne omstændigheder, er  

 forpligtet til at give nævnet oplysning herom.
 Stk. 3.  Nævnet afgør selv, om et medlem kan deltage i  

 en sags behandling.
 Stk. 4.  Spørgsmålet om, hvorvidt et medlem ikke skal  

 deltage i behandlingen af en sag på grund af inhabilitet, skal så vidt muligt  

 afgøres, inden nævnets behandling af selve sagen begynder.
 Stk. 5.  Nævnets medlemmer har tavshedspligt efter  

 straffelovens regler om tavshedspligt for personer, der virker i offentlig  

 tjeneste eller hverv.
 § 4.  § 3 finder tilsvarende anvendelse for  

 stedfortrædere, tilforordnede og sekretariatet.
Fremgangsmåden i ankesager § 5.  Nævnets afgørelse træffes som hovedregel på  

 skriftligt grundlag ved mundtlig forhandling mellem nævnets medlemmer og  

 tilforordnede.
 Stk. 2.  I særlige tilfælde kan formanden udsende en sag  

 til skriftlig afgørelse.
 Stk. 3.  Nævnet kan beslutte at indkalde repræsentanter  

 for arbejdsgivere og arbejdstagere inden for det pågældende  

 uddannnelsesområde til som særligt sagkyndige at udtale sig i sagen.
Stk. 4.  Nævnet kan kun træffe afgørelse i en sag, når  

 alle stemmeberettigede deltager i afstemningen.
Afgørelsen, der skal  

 begrundes, træffes ved stemmeflertal.
 Stk. 5.  Det skal tilstræbes, at nævnets afgørelse i en  

 sag træffes senest 4 uger efter, at de til klagens behandling fornødne  

 oplysninger foreligger.
 Stk. 6.  Der tages referat af nævnets møder med en kort  

 gengivelse af forhandlingerne og deres udfald.
 Stk. 7.  Nævnets afgørelse meddeles klageren i anbefalet  

 brev.
Udgifter i forbindelse med nævnets virksomhed § 6.  Udgifter i forbindelse med nævnets virksomhed  

 til vederlag til formanden, lokaler, kontorhold m.v. afholdes af statskassen.
 Stk. 2.  Eventuelle rejseudgifter til medlemmer,  

 stedfortrædere, tilforordnede og sekretariat afholdes af statskassen efter de  

 regler, der gælder for statens tjenestemænd om time- og dagpenge og om  

 godtgørelse af befordringsudgifter.
 Stk. 3.  Eventuelle andre udgifter i forbindelse med den  

 virksomhed, som udøves i nævnet af de af organisationerne udpegede medlemmer,  

 stedfortrædere og tilforordnede, samt udgifter i forbindelse med de særligt  

 sagkyndige personers virksomhed i nævnet, afholdes af de pågældende  

 organisationer.
Undervisningsministeriet, den 5. april  

 1983 P.M.V.
