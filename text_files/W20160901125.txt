Pressenævnets kendelse i sag nr. 16-70-00910 Underviser har ikke retlig interesse Fyens Stiftstidende bragte artiklen Badeby med egen ørken.
En underviser klagede over, at et landkort over Israel, der var indsat til artiklen, ikke er korrekt.
Det besatte område i Galanhøjderne er ikke markeret på kortet.
Pressenævnet afviser at behandle klagen, da underviseren hverken er omtalt eller afbildet i artiklen og derfor ikke har retlig interesse.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Henset til, at [Klager] ikke selv er omtalt eller afbildet i artiklen, har han ikke en sådan direkte, væsentlig og individuel retlig interesse, at han er klageberettiget.
Der er derfor ikke grundlag for at behandle klagen.
 Klagen afvises herefter, jf. medieansvarsloven § 43, stk. 2, nr. 2.
 [Klager] har klaget over et landkort indsat til artiklen Badeby med egen ørken bragt den 20. december 2015 i Fyens Stiftstidendes magasin Rejser, idet han mener, at god presseskik er tilsidesat.
[Klager] har til støtte for klagen bl.a. anført, at det landkort over Israel, der er indsat til artiklen, ikke er korrekt.
Det besatte område i Galanhøjderne er ikke markeret på kortet.
Hermed legaliserer kortet Israels besættelse af Galanhøjderne.
 Som underviser finder han det vigtigt, at skolebørn såvel som andre kan regne med et landkort.
 Fyens Stiftstidende har den 4. januar 2016 afvist at berigtige artiklen.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Henset til, at [Klager] ikke selv er omtalt eller afbildet i artiklen, har han ikke en sådan direkte, væsentlig og individuel retlig interesse, at han er klageberettiget.
Der er derfor ikke grundlag for at behandle klagen.
 Klagen afvises herefter, jf. medieansvarsloven § 43, stk. 2, nr. 2.
