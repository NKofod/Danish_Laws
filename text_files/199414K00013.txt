Nr BTL 13 Betænkning over Forslag til lov om ændring af lov om hovedstadsområdets  

 kollektive persontrafik   

 Nr L 13 1994-95, 1. samling Afgivet af Trafikudvalget Afgivet: 19941213 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret dels skriftligt, dels i samråd.
 Endvidere har udvalget modtaget skriftlige og/eller mundtlige henvendelser  

 fra Landsforeningen Danmarks Bilruter og Turistvognmændenes Landsforening.
 Der er af nogle mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Venstres, Det Konservative  

 Folkepartis og Fremskridtspartiets medlemmer af udvalget) lovforslaget til  

vedtagelse med de af mindretallet stillede ændringsforslag.
Et flertal inden for mindretallet (Venstres og Det Konservative  

 Folkepartis medlemmer af udvalget) er af den opfattelse, at det er  

 væsentligt, at udbudsprincippet udvides til 100 pct. af rutekørslen i  

 hovedstadsområdet.
Af hensyn til at mindre og mellemstore virksomheder skal  

 kunne have en realistisk mulighed for at være med i de kommende licitationer,  

 lægger Venstre og Det Konservative Folkeparti vægt på, at udbudene sker  

 kontinuerligt og ikke i for store klumper.
Samtidig er det vigtigt, at  

 overgangsperioden fra de nuværende 45 pct. til 100 pct. udbud bliver så kort  

 som forsvarligt.
I det under nr. 1 stillede ændringsforslag foreslår  

 mindretallet under iagttagelse af begge disse hensyn en afkortning af  

 overgangsperioden, således at den afsluttes senest om fem år.
Det  

 forudsættes, at der fortsat sker en jævn fordeling af den samlede  

 udbudsmængde over årene.
Efter Venstres og Det Konservative Folkepartis opfattelse er det også  

 væsentligt at sikre, at der bliver tale om fair og lige konkurrenceforhold  

 mellem det nye busselskab og private busselskaber for herved at sikre  

 brugerne en økonomisk og effektiv rutekørsel.
Venstre og Det Konservative  

 Folkeparti forudsætter på denne baggrund trafikministerens tilsagn til  

 følgende fire punkter:
- at det nye selskab ledes af en uafhængig bestyrelse, således at der ikke  

 opstår habilitetsproblemer, - at der ved etablering af det nye selskab afgives en erklæring fra  

 uafhængige, sagkyndige revisorer, som dokumenterer, at der er truffet de  

 nødvendige foranstaltninger til sikring af en fair og lige  

 konkurrencesituation i forhold til andre busvirksomheder (dette indebærer  

 bl.a., at åbningsbalancen baseres på en fagligt korrekt og uafhængig  

 vurdering af alle selskabets aktiver målt på handelsværdi, og at selskabet  

 etableres med en likviditet, en soliditet og en sammensætning af fremmed- og  

 egenkapital, der ud fra de givne forhold er sædvanlig for branchen, således  

 at der også bl.a. med hensyn til forrentning sikres markedsmæssig  

 ligestilling med private selskabers vilkår), - at prisen for de endnu ikke udbudte ruter frem til afslutningen af  

 overgangsperioden ikke må være højere end gennemsnitsprisen for de private  

 ruter, og - at selskabet har samme vilkår med hensyn til godkendelse, statslige og  

 kommunale skatter, afgifter, moms m.v. som private selskaber.
Det er Venstres og Det Konservative Folkepartis opfattelse, at selskabets  

 rammer for aktivitet maksimalt kommer til at omfatte de i ministerens svar på  

 spørgsmål 27, jf. bilag 24, nævnte seks punkter.
Selskabet vil således ikke  

 kunne udføre turist- og bestillingskørsel, iværksætte produktion af materiel  

 og lignende eller andre former for aktiviteter.
Efter Venstres og Det Konservative Folkepartis opfattelse bør selskabets  

 aktiemajoritet afhændes til private, og de kommunale/amtskommunale ejere samt  

 HT bør tilskyndes hertil.
På denne baggrund er det under ændringsforslag nr.  

 5 foreslået, at begrænsningerne i selskabets aktiviteter ophører, når mere  

 end 50 pct. af aktierne er afhændet til private.
Et mindretal inden for mindretallet (Fremskridtspartiets medlem af  

 udvalget) anbefaler vedtagelsen af lovforslaget med de under nr. 1 og nr. 5  

 stillede ændringsforslag, idet det er en forbedring af de eksisterende  

 forhold.
Oprettelsen af et aktieselskab giver mulighed for en begyndende  

 privatisering, hvilket Fremskridtspartiet går ind for.
 Fremskridtspartiet havde gerne set en bestemmelse om, at aktierne kunne  

 udbydes i fri handel, således at det ikke er amter og kommuner, der har  

 flertallet og den bestemmende magt i aktieselskabet.
 Fremskridtspartiet ser også gerne, at udbudet af kørslen i HT-området sker  

 hurtigere end i år 2002, således at de private vognmænd, der stadig er  

 tilbage i branchen, har en mulighed for at komme med i udbudet, inden de  

 bliver »kvalt«.
 Et andet mindretal (Socialdemokratiets, Det Radikale Venstres og  

 Centrum-Demokraternes medlemmer af udvalget) indstiller lovforslaget til  

vedtagelse uændret.
 Et tredje mindretal (Socialistisk Folkepartis medlem af udvalget)  

 indstiller lovforslaget til vedtagelse med det af mindretallet  

 stillede ændringsforslag.
SF stemmer for lovforslaget, fordi der nu gives mulighed for, at HT, DSB  

 og andre offentlige selskaber kan byde på den kørsel, der bliver udliciteret  

 i fremtiden.
Hidtil har eksempelvis Linjebus overtaget over 20 pct. af  

 kørslen i HT-området.
Det er endvidere SF's opfattelse, at den konstruktion, der bliver efter  

 loven, giver vandtætte skotter imellem selskabet og HT.
SF ser det som et  

 gode, at busvirksomheden endvidere får mulighed for at drive anden form for  

 kollektiv trafik såsom letbaner, sporvogne osv.
 SF fremførte under 1. behandling af lovforslaget, at der ved udlicitering  

 af busruter fra selskabets side bør føres skarpt tilsyn med, at  

 arbejdsmiljøregler som f.eks. køre-hviletidsbestemmelser overholdes, og i  

 tilfælde af overtrædelser bør den pågældende busejer miste retten til kørsel  

 i området.
 Et fjerde mindretal (Enhedslistens medlem af udvalget) indstiller  

 lovforslaget til vedtagelse med de af mindretallet stillede  

 ændringsforslag.
Ændringsforslag Til § 1Af et mindretal (V, KF og FP):
 1) I det under nr. 3 foreslåede § 3, stk. 1, ændres  

 ordene »1. juli 2002« til: »31. december 2000«.
 Af et mindretal (EL):
 2) Det under nr. 3 foreslåede § 3, stk. 1, affattes  

 således:
»Selskabet foretager løbende offentligt udbud af op til 45 pct. af  

 den i § 1 nævnte buskørsel.« 3) Det under nr. 3 foreslåede § 3, stk. 2, affattes  

 således:
»Stk. 2. Buskørslen kan udføres af offentlige eller private  

 selskaber.« 4) De under nr. 4 foreslåede §§ 3 a og 3 b  

 udgår.
 Af et mindretal (V, KF og FP):
 5) I det under nr. 4 foreslåede § 3 a, stk. 1,  

 indsættes efter 2. pkt. som nyt punktum:
»Når mere end 50 pct. af aktierne er afhændet til private, vil  

 selskabets rammer for aktiviteter være ligestillet med private  

 selskaber.« Af et mindretal (SF):
 6) I den under nr. 4 foreslåede § 3 a indsættes  

 efter stk. 1 som nyt stykke:
»Stk. 2. Aktieselskabet skal have en bestyrelse bestående af  

 mindst 11 medlemmer.« Stk. 2-7 bliver herefter stk. 3-8.
Bemærkninger Til nr. 1 Det foreslås, at hele kørslen senest den 31. december 2000 skal  

 udføres på grundlag af udbud.
Til nr. 2-4 Det er i sig selv urimeligt, at Folketinget går ind i en  

 detaljeret lovgivning om opgaver, der ellers og alle andre steder end i  

 hovedstaden er amtslige opgaver.
Den skade er sket allerede med HT-loven af  

 3. maj 1989.
De stillede ændringsforslag går videre i en detaljeret fastsættelse af  

 betingelserne for en storkøbenhavnsk busdrift.
Hovedbegrundelsen for  

 fremsættelsen af lovforslaget er, som det fremgik af 1. behandlings  

 ordførertaler, at HT's busdivision skal have mulighed for selv at deltage i  

 licitationen om buskørslen.
Dette sikres i det under nr. 2 stillede ændringsforslag ved i § 3, stk. 1,  

 at præcisere, at kørsler, der udføres efter licitation, kan ske af såvel  

 private som offentlige selskaber.
Dette bør således gælde for de 45 pct. af  

 busdriften, der ifølge gældende lov skal udliciteres.
HT's busdivision er i dag udskilt som selvstændig division med eget  

 forretningsregnskab.
De eksterne revisorer har tidligere udtalt, at HT's  

 busdivision behandles på nøjagtig samme måde som de øvrige entreprenører.
Der  

 er derfor ingen særskilt begrundelse for at danne et aktieselskab De stillede ændringsforslag tilgodeser således hovedintentionerne i  

 lovforslaget og overgiver den videre beslutningskompetence til HT's  

 bestyrelse.
 Til nr. 5 Det foreslås, at når mere end 50 pct. af aktierne er afhændet  

 til private, da vil aktieselskabets rammer for aktiviteter være ligestillet  

 med private selskaber.
Til nr. 6 Det foreslås, at aktieselskabets bestyrelse skal bestå af mindst  

 11 medlemmer.
Derved sikres der en så bred repræsentation af de  

 tilskudsgivende kommuner og amtskommuner i selskabets bestyrelse som muligt.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Svend  

 Erik Hovmand (V) Helge Sander (V) Hans Christian Schmidt (V) Kaj Ikast (KF)  

 Brian Mikkelsen (KF) Stefan G.
Rasmussen (KF) Ole Donner (FP) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 En henvendelse fra HT's bestyrelsesformand til trafikministeren er optrykt  

 som bilag til tillægsbetænkningen.
 Idet ministeren bekræfter de fire punkter i udvalgets betænkning forud for  

 2. behandling indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Fremskridtspartiets, Det  

 Radikale Venstres og Centrum-Demokraternes medlemmer af udvalget)  

 lovforslaget til vedtagelse uændret.
 Et mindretal (Enhedslistens medlem af udvalget) indstiller  

 lovforslaget til forkastelse.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Svend  

 Erik Hovmand (V) Helge Sander (V) Hans Christian Schmidt (V) Kaj Ikast (KF)  

 Brian Mikkelsen (KF) Stefan G.
Rasmussen (KF) Ole Donner (FP) Bilag En henvendelse fra HT's bestyrelsesformand til trafikministeren BestyrelsesformandenDen 9. december 1994 Hovedstatsområdets Trafikselskab Gammel Køge Landevej 3 2500 Valby Trafikminister Jan Trøjborg Frederiksholms Kanal 27 1220 København K Vedr. lovforslag nr.
L 13 om ændring af HT-loven Trafikministeriet har bedt HT om at præcisere visse forhold i forbindelse  

 med stiftelsen og driften af det kommende busaktieselskab, jf. lovforslag nr.  

 L 13.
 HT skal i denne anledning erklære følgende:
1. Ad stiftelsen. Åbningsbalancen Den reviderede, endelige åbningsbalance for HT's busaktieselskab  

 foreligger ikke, men vil blive tilvejebragt, så snart de vurderings- og  

 revisionsmæssige forhold er på plads.
Dette forventes at ske senest i april  

 måned 1995, idet åbningsbalancen da vil være endeligt etableret pr. 1.1.1995.
Ved stiftelsen af busaktieselskabet vil det blive sikret, at selskabet  

 etableres med en passende likviditet og sammensætning af fremmed- og  

 egenkapital, dels set i forhold til sædvane i branchen, dels i forhold til de  

 forventninger, der næres til de fremtidige driftsresultater og  

 investeringsbehov.
Der vil blive afgivet erklæringer fra uafhængige,  

 sagkyndige revisorer om, at dette er tilfældet.
 Det er HT's opfattelse, at det herved vil blive dokumenteret, at der er  

 truffet de nødvendige foranstaltninger til sikring af fair og lige  

 konkurrenceforhold i forhold til andre busvirksomheder.
2. Ad drift.
Anden virksomhed (jf. § 3 b, stk. 2) HT har til brug for trafikministerens besvarelse af Trafikudvalgets  

 spørgsmål nr. 27 givet eksempler på aktiviteter, som busaktieselskabet kunne  

 tænkes at beskæftige sig med.
 HT skal i denne anledning understrege, at der ikke er aktuelle planer om  

 alle de nævnte eksempler, samt at de planlagte rammer for busaktieselskabets  

 aktiviteter ikke går ud over de nævnte eksempler.
