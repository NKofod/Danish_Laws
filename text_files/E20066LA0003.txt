 Lønsumsafgiftslovens § 4 fastsætter afgiftsgrundlaget, det vil sige  

 hvilket beløb, der skal lægges til grund ved beregning af lønsumsafgift.  

 Afgiftsgrundlaget afhænger af virksomhedens art og aktiviteter.
Der findes 4 metoder til beregning af lønsumsafgiften.
Metoderne bliver  

 omtalt nedenfor.
For en nærmere beskrivelse henvises der til afsnit D og  

 E.
 Metoderne er:
C.1 Lønsumsafgiftslovens § 4, stk. 2 I henhold til lønsumsafgiftslovens § 4, stk. 2, skal følgende  

 virksomheder opgøre afgiftsgrundlaget som virksomhedens lønsum med tillæg  

 af 90 pct.:
 Afgiftssatsen varierer dog afhængig af opgørelsesmetoden.
 Begrebet lønsum er beskrevet nærmere i afsnit  

 D.1 .
C.1.1 Den finansielle sektor - § 4, stk. 2, nr.  

 1 (metode 2) Den finansielle sektor omfatter som udgangspunkt virksomheder  

 (uanset organisationsform) med aktiviteter som nævnt i momslovens § 13,  

 stk. 1, nr. 10 og nr. 11.
 Det er dog en betingelse, at den finansielle aktivitet kan anses for  

 virksomhedens hovedaktivitet, se afsnit  

 C.1.1.1 ,  

 C.1.1.2  

 og  

 C.1.1.3 .
En forening, der foretog risikovurderinger mv. for  

 forsikringsselskaber, ansås for at drive finansiel virksomhed.
Foreningen  

 var omfattet af lønsumsafgiftslovens § 4, stk. 2, nr. 1 (metode 2), om  

 virksomheder indenfor den finansielle sektor og ikke af § 4, stk. 2, nr. 4  

 (metode 1), jf.  

 SKM2001.20.LSR .
En bank var fællesregistreret efter momslovens § 47, stk. 4, 2. pkt.  

 Fællesregistreringen omfattede 40 selskaber, herunder et selskab, som  

 indkøbte, producerede og solgte edb-ydelser til andre selskaber i  

 fællesregistreringen og til 3. mand.
Fællesregistreringen skulle betragtes  

 som en virksomhed, således af edb-selskabet var lønsumsafgiftspligtig  

 efter samme metode som resten af fællesregistreringen (metode 2), jf.  

 SKM2001.212.LSR .
 I  

 SKM2003.238.LSR  

 har Landsskatteretten truffet afgørelse om, at en fransk banks  

 repræsentationskontor i Danmark, der foretager opsøgende salgsarbejde,  

 identificerer potientielle kunder, informerer om bankens produkter og  

 formidler kontakt til det udenlandske hovedkontor, er omfattet af  

 lønsumsafgiftspligten i henhold til lønsumsafgiftslovens § 1, stk. 1, og  

 at kontoret skal opgøre afgiftsgrundlaget efter lønsumsafgiftslovens § 4,  

 stk. 2, nr. 1 (metode 2), da den af kontoret udøvede virksomhed må  

 anses for en integreret del af de af banken udøvede momsfrie finansielle  

 aktiviteter.
I  

 SKM2005.265.LSR  

 var en bank fællesregistreret efter momslovens § 47, stk. 4, 2. pkt.  

 med et selskab, hvis aktiviteter hovedsagelig består i at stille  

 faciliteter, herunder hotelophold med kursuslokaler og bespisning til  

 rådighed for kursusudbydere, herunder til banken i forbindelse med  

 bankens afvikling af interne kurser.
Landsskatteretten traf afgørelse  

 om, at den andel af selskabets lønudgifter, der medgik  

 til afvikling af bankens interne kurser, skulle medregnes  

 til fællesregistreringens lønsumsafgiftsgrundlag, da selskabets ydelser  

 måtte anses for en underleverance til bankens momsfritagne finansielle  

 aktivitet i henhold til momslovens § 13, stk. 1, nr. 11.
I  

 SKM2004.404.LSR  

 har Landsskatteretten truffet afgørelse om, at det ikke har betydning for  

 et pengeinstituts lønsumsafgiftspligt, at en del af pengeinstituttets  

 leverancer af finansielle ydelser sker til aftagere udenfor EU.
Selvom  

 pengeinstituttet er berettiget til momsgodtgørelse efter momslovens § 45,  

 stk. 4 var pengeinstituttet ikke berettiget til fradrag i  

 lønsumsafgiftsgrundlaget for en skønsmæssig ansat andel af lønsummen  

 vedrørende disse leverancer.
Sagen er indbragt for domstolene.
Den formidlings-/stiftelsesprovision, som en bilforhandler,  

 radio/TV-forhandler, møbelforretning, ejendomsmægler m.fl. modtager fra et  

 finansieringsselskab, er momsfri efter momslovens § 13, stk. 1, nr. 11,  

 litra a.
Formidlings-/stiftelsesprovision, som modtages for tegning  

 af forsikringer, er momsfri efter momslovens § 13, stk. 1, nr. 10.
Virksomheder med disse aktiviteter er dermed omfattet af  

 lønsumsafgiftspligten.
Lønsumsafgift i forbindelse med sådan  

 formidlingsvirksomhed beregnes i henhold til lønsumsafgiftslovens § 4,  

 stk. 1, (lønsummen +/- over-/underskud, metode 4), når der ikke er tale om  

 virksomhed inden for den finansielle sektor, se afsnit  

 C.3 .
C.1.1.1 Afgrænsning af virksomheder inden for  

 den finansielle sektor Den finansielle sektor omfatter som udgangspunkt alle virksomheder, der  

 leverer finansielle ydelser mod vederlag.
Finansielle ydelser er  

 aktiviteter vedrørende:
Virksomheder inden for den finansielle sektor omfatter imidlertid kun  

 virksomheder, hvor salget af finansielle ydelser udgør en væsentlig del af  

 virksomhedens samlede omsætning.
Virksomheder med finansielle  

 biaktiviteter anses ikke som virksomheder inden for den finansielle sektor  

 i lønsumsafgiftslovens henseende.
 I cirkulære nr. 186 af 29. oktober 1992 om afgift af lønsum m.v. har  

 skatteministeren fastsat retningslinier for afgrænsningen af virksomheder  

 inden for den finansielle sektor.
 Af dette cirkulære fremgår, at der i tvivlstilfælde lægges afgørende  

 vægt på virksomhedens hovedaktivitet, men det har også betydning, hvor  

 stor en andel af den samlede omsætning, der stammer fra finansiel  

 virksomhed, ligesom der lægges vægt på, om virksomheden over for  

 offentligheden karakteriserer sig som en finansiel virksomhed.
 Er indtægterne fra finansiel virksomhed over 50 pct. af den samlede  

 omsætning, anses virksomheden normalt for finansiel.
Ved opgørelse af den finansielle omsætning og den samlede omsætning  

 medregnes ikke indtægter fra passiv kapitalanbringelse.
Som eksempler på  

 sådanne indtægter, kan nævnes renteindtægter fra indestående i  

 pengeinstitutter, udbytter, kursavancer, obligationer, aktier og  

 pantebreve, samt renteindtægter fra købe- og afbetalingskontrakter, som er  

 indgået som følge af virksomhedens salg af varer og momspligtige ydelser  

 (egenproduktion). Endvidere anses enkeltstående udlån mellem moder- og  

 datterselskaber, eller mellem søsterselskaber normalt ikke for at være  

 salg af finansiel tjenesteydelse.
Der henvises til Momsvejledningen, se  

 Momsvejledningen afsnit  

 J.2.1.1 .
C.1.1.2 Virksomheder med både momspligtige og  

 momsfrie (finansielle) aktiviteter Virksomheder, som både har momspligtige aktiviteter og momsfrit salg af  

 finansielle ydelser, skal foretage en konkret vurdering af, om  

 virksomheden skal betragtes som en finansiel virksomhed i relation til  

 lønsumsafgiftsloven.
 Ved vurderingen af, om salget af de finansielle ydelser har en sådan  

 karakter og et sådant omfang, at virksomheden skal betragtes som en  

 finansiel virksomhed, lægges der afgørende vægt på, om den finansielle  

 aktivitet kan anses som virksomhedens hovedaktivitet.
I overvejelserne indgår størrelsen af virksomhedens fradragsret for  

 indgående moms af fællesomkostninger.
Virksomheder, der ud over det  

 momsfri salg har momspligtige aktiviteter, vil have delvis fradragsret for  

 indgående moms af fællesomkostninger.
Den delvise fradragsret beregnes på  

 grundlag af det momspligtige salgs andel af virksomhedens samlede  

 omsætning.
 Derudover kan det indgå i vurderingen, om virksomheden over for  

 offentligheden fremtræder som en finansiel virksomhed.
 Udgør virksomhedens momspligtige salg mindre end halvdelen af den  

 samlede omsætning, og fradragsretten som følge af virksomhedens momsfrie  

 finansielle aktiviteter derfor er under 50 pct., vil virksomheden  

 almindeligvis være omfattet af lovens § 4, stk. 2, nr. 1, som en finansiel  

 virksomhed (metode 2).
 Anses virksomheden derimod for at være en ikke-finansiel virksomhed,  

 idet fradragsretten overstiger 50 pct., vil virksomheden være omfattet af  

 lovens § 4, stk. 1. Afgiftsgrundlaget er således virksomhedens lønsum +/-  

 over-/underskud (metode 4). Er virksomheden organiseret som fond, forening  

 m.v. skal virksomheden dog opgøre afgiftsgrundlaget efter § 4, stk. 2, nr.  

 4 (metode 1).
Finansielle indtægter hidrørende fra forskellige former for passiv  

 kapitalanbringelse betragtes ikke som vederlag for salg af finansielle  

 tjenesteydelser og begrænser således ikke fradragsretten.
Som eksempler på  

 sådanne indtægter kan nævnes visse renteindtægter - f.eks. fra indestående  

 i pengeinstitutter, udbytter, kursavancer, obligationer, aktier og  

 pantebreve samt renteindtægter fra købe- og afbetalingskontrakter, som er  

 indgået som følge af virksomhedens salg af varer og momspligtige ydelser  

 (egenproduktion). Endvidere anses enkeltstående udlån mellem moder- og  

 datterselskaber eller mellem søsterselskaber normalt ikke for at være salg  

 af en finansiel tjenesteydelse.
EksempelEt leasingselskab har foruden leasingindtægter,  

 renteindtægter som følge af udlånsvirksomhed på grundlag af kontrakter,  

 der er oprettet af og tiltransporteret fra en autoforhandler.
Endvidere  

 har selskabet renteindtægter og kursavancer fra overskudslikviditet  

 (passiv kapitalanbringelse).
De finansielle indtægter fra fremmede fordringer vil medføre en  

 begrænsning af momsfradragsretten.
Bliver fradragsretten som følge af  

 finansieringsvirksomheden på under 50 pct., betragtes virksomheden som en  

 finansiel virksomhed.
Beregningsgrundlaget er den del af lønsummen, der  

 kan henføres til den finansielle virksomhed.
Er fradragsretten derimod  

 over 50 pct., betragtes virksomheden ikke som finansiel virksomhed.  

 Beregningsgrundlaget er den del af lønsummen med tillæg af overskud eller  

 med fradrag af underskud af virksomheden, der kan henføres til denne  

 aktivitet.
 Beregning af fradragsprocenten:
 Leasingselskabet har en samlet årlig omsætning på 8,3 mio. kr.  

 bestående af:
 Selskabet skal ikke medregne renteindtægter og kursavancer fra  

 overskudslikviditeten ved opgørelsen af den omsætning, der anvendes ved  

 beregningen af den delvise fradragsret.
 Fradragsprocenten bliver:
5.000.000 (a) x 100-------------------------------  

   = 62,5 pct. ~ 63 pct.  8.000.000 (a + b) Selskabet i eksemplet vil altså ikke blive betragtet som en finansiel  

 virksomhed, og skal derfor betale lønsumsafgift af den del af lønsummen  

 med tillæg af overskud eller med fradrag af underskud af selvstændig  

 erhvervsvirksomhed, der kan henføres til denne aktivitet, jf. lovens § 4,  

 stk. 1, samt § 5, stk. 1 (metode 4). Se endvidere afsnittene  

 C.3  

 og  

 E.1.4 .
 Fremkommer der ved beregning af fradragsprocenten decimaler, oprundes  

 fradragsprocenten til nærmeste hele tal.
 En finansiel koncern med fællesregistreringer skulle ikke medregne  

 resultatandele vedr. anparter i behold til omsætningen i forbindelse med  

 beregningen af koncernens delvise fradragsprocent efter momslovens § 38,  

 stk. 1 (fradragsprocenten var hermed større end 50 pct.). Da resultatet af  

 anparter i behold hverken skal tages i betragtning ved beregning af  

 fradragsretten for indgående moms af fællesomkostninger eller medregnes i  

 fællesregistreringens salg af finansielle ydelser ved vurderingen af,  

 om fællesregistreringen skal beregne lønsumsafgift efter hovedreglen  

 (metode 4) eller undtagelsen for virksomheder i den finansielle sektor  

 (metode 2), kunne fællesregistreringens finansielle aktivitet ikke  

 betegnes som hovedaktiviteten, og lønsumsafgiften skulle  

 dermed opgøres efter hovedreglen i lønsumsafgiftslovens § 4, stk. 1  

 (metode 4), jf.  

 SKM2001.99.LSR .
C.1.1.3 Virksomheder med momsfrie aktiviteter  

 udover salg af finansielle ydelser For virksomheder, som ud over salg af finansielle ydelser har andre  

 ikke-momspligtige aktiviteter, foretages en konkret vurdering af, om  

 virksomheden skal betragtes som finansiel virksomhed i relation til  

 lønsumsafgiftsloven.
 I disse tilfælde skal salget af finansielle ydelser ligeledes udgøre en  

 væsentlig del af virksomhedens samlede omsætning, før virksomheden kan  

 betragtes som en finansiel virksomhed.
Ved vurderingen lægges der vægt på, hvor stor en andel af den samlede  

 omsætning, der hidrører fra finansiel virksomhed.
Er denne over 50 pct. af  

 den samlede omsætning, betragtes virksomheden almindeligvis som en  

 finansiel virksomhed, jf. ovenstående afsnit.
Betragtes virksomheden som en finansiel virksomhed, skal virksomheden  

 ved opgørelsen af afgiftsgrundlaget foretage en sektoropdeling i henhold  

 til lovens § 4, stk. 4, 2. pkt.
Virksomheden skal svare afgift af den  

 finansielle del af virksomheden efter lovens § 4, stk. 2, nr. 1 (metode 2)  

 og af den øvrige del af virksomheden efter lovens § 4, stk. 1, (metode  

 4).
C.1.2 Lotterier, Tipstjenesten og lign. - § 4,  

 stk. 2, nr. 2 (metode 1) Lotterivirksomheder, Tipstjenesten og lign. virksomheder skal opgøre  

 afgiftsgrundlaget på grundlag af lønsummen med tillæg af 90 pct.
 Tilsvarende skal virksomheder, der som følge af spilleloven (lov nr.  

 631 af 25. juli 2002) bliver omfattet af lønsumsafgiftspligten, opgøre  

 afgiftsgrundlaget på grundlag af lønsummen med tillæg af 90 pct.
Tipsforhandlere, detailhandlere m.fl., hvis virksomhed er momsfri efter  

 momslovens § 13, stk. 1, nr. 12, og som sælger lotterisedler og lign. skal  

 ikke selvstændigt betale lønsumsafgift.
Er detailhandleren derimod den  

 egentlige udbyder af et momsfrit spil mv., skal detailhandleren  

 betale lønsumsafgift af denne aktivitet.
C.1.3 Turistkontorers oplysnings- og  

 informationsvirksomhed - § 4, stk. 2, nr. 3 (metode 1) Afgiftsgrundlaget for turistkontores oplysnings- og  

 informationsvirksomhed er lønsummen med tillæg af 90 pct.
Rejsebureauer, der ellers er omfattet af den samme  

 fritagelsesbestemmelse i momsloven som turistkontorer, jf. momslovens §  

 13, stk. 1, nr. 16, skal ikke anvende dette afgiftsgrundlag til opgørelse  

 af lønsumsafgiften.
Disse virksomheder er i stedet som udgangspunkt  

 omfattet af lønsumsafgiftslovens § 4, stk. 1 (metode 4), se afsnit  

 C.3 .
C.1.4 Organisationer, fonde, foreninger m.fl. -  

 § 4, stk. 2, nr. 4 (metode 1) Virksomheder, som er organiseret i de nedenfor nævnte  

 virksomhedsformer, skal, jf. § 4, stk. 2, nr. 4 som udgangspunkt opgøre  

 afgiftsgrundlaget som lønsummen med tillæg af 90 pct. (metode 1), uanset  

 hvilke aktiviteter de udfører, medmindre hovedaktiviteten er finansiel.  

 Det gælder bl.a.:
 Som eksempel på hvilke aktiviteter, der kan udøves i de nævnte  

 organisationsformer, kan nævnes museumsaktiviteter,  

 undervisningsaktiviteter, fagforeningsaktiviteter og andre  

 foreningsaktiviteter mv.
Det er uden betydning, om virksomheden drives kommercielt.
Momsnævnet  

 har således fastslået, at en fond, der driver et museum, skal opgøre  

 afgiftsgrundlaget som lønsummen med tillæg af 90 pct., jf.
TfS 1997,  

 373.
 En fond, der driver erhvervsmæssig virksomhed med  

 ejendomsadministration, skal ligeledes opgøre lønsumsafgiftsgrundlaget som  

 lønsummen med tillæg af 90 pct., jf.  

 SKM2001.152.LSR .  

 Fonden var omfattet af lønsumsafgiftslovens § 4, stk. 2, nr. 4 (metode 1)  

 og ikke af § 4, stk. 1 (metode 4).
En forening, der foretog risikovurderinger mv. for forsikringselskaber,  

 ansås for at drive finansiel virksomhed.
Foreningen var omfattet af  

 lønsumsafgiftslovens § 4, stk. 2, nr. 1 (metode 2), om virksomheder  

 indenfor den finansielle sektor og ikke af § 4, stk. 2, nr. 4 (metode 1),  

 jf.  

 SKM2001.20.LSR .
 I  

 SKM2005.264.LSR  

 har Landsskatteretten truffet afgørelse om, at et boligkontor, der er et  

 alment andelsselskab med begrænset ansvar (a.m.b.a.), der yder  

 ejendomsadministration til andelshaverne og en række andre  

 boligorganisationer, skal opgøre lønsumsafgiftsgrundlaget efter  

 lønsumsafgiftslovens § 4, stk. 2, (metode 1), idet boligkontoret må anses  

 for omfattet af § 4, stk. 2, nr. 4.
En låneforening, der havde til formål gennem afdelinger, finansieret af  

 forskellige institutioner, at yde lån til dens medlemmer, blev anset som  

 lønsumsafgiftspligtig.
Medlemmerne betalte et månedligt kontingent som  

 bidrag til foreningens administration.
Momsnævnet traf afgørelse om at  

 låneforeningen var lønsumsafgiftspligtig, idet alle virksomheder uanset  

 organisationsform inden for den finansielle sektor er omfattet af pligten  

 til at betale lønsumsafgift, jf.
TfS 1991, 200. Foreningen skal således  

 opgøre afgiftsgrundlaget efter lovens § 4, stk. 2, nr. 1 (metode 2).
C.2 Avissalg - § 4, stk. 5 (metode 3) Afgiftsgrundlaget for virksomheder, der udgiver eller importerer  

 aviser, er værdien af virksomhedens salg af aviser.
Til værdien skal medregnes såvel den indenlandske som den udenlandske  

 omsætning, jf.
TfS 1998, 660.
Værdien af friabonnementer skal ikke medregnes til afgiftsgrundlaget,  

 jf.  

 SKM2003.169.LSR .  

 Et selskab havde leveret fri avis til 500 medarbejdere og pensionerede  

 medarbejdere.
Selskabet havde ikke medtaget værdien af friabonnementerne i  

 lønsumsafgiftsgrundlaget.
Landsskatteretten finder ikke, at udtrykket  

 "salg" ud fra en almindelig sproglig forståelse af ordet i sig selv kan  

 antages også at omfatte momslovens udtagningsbegreb.
 Ved afgørelse af om en publikation skal anses for en avis i  

 lønsumsafgiftslovens forstand, lægges der vægt på om avisen er  

 momsfritaget efter § 34, stk. 1, nr. 14, se Momsvejledningen afsnit  

 I.1.8 .
C.3 Lønsum +/- over-/underskud - § 4, stk. 1  

 (metode 4) Denne bestemmelse er lovens hovedregel.
 Afgiftsgrundlaget er virksomhedens lønsum med tillæg af overskud eller  

 med fradrag af underskud af selvstændig erhvervsvirksomhed i indkomståret  

 (med visse reguleringer).
Told- og Skattestyrelsen har i TSS-cirkulære  

 2003-18  fastslået,  

 at det alene er overskud eller underskud fra driften af virksomheden, der  

 skal indgå i afgiftsgrundlaget.
Overskud eller underskud opstået i  

 forbindelse med afståelse af virksomhed, herunder goodwill, skal således  

 ikke indgå i afgiftsgrundlaget.
Se også afsnit  

 C.3.1 .
 Årets samlede afgiftstilsvar kan ikke blive negativt, selv om  

 virksomhedens underskud er større end lønsummen.
 De virksomheder, der skal anvende dette grundlag, er virksomheder, der  

 ikke er nævnt i lovens § 4, stk. 2 (se afsnit  

 C.1 )  

 og stk. 5 (se afsnit  

 C.2 ).  

 Det kan f.eks. være følgende virksomheder, når de ikke drives i de  

 organisationsformer, der er nævnt i § 4, stk. 2, nr. 4 (se afsnit  

 C.1.4 ):
Den formidlings-/stiftelsesprovision, som en bilforhandler, radio- og  

 TV-forhandler, møbelforretning, ejendomsmægler m.fl. modtager fra et  

 finansieringsselskab, er momsfri efter momslovens § 13, stk. 1, nr. 11,  

 litra a.
Formidlings-/stiftelsesprovison, som modtages for tegning af  

 forsikringer, er momsfri efter momslovens § 13, stk. 1, nr. 10.
 Virksomheder med disse aktiviteter er dermed lønsumsafgiftspligtige.  

 Lønsumsafgiften beregnes i henhold til lønsumsafgiftslovens § 4, stk. 1  

 (metode 4), for så vidt der ikke er tale om virksomhed inden for den  

 finansielle sektor, se afsnit  

 C.1.1 .  

 Lønsumsafgiften opgøres således på grundlag af lønsummen med tillæg eller  

 fradrag af virksomhedens over-/underskud, for den del, der relaterer sig  

 til provisionen.
C.3.1 Opgørelse af over-/underskud Virksomhedens overskud eller underskud skal opgøres efter reglerne for  

 opgørelse af skattepligtig indkomst før fradrag for henlæggelse til  

 konjukturudligning efter virksomhedsskattelovens § 22b, jf.  

 lønsumsafgiftslovens § 4, stk. 1, 2. pkt.
Til dette overskud eller underskud tillægges renteudgifter og kurstab  

 på fordringer og gæld.
Herefter fratrækkes de rente- og udbytteindtægter  

 samt kursgevinster på fordringer og gæld, som indgår i opgørelsen af  

 virksomhedens over- eller underskud, jf. § 4, stk. 1, 3. pkt.
 Virksomheder omfattet af virksomhedsordningen opgør virksomhedens  

 skattepligtige indkomst efter skattelovgivningens almindelige regler, jf.  

 virksomhedsskatteloven § 6, stk. 1. Bortset fra bestemmelsen om  

 renteperiodisering i virksomhedsskattelovens § 6, stk. 2, findes der ingen  

 særlige regler om indkomstopgørelsen i virksomhedsskatteloven.
 Klinikfællesskaber, der er etableret som et I/S, kan opgøre overskuddet  

 efter principperne om skattepligtig indkomst, selv om et interessentskab  

 ikke efter de skattemæssige regler er at anse som en juridisk enhed, se  

 afsnit  

 B.1.1.1 .
 Spørgsmålet om hvorvidt goodwill skal medregnes i afgiftsgrundlaget  

 efter lovens § 4, kan eksempelvis opstå når en virksomhed afhændes og der  

 er fortjeneste eller tab ved salg af goodwill.
Goodwill har i tidens løb været både skattepligtigt og skattefrit.
I  

 forbindelse med den nye afskrivningslov, lov nr. 433 af 26. juni 1998,  

 blev bestemmelserne om goodwill i ligningsloven ophævet.
Alle bestemmelser  

 om goodwill findes herefter i afskrivningslovens § 40, stk. 1 og stk.  

 6.
 Goodwill skal medregnes i afgiftsgrundlaget ved beregningen af  

 lønsumsafgiften i det omfang, goodwillen skal medregnes til den  

 skattepligtige indkomst.
Told- og Skattestyrelsen har i TSS-cirkulære  

 2003-18  

 taget stilling til, hvorvidt goodwill skal medregnes i afgiftsgrundlaget  

 efter lovens § 4, når en virksomhed afhændes og der er fortjeneste eller  

 tab ved salg af goodwill.
Styrelsen har ved afgørelse af 21. januar 2003  

 ændret ovennævnte praksis, og finder herefter, at det alene er overskud  

 eller underskud fra driften af virksomheden, der skal indgå i  

 afgiftsgrundlaget.
Overskud eller underskud opstået i forbindelse med  

 afståelse af virksomhed, herunder goodwill, skal således ikke indgå i  

 afgiftsgrundlaget.
 I  

 SKM2003.398.TSS  

 har Told- og Skattestyrelsen præciseret retningslinierne for forståelsen  

 af TSS-cirkulære  

 2003-18 .  

 Af cirkulæret fremgår det, at det alene er overskud eller underskud fra  

 driften af virksomheden, der skal indgå i afgiftsgrundlaget, jf.  

 lønsumsafgiftslovens § 4, og at overskud eller underskud opstået i  

 forbindelse med afståelse af virksomhed ikke skal indgå i  

 afgiftsgrundlaget, jf. lønsumsafgiftslovens § 4.
Vurderingen af, om der er tale om et egentligt salg af virksomhed eller  

 salg af aktiver m.m. foretages på grundlag af skattelovgivningens regler  

 herom.
Reglerne er beskrevet i Ligningsvejledningen, Erhvervsdrivende,  

 afsnit E.I.
 Hvis en virksomhed sælges i løbet af indkomståret skal der dels opgøres  

 et over/underskud fra driften af virksomheden i henhold til  

 skattelovgivningens regler herom og dels skal der opgøres en avance eller  

 et tab i forbindelse med salget i henhold til afskrivningsloven og de  

 respektive avancebeskatningslove, herunder en opgørelse for goodwill, jf.  

 afskrivningslovens § 40.
 Det opgjorte over/underskud fra driften af virksomheden skal indgå i  

 afgiftsgrundlaget, jf. lønsumsafgiftslovens § 4.
 Den opgjorte avance eller tab i forbindelse med salget skal ikke indgå  

 i afgiftsgrundlaget, jf. lønsumsafgiftslovens § 4. Det er uden betydning  

 for medtagelsen i afgiftsgrundlaget om der tidligere har været foretaget  

 afskrivninger eller ej på de aktiver m.m., der nu realiseres.
Grundlaget for henlæggelse til konjunkturudligning opgøres før  

 overførsel af en del af overskuddet til beskatning hos en medarbejdende  

 ægtefælle, jf.
TfS 1994, 541.
 Dette betyder, at overskuddet til medarbejdende ægtefælle ikke kan  

 fratrækkes i beregningsgrundlaget for lønsumsafgiften.
 Til virksomhedens overskud eller underskud opgjort som anført medregnes  

 ikke overskud eller underskud, som hidrører fra virksomhed i udlandet, jf.  

 § 4, stk. 1, sidste pkt.
Acontobetalingerne og den endelige årsregulering af lønsumsafgiften  

 skal ikke anses som en driftsudgift ved opgørelsen af den skattepligtige  

 indkomst til brug for beregningen af lønsumsafgiften, idet det er en  

 forudsætning for beregningen af afgiften, at afgiften holdes uden for  

 selve beregningsgrundlaget, jf.
TfS 1995, 443. Se også  

 SKM2003.51.LSR ,  

 hvor en alment praktiserende læge ikke var berettiget til at fratrække  

 selve lønsumsafgiften ved opgørelsen af beregningsgrundlaget for  

 lønsumsafgift, uagtet at det ikke fremgår direkte af lønsumsafgiftslovens  

 § 4, stk. 1.
Administrationsgodtgørelse (lov nr. 893 af 21. december 1991, som er  

 ophævet med virkning fra og med indkomståret 2001) skal heller ikke indgå  

 i beregningen, idet godtgørelsen først beregnes efter opgørelse af  

 lønsumsafgiften, og derved i sagens natur ikke er endelig kendt ved  

 beregningen, jf.
TfS 1995, 443.
 Indgår lønsumsafgiften og administrationsgodtgørelsen i det opgjorte  

 overskud/underskud, skal der således reguleres herfor, forinden  

 lønsumsafgiften beregnes.
Landsskatteretten har i  

 SKM2003.416.ØLR  

 afsagt dom om, at der ikke skal betales arbejdsmarkedsbidrag af  

 sygedagpenge til en selvstændig erhvervsdrivende i  

 virksomhedsskatteordningen.
Styrelsen har i TSS-cirkulære  

 2004-23  

 redegjort for konsekvenserne af dommen.
Det fremgår bl.a. af cirkulæret,  

 at selvstændigt erhvervsdrivende som har modtaget sygedagpenge,  

 barselsdagpenge, forældre og uddannelsesorlovsydelser, iværksætterydelse  

 og etableringsydelse i forbindelse med indehaverens egen sygdom m.v. ikke  

 skal medregne disse ydelser til virksomhedens overskud/underskud.
 Styrelsen har i  

 SKM2005.18.TSS  

 angivet en række fortolkningsbidrag til TSS-cirkulære nr.  

 2004-23 .  

 Det fremgår bl.a., at renter af tilbagebetaling af lønsumsafgift er  

 skattepligtige og at renterne skal henføres til det indkomstår, hvor der  

 træffes afgørelse om tilbagebetaling af lønsumsafgift.
Told- og Skattestyrelsen har i  

 SKM2005.168.TSS  

 præciseret reglerne for modregning af negative afgiftsbeløb i  

 efterfølgende indkomstår.
Det har ifølge praksis været tillladt, at et  

 negativt afgiftsbeløb, som følge af at virksomhedens underskud opgjort  

 efter reglerne i lønsumsafgiftslovens § 4, stk. 1 er større end lønsummen,  

 kan overføres til næste årsangivelse.
Det fremgår af præciseringen, at et  

 negativt afgiftsbeløb kun kan benyttes til modregning i et positivt  

 beregnet lønsumsafgiftsbeløb i det efterfølgende indkomstår.
I det omfang  

 det negative afgiftsbeløb ikke fuldt ud kan modregnes i det efterfølgende  

 indkomstårs beregnede positive afgiftsbeløb, vil det resterende negative  

 afgiftsbeløb derfor ikke kunne benyttes til modregning i senere  

 indkomstårs positive afgiftstilsvar.
 Denne praksis er ved lov nr. 517 af 7. juni 2006 blevet lovfæstet,  

 og det fremgår nu udtrykkeligt af bestemmelsen i  

 lønsumsafgiftslovens § 4, stk. 6, at virksomheder, der opgør deres  

 afgiftsgrundlag efter reglerne i § 4, stk. 1, kan benytte negative  

 afgiftsbeløb til modregning i et positivt beregnet afgiftsbeløb i  

 efterfølgende indkomstår.
Det præciseres endvidere i  

 SKM2005.168.TSS ,  

 at såfremt en lønsumsafgiftspligtig metode 4 virksomhed, i henhold til  

 skattelovgivningens regler i et indkomstår har et negativt skattemæssigt  

 resultat fra driften af virksomheden, vil dette underskud ikke i  

 efterfølgende indkomstår kunne modregnes i opgørelsen af det  

 over/underskud af selvstændig erhvervsvirksomhed i indkomståret, som der i  

 henhold til lønsumsafgiftslovens § 4, stk. 1, skal betales lønsumsafgift  

 af.
Opgørelsen af afgiftsgrundlaget sker derfor før modregning af  

 eventuelle skattemæssige underskud fra tidligere indkomstår, hvilket  

 skyldes, at det af lønsumsafgiftslovens § 4, stk. 1, 1. pkt. fremgår, at  

 det er lønsummen med tillæg af overskud eller med fradrag af underskud af  

 selvstændig erhvervsvirksomhed i indkomståret... der udgør  

 afgiftsgrundlaget.
C.4 Sektoropdeling - § 4, stk. 4 Virksomheder, der både udøver lønsumsafgiftspligtige aktiviteter -  

 bortset fra avissalg - og andre aktiviteter, skal på grundlag af en  

 sektoropdeling af virksomheden foretage en fordeling af virksomhedens  

 lønsum og over- eller underskud, der vedrører den lønsumsafgiftspligtige  

 del af virksomheden henholdsvis den øvrige del af virksomheden.  

 Virksomheden opdeles således i sektorer.
Bestemmelsen sikrer, at  

 virksomheden kun betaler lønsumsafgift af den lønsumsafgiftspligtige del  

 af aktiviteterne.
 For virksomheder, som både skal opgøre afgiftsgrundlaget på grundlag af  

 lønsummen med tillæg af 90 pct. og på grundlag af lønsummen +/-  

 over-/underskud, skal der foretages en tilsvarende fordeling.
 Skatteministeren har i medfør af en bemyndigelse i loven, jf. § 4, stk.  

 4, fastsat nærmere regler for sektoropdelingen i bekendtgørelsen, jf.  

 bekendtgørelsens § 4.
C.4.1 Momspligtige og lønsumsafgiftspligtige  

 aktiviteter - bek. § 4 C.4.1.1 Afgiftsgrundlaget er lønsummen med  

 tillæg af 90 pct - bek. § 4, stk. 2 Afgiftsgrundlaget for de virksomheder, der skal opgøre  

 afgiftsgrundlaget som lønsummen med tillæg af 90 pct., beregnes af den del  

 af virksomhedens lønsum, der vedrører den afgiftspligtige del af  

 virksomheden.
Har virksomheden ansatte, der både udøver  

 aktiviteter i den lønsumsafgiftspligtige del af virksomheden og andre  

 aktiviteter, skal der ske en fordeling af den ansattes lønsum på grundlag  

 af det faktisk anvendte tidsforbrug i henholdsvis den afgiftspligtige del  

 af virksomheden og den øvrige del af virksomheden.
Kan  

 virksomheden ikke foretage en faktisk opgørelse af tidsforbruget, skal  

 virksomheden til afgiftsgrundlaget medregne den del af lønsummen, der  

 skønsmæssigt vedrører den afgiftspligtige del af virksomheden.
Om den  

 skønsmæssige vurdering se afsnit  

 C.4.1.3 .
C.4.1.2 Afgiftsgrundlaget er lønsummen +/-  

 over-/underskud - bek. § 4, stk. 3 Afgiftsgrundlaget for virksomheder, der skal opgøre afgiftsgrundlaget  

 på grundlag af lønsummen +/- over-/underskud, er den del af virksomhedens  

 lønsum med tillæg af virksomhedens overskud eller med fradrag af  

 virksomhedens underskud, der vedrører den lønsumsafgiftspligtige del af  

 virksomheden.
 Lønsummen, der vedrører den afgiftspligtige del af virksomheden,  

 opgøres på den i afsnit  

 C.4.1.1  

 nævnte måde.
Den del af virksomhedens overskud eller underskud, der skal medregnes  

 til afgiftsgrundlaget, opgøres på grundlag af virksomhedens regnskaber.  

 Fører virksomheden ikke et særskilt sektorregnskab for den afgiftspligtige  

 del af virksomheden, eller kan virksomhedens regnskaber i øvrigt ikke  

 tilrettelægges på en sådan måde, at fordelingen af virksomhedens overskud  

 eller underskud fremgår af regnskabet, skal virksomheden til  

 afgiftsgrundlaget medregne den del af overskuddet eller underskuddet, der  

 skønsmæssigt vedrører den afgiftspligtige del af virksomheden.
Om den  

 skønsmæssige vurdering se afsnit  

 C.4.1.3 .
 Formidling af persontransport kan fra 31. august 2005 henholdsvis 1.  

 januar 2007 ikke anses for omfattet af momsfritagelsen for  

 persontransport, se  

 SKM2006.395.SKAT ,  

 der er omtalt i Momsvejledningens afsnit  

 D.11.15  

 og  

 D.11.16 .  

 Gebyrer, fees mv. opkrævet af et rejsebureau i forbindelse med  

 formidling af rejser inden for EU vil dog stadig være momsfri efter  

 momslovens § 13, stk. 1, nr. 16, som en rejsebureauydelse.
C.4.1.3 Skønsmæssig fordeling - bek. § 4, stk.  

 4 Ved vurderingen af, om den skønsmæssige fordeling af virksomhedens  

 lønsum og overskud eller underskud er foretaget på rimelig måde, vil en  

 fordeling, der svarer til forholdet mellem omsætningen i den  

 afgiftspligtige del af virksomheden og virksomhedens samlede omsætning i  

 det pågældende indkomstår, som udgangspunkt blive lagt til grund.
Landsskatteretten har ved kendelse offentliggjort i  

 SKM2003.572.LSR ,  

 ud fra en konkret vurdering fundet, at afgiftsgrundlaget skulle opgøres  

 efter et skøn med udgangspunkt i en omsætningsfordeling.
Retten fandt  

 ikke grundlag for at tilsidesætte det af regionen udøvede skøn over  

 lønsumsafgiftsgrundlaget.
Retten fandt det ikke tilstrækkelig godtgjort,  

 at de ansatte har anvendt 5 minutter pr. time på bowlingaktiviteterne.
 Afviger virksomhedens skøn fra denne fordeling efter omsætning og kan  

 virksomheden ikke på anden måde sandsynliggøre den foretagne fordeling,  

 kan told- og skatteforvaltningen pålægge virksomheden at føre et særskilt  

 sektorregnskab for den lønsumsafgiftspligtige del af  

 virksomheden.
C.4.2 Forskellige lønsumsafgiftspligtige  

 aktiviteter - bek. § 4, stk. 5 Virksomheder, der både skal opgøre afgiftsgrundlaget som lønsummen med  

 tillæg af 90 pct. (§ 4, stk. 2) og lønsummen +/- over-/underskud (§ 4,  

 stk. 1) skal opgøre afgiftsgrundlaget på grundlag af en tilsvarende  

 fordeling som ovenfor efter afsnit  

 C.4.1 .
 Denne situation kan eksempelvis forekomme, når en virksomhed både  

 udøver finansielle aktiviteter, hvor de finansielle ydelser er af et  

 sådant omfang, at virksomheden for denne del skal benytte  

 afgiftsgrundlaget i lovens § 4, stk. 2, nr. 1 (metode 2), og momsfri  

 kursusvirksomhed, hvor aktiviteterne er omfattet af lovens § 4, stk. 1  

 (metode 4).
I  

 SKM2002.33.TSS  

 har styrelsen i en konkret sag udtalt, at såfremt en forening og  

 et selskab er fællesregistreret efter momslovens § 47, stk. 4, 2. pkt.,  

 skal afgiftsgrundlaget for foreningsdelen opgøres efter  

 lønsumsafgiftslovens § 4, stk. 2, nr. 4 (metode 1), mens afgiftsgrundlaget  

 for selskabsdelen skal opgøres efter lønsumsafgiftslovens § 4, stk. 1  

 (metode 4), jf. lønsumsafgiftslovens § 4, stk. 4. Situationen var den, at  

 foreningen var omfattet af lønsumsafgiftspligten som anden økonomisk  

 virksomhed.
Selskabet udøvede momsfritagne rejsebureauaktiviteter, og  

 var dermed omfattet af lønsumsafgiftspligten.
