Betænkning afgivet af Socialudvalget den  

 10. maj 2001 Betænkning over Forslag til lov om ændring af lov om  

 social service, lov om retssikkerhed og administration på det sociale  

 område og lov om embedslægeinstitutioner m.v.
(Tilsyn med indsatsen over for ældre m.v.) [af  

 socialministeren (Henrik Dam Kristensen)] 1. Ændringsforslag Socialministeren har stillet 6 ændringsforslag til  

 lovforslaget.
2. Udvalgsarbejdet Lovforslaget blev fremsat den 21. marts 2001 og var til 1.  

 behandling den 3. april 2001. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og socialministeren sendte den 11.  

 december 2000 dette udkast til udvalget, jf. alm. del   bilag 177. Den 17.  

 januar 2001 sendte socialministeren de indkomne høringssvar til  

 udvalget.
Den 20. marts 2001 sendte socialministeren yderligere 2  

 høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Sygeplejeråd, Danske Diakonhjem, DemensKoordinatorer i DanmarK, Embedslægeforeningen, Forbundet af Offentligt Ansatte, Gentofte Kommune, Ældrerådet, Helsingør Kommune, Ældrerådet, Kolding Kommune, Ældrerådet, Landsforeningen Pårørendegruppen for Svage  

 Ældre, Steen Markmann-Hansen, Organisationen af Selvejende Institutioner på  

 ældreområdet, Pårørende til Svage Ældre i  

 hovedstadsområdet, Hanne Reintoft, socialrådgiver, Sammenslutningen af Ældreråd i Danmark, Ældre Sagen og Århus Kommune, Ældrerådet.
 Socialministeren har over for udvalget kommenteret de  

 skriftlige henvendelser.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Dansk Sygeplejeråd, Forbundet af Offentligt Ansatte, Landsforeningen Pårørendegruppen for Svage  

 Ældre, Steen Markmann-Hansen, Pårørende til Svage Ældre i  

 hovedstadsområdet og Århus Kommune, Ældrerådet Spørgsmål Udvalget har stillet 26 spørgsmål til  

 socialministeren til skriftlig besvarelse, som denne har besvaret.
Udvalgets  

 spørgsmål nr. 13 og socialministerens svar herpå er  

 optrykt som bilag 2 til betænkningen.
3. Indstillinger og politiske bemærkninger Udvalget indstiller lovforslaget til  

vedtagelse med de af socialministeren stillede ændringsforslag.
 Dansk Folkepartis medlem af udvalget finder, at de svage  

 ældre og handicappede på plejehjem og i andre boligformer skal  

 sikres den tryghed, omsorg og pleje, som de har et retskrav på.
Derfor finder Dansk Folkeparti det helt nødvendigt,  

 at der skal etableres uvildige og uanmeldte tilsynsbesøg på  

 plejehjem og i andre former for ældreboliger.
Her er embedslægen  

 et helt uundværligt element.
Men Dansk Folkeparti er ikke tilfreds med, at det i  

 socialministerens ændringsforslag nr. 4 er fastsat, at  

 embedslægen kun skal foretage ét uanmeldt tilsynsbesøg,  

 selv om embedslægen også skal følge op på, at  

 eventuelle kritisable sundhedsmæssige forhold på plejehjemmene  

 bliver bragt i orden.
Derfor mener Dansk Folkeparti, at der skal være  

 mulighed for flere uanmeldte tilsynsbesøg af embedslægen.
Det  

 bør derefter være embedslægen, der vurderer, hvor mange  

 uanmeldte tilsynsbesøg der er behov for.
Embedslægens kompetence er i lovforslaget omtalt som  

 sundhedsfaglig, og tilsynsbesøgende varetages af sundhedspersoner  

 tilknyttet embedslægeinstitutionen.
Dansk Folkeparti finder, at omsorg  

 og pleje sammen med det rent sundhedsfaglige skal indgå i  

 embedslægens tilsyn, som dermed bliver mere helhedsorienteret.  

 Tilsynsbesøgene skal kunne foretages sammen med uvildige personer, der  

 er kyndige også på omsorgs- og plejeområdet uden at skulle  

 være sundhedsfagligt uddannede.
 I forbindelse med de tilsynsbesøg, der  

 udføres på ældreområdet af kommunale  

 myndighedspersoner, bør disses uvildighed og ansvar indskærpes.  

 Det bekymrer Dansk Folkeparti, at det ikke er klart defineret, hvilke  

 kommunale myndighedspersoner der tænkes at skulle foretage anmeldte og  

 uanmeldte tilsynsbesøg.
Dansk Folkeparti mener, at bruger- og  

 pårørenderådene bør have større kompetence,  

 og havde derfor helst set, at der blev etableret egentlige bestyrelser.
Dansk  

 Folkeparti mener ligeledes, at rammerne for valg til rådene bør  

 fastsættes i lovgivningen i stedet for at lade sammensætningen af  

 rådet være op til kommunerne.
 Dansk Folkeparti vil derfor været meget  

 opmærksom på, hvordan loven kommer til at virke i praksis i  

 kommunerne, og hvis det viser sig, at der er behov for reguleringer, vil det  

 blive taget op.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	socialministeren, tiltrådt af udvalget:
Til § 1 1)  I det under nr. 2 foreslåede § 110, stk.  

 3, indsættes efter 1. pkt. som nyt punktum:
»1. pkt.  

 omfatter alene de beboere og lejere i de nævnte boligformer, der  

 modtager kommunale serviceydelser.« [Præcisering af lovforslagets målgruppe] 2) Det under nr. 3 foreslåede § 112 a, stk.  

 1, affattes således:
» [Præcisering af lovforslagets målgruppe samt  

 præcisering af området for bruger- og  

 pårørenderådenes arbejde] 3) Nr. 5 affattes således:
» » Stk. 2. Som led i tilsynsforpligtelsen efter stk. 1 skal  

 kommunen hvert år foretage mindst ét anmeldt og ét  

 uanmeldt tilsynsbesøg i plejehjem m.v., jf. § 140,  

 plejeboligbebyggelser omfattet af lov om almene boliger samt støttede  

 private andelsboliger m.v. eller lov om boliger for ældre og personer  

 med handicap og andre tilsvarende boligenheder i kommunen.
Tilsynet omfatter  

 indsatsen over for de beboere og lejere, der modtager kommunale  

 serviceydelser.
Tilsynet skal ligesom de øvrige kommunale  

 myndighedsopgaver på området udføres af personer, der  

 alene varetager kommunale myndighedsopgaver.
Tilsynet må ikke varetages  

 af personer, der samtidig har udføreropgaver på området.
Stk. 3. Efter hvert tilsynsbesøg udarbejder den  

 kommunale myndighed en tilsynsrapport til brug for opfølgningen  

 på tilsynsbesøget.
Tilsynsrapporterne offentliggøres og  

 sendes til høring i bruger- og pårørenderådet, jf.  

 § 112 a, samt i det kommunale ældreråd, jf. § 30 i lov om  

 retssikkerhed og administration på det sociale område.
Den  

 enkelte bruger eller pårørende skal endvidere have tilbud om  

 løbende at få tilsendt tilsynsrapporterne.
Kommunen har pligt  

 til efter anmodning fra bruger- og pårørenderådet eller  

 det kommunale ældreråd at tilbyde det pågældende  

 råd en mundtlig præsentation og drøftelse af  

 tilsynsrapporterne.
Stk. 4. Mindst én gang årligt udarbejdes og  

 offentliggøres en samlet redegørelse om tilsynet efter stk. 1  

 og 2 samt det sundhedsfaglige  

 tilsyn efter § 6 a i lov om embedslægeinstitutioner m.v.  

 Redegørelsen skal endvidere indeholde en opgørelse over, hvad  

 der i forbindelse med tilsynet er blevet afdækket om sammenhængen  

 mellem de ydelser, der er truffet afgørelse om, og de faktisk leverede  

 ydelser.
Redegørelsen  

 offentliggøres og sendes til høring hos bruger- og  

 pårørenderådet, jf. § 112 a, samt hos det kommunale  

 ældreråd.
Kommunalbestyrelsen drøfter herefter  

 redegørelsen på et møde med henblik på kommunens  

 opfølgning på tilsynet.«« [Præcisering af lovforslagets målgruppe,  

 præcisering af, at tilsyn er en kommunal myndighedsopgave, mulighed for  

 at anmode om mundtlig præsentation af tilsynsrapporter,  

 præcisering af indholdet i de årlige tilsynsredegørelser  

 samt udvidelse af bruger-/pårørenderådenes og  

 ældrerådenes høringsret] Til § 3 4) Nr. 1 affattes således:
» » Stk. 2. Efter hvert tilsynsbesøg udarbejder  

 embedslægeinstitutionen en tilsynsrapport om de sundhedsmæssige  

 forhold på plejehjemmet m.v. til brug for plejehjemmets og kommunens  

 opfølgning på konstaterede fejl og mangler ved de  

 sundhedsmæssige forhold.
Tilsynsrapporten sendes endvidere til bruger-  

 og pårørenderådet, jf. § 112 a, og til det kommunale  

 ældreråd, jf. § 30 i lov om retssikkerhed og administration  

 på det sociale område.
 Stk. 3.  Embedslægeinstitutionen skal  

 påse, at plejehjemmet eller kommunen følger op på  

 eventuelle kritisable sundhedsmæssige forhold, der måtte  

 være konstateret ved det sundhedsmæssige tilsynsbesøg.
Stk. 4. Embedslægeinstitutionen udarbejder  

 årligt for den enkelte kommunes plejehjem m.v. et sammendrag af  

 årets tilsynsrapporter samt et sammendrag af den kommunale  

 opfølgning efter stk. 3 til brug for den enkelte kommune.
Den  

 kommunale tilsynsrapport sendes endvidere til Sundhedsstyrelsen.
 Stk. 5. Embedslægeinstitutionen kan lade  

 tilsynsbesøg, udarbejdelse af tilsynsrapporter og opfølgning  

 heraf efter stk. 1-4 udføre af sundhedspersoner, der tilknyttes  

 embedslægeinstitutionen alene med henblik på varetagelsen af  

 disse opgaver.
 Stk. 6. Embedslægeinstitutionen afholder udgiften  

 ved tilsynsbesøg og udarbejdelse af tilsynsrapporter m.v. efter stk.  

 1-5.
 Stk. 7. Sundhedsstyrelsen fastsætter nærmere  

 indholdet af de sundhedsadministrative, sundhedsfaglige og sundhedsrelaterede  

 opgaver, der indgår i tilsynet med de sundhedsmæssige forhold  

 efter stk. 1-5, samt de nærmere regler for tilsynsbesøg og  

 afrapportering herom efter stk. 1-5.
Stk. 8. § 8, stk. 3-7, om udstedelse af påbud og  

 forbud over for institutioner m.v. finder tilsvarende anvendelse på  

 tilsyn, der udføres efter stk. 1-3.«« [Indførelse af et årligt sundhedsfagligt  

 tilsyn forankret i embedslægeinstitutionen] 5) Nr. 2 affattes således:
» [Konsekvens af ændringsforslag nr. 4] Til § 4 6) Paragraffen affattes således:
» Stk. 1.
Stk. 2. Lovens § 2, nr. 1, træder i kraft dagen  

 efter bekendtgørelsen i Lovtidende.« [Ændret ikrafttræden] Bemærkninger Til nr. 1-6 Ændringsforslag stilles på baggrund af  

 regeringens forhandlinger med Folketingets partier efter 1. behandling af  

 lovforslaget.
Administrative og økonomiske konsekvenser De økonomiske konsekvenser  

 af ændringsforslagene ses i nedenstående fem punkter:
 I ændringsforslagene forudsættes de samlede  

 udgifter finansieret med 50 pct. af staten og 50 pct. af kommunerne.
 Lovens ikrafttræden udskydes til 1. januar 2002,  

 hvorfor der ikke længere er nogen merudgift i 2001.
Det foreslås, at det bliver  

 embedslægeinstitutionen, der gennemfører det sundhedsfaglige  

 tilsyn m.v.
Dette betyder, at udgiften på 8,7 mio. kr. ændres fra  

 at være en kommunal udgift til at være en statslig udgift.
Høringspligten vedrørende tilsynsrapporterne  

 giver anledning til udgifter ved, at der inddrages personale til to  

 møder, hvor tilsynsrapporterne gennemgås.
Dette giver en  

 årlig udgift på 2,5 mio. kr. i pl-2001.
 Såvel bruger- og pårørenderådene  

 som ældrerådene kan efter anmodning få et møde med  

 en repræsentant for de kommunale tilsynsansvarlige, der mundtligt  

 præsenterer og drøfter de to løbende tilsynsrapporter.  

 Dette giver en årlig merudgift på 0,9 mio. kr. i pl-2001.
 Ændringsforslaget til § 3 vedrørende det  

 sundhedsfaglige tilsyn indebærer således, at der under  

 Sundhedsministeriets ramme afsættes i alt 16,5 mio. kr., hvilket svarer  

 til den økonomiske ramme, der fremgår af det fremsatte  

 lovforslag.
 Af de 16,5 mio. kr. tilføres 15,8 mio. kr., heraf  

 løn 9,6 mio. kr., til embedslægevæsenet.  

 Embedslægevæsenets lønsum udmøntes ved oprettelsen  

 af 12 lønramme-37-stillinger og 8 årsværk (øvrige).  

 De resterende 6,2 mio. kr. under embedslægevæsenet afsættes  

 under øvrig drift til køb af fremmede tjenesteydelser.  

 Sundhedsstyrelsens almindelige virksomhed tilføres 0,7 mio. kr., heraf  

 løn 0,4 mio. kr., svarende til 1 årsværk  

 (øvrige).
Lovforslagets samlede udgifter beløber sig til 24,6  

 mio. kr. i 2002 og fremefter.
Kommunernes umiddelbare merbelastning herved  

 udgør 8,1 mio. kr. i 2002 og de efterfølgende år.
Da det  

 i ændringsforslaget forudsættes, at kommunerne skal finansiere  

 halvdelen af lovforslagets udgifter (12,3 mio. kr.), bliver de samlede  

 økonomiske konsekvenser for kommunerne en udgift på 4,2 mio.  

 kr., som vil blive trukket via bloktilskuddet. (Alle udgifter i pl-2001).
 Forslaget skal forhandles med de kommunale parter.
 Lovforslagets samlede udgifter, når der ses bort fra  

 den andel, kommunerne finansierer, forudsættes finansieret via  

 satspuljen.
Lovforslagets konsekvenser i hovedtræk Positive konsekvenser/mindreudgifter (hvis ja, angiv omfang) Negative konsekvenser/merudgifter Økonomiske konsekvenser for stat, kommuner og amtskommuner - Merudgifterne ved det samlede lovforslag er 24,6 mio. kr. i 2002 og  

 årene derefter.
Administrative konsekvenser for stat, kommuner og amtskommuner - Forslaget skønnes kun at ville få begrænsede  

 administrative konsekvenser for kommunerne.
Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Lovforslaget indeholder ikke EU-retlige aspekter Ad nr. 1-4 I §§ 110, stk. 3, 112 a og 113 a i lov om social service  

 og i § 6 a i lov om embedslægeinstitutioner m.v. foreslås en  

 tilføjelse om, at lovforslaget alene omfatter beboere/lejere, der  

 modtager kommunale serviceydelser.
Der er tale om en teknisk  

 præcisering, der i selve lovteksten skal klargøre, at  

 lovforslagets målgruppe er de svage ældre   typisk ældre,  

 der bor i de i lovforslaget nævnte boligtyper med tilknyttet udvidede  

 plejefunktioner, og som modtager serviceydelser fra kommunen.
Formålet  

 med ændringen er at undgå uklarhed om målgruppen, idet  

 også amtskommunerne kan opføre plejeboligbebyggelser, der er  

 omfattet af lov om almene boliger samt støttede private andelsboliger  

 m.v. eller lov om boliger for ældre og personer med handicap.
Beboerne  

 i de amtskommunalt opførte boliger er typisk ikke svage ældre,  

 men handicappede borgere, der p.g.a. væsentlige fysiske eller psykiske  

 handicap har behov for særlige plejefunktioner i boligen.
Der er  

 fastsat retningsliner for handleplaner, tilsyn m.v. for denne målgruppe  

 andetsteds i den sociale lovgivning, hvorfor denne målgruppe ikke er  

 omfattet af indeværende lovforslag.
 Formålet med forslaget til tilføjelsen til §  

 112 a, stk. 1, (ændringsforslag nr. 2) om, at bruger- og  

 pårørenderådene bl.a. skal inddrages i fastlæggelsen  

 af retningslinjer for kostplaner,  

 arbejdsrutiner, aktiviteter, samvær m.v., er at præcisere  

 området for bruger- og pårørenderådenes virke.
I forbindelse med de politiske drøftelser, der  

 ligger til grund for ændringsforslaget, har der været rejst  

 spørgsmål om sammensætningen af de nye bruger- og  

 pårørenderåd, herunder samspillet mellem de nye råd  

 og eksempelvis bestyrelser i selvejende institutioner og lignende.
Det skal  

 derfor præciseres, at bruger- og pårørenderådenes  

 rolle er at fungere som et forum for dialogen om tilrettelæggelsen af  

 den daglige pleje- og omsorgsindsats over for de svage ældre.
For at  

 sikre, at rådene varetager de svage ældres interesser, er det  

 fastlagt i lovforslaget, at brugere og pårørende skal have  

 flertal i rådene.
Ud over brugere og pårørende vil  

 også f.eks. lokale »ildsjæle«,  

 repræsentanter for selvejende institutioners bestyrelser og  

 personalerepræsentanter kunne vælges ind i rådene og dermed  

 deltage i rådenes arbejde.
Kommunalbestyrelsen beslutter rådenes  

 sammensætning.
Kommunalbestyrelsen skal i videst muligt omfang  

 imødekomme lokale ønsker om de enkelte råds  

 sammensætning.
Hvis der f.eks. er et ønske fra den selvejende  

 institutions bestyrelse om at blive repræsenteret i dét lokale  

 råd, der er knyttet til den pågældende selvejende  

 institution, forudsættes dette ønske imødekommet.
Vedrørende den foreslåede ændring i §  

 113 a, stk. 2, 1. pkt., (ændringsforslag nr. 3), hvor kommunerne  

 pålægges at gennemføre et anmeldt og et uanmeldt  

 tilsynsbesøg hvert år, henvises til de politiske  

 drøftelser, der er gået forud for ændringsforslagets  

 udarbejdelse.
Den foreslåede ændring afspejler konklusionerne  

 på disse drøftelser.
Med ændringsforslagets tilføjelse af et nyt  

 3. og 4. pkt. i § 113 a, stk. 2 præciseres det, at tilsynet med den  

 kommunale indsats på ældreområdet er en myndighedsopgave,  

 og at tilsynet derfor ikke kan overlades til personer, der varetager  

 udføreropgaver for kommunen.
Debatten om den kommunale løsning  

 af myndighedsopgaverne   senest netop i forbindelse med tilsynets varetagelse  

 på ældreområdet   har synliggjort et behov for at fastholde  

 og indskærpe de kommunale politikeres og den kommunale administrations  

 myndighedsansvar.
Synliggørelsen af den kommunale myndigheds rolle er  

 væsentlig, ikke mindst fordi uklarhed om netop myndighedsansvaret ofte  

 skaber usikkerhed hos både borgere og udførere om kommunens  

 rolle i forbindelse med fastsættelse af retningslinjer for den  

 kommunale service, afgørelsers gyldighed, klage- og tilsynsinstansers  

 uvildighed m.v.
Det er derfor væsentligt, at der er en klar adskillelse  

 mellem den kommunale myndighedsfunktion og de personer, institutioner m.fl.,  

 der udfører opgaver for myndigheden.
Med den foreslåede ændring i § 113 a, stk. 4,  

 1. og 2. pkt., pålægges kommunerne at lade den årlige  

 redegørelse om kommunens samlede tilsynsindsats indeholde en  

 opgørelse over, hvad tilsynet har vist om forholdet mellem de ydelser,  

 der er truffet afgørelse om, og de ydelser, der faktisk er leveret.
En  

 sådan opgørelse vil synliggøre eventuelle misforhold  

 mellem de ydelser, brugerne har krav på, og de ydelser, brugerne  

 faktisk får.
Opgørelsen vil endvidere tjene som en  

 påmindelse til de kommunale myndigheder og udførerne om, at  

 udførerne skal levere de ydelser, der træffes afgørelse  

 om i medfør af den sociale lovgivning og det kommunalt fastlagte  

 serviceniveau, synliggjort via kvalitetsstandarderne.
Hvis den årlige  

 opgørelse viser, at de faktisk leverede ydelser ikke afspejler de  

 afgørelser, der er truffet, har de kommunale myndighedsudøvere  

 pligt til at rette op på dette i den fremtidige tilrettelæggelse  

 af ældreplejen.
De kommunale myndigheder har desuden en generel  

 forpligtelse til at rette op på eventuelle fejl, mangler eller  

 uregelmæssigheder, der måtte komme frem under tilsynet.
Denne  

 forpligtelse gælder også, hvis tilsynet afdækker problemer  

 på ældreområdet af mere generel karakter, f.eks. hvis det  

 under tilsynet viser sig, at udførelsen af den personlige og praktiske  

 hjælp ikke fungerer tilfredsstillende, at der er problemer med  

 aflysninger el.lign.
Det forventes derfor, at skærpelsen af tilsynet  

 efter lovforslaget også vil få betydning og effekt på de  

 serviceopgaver, der løses andre steder end i plejehjem, plejeboliger  

 m.v.
 Forslaget om i § 113 a, stk. 4, at udvide  

 høringsadgangen har til formål at sikre, at såvel de  

 lokale bruger- og pårørenderåd som de kommunale  

 ældreråd orienteres bredt om tilsynet i kommunen, og at  

 rådene desuden gives mulighed for at blive hørt, inden kommunen  

 træffer beslutning om tilrettelæggelsen af tilsynspraksis  

 m.v.
 De væsentligste ændringer i forhold til  

 lovforslaget gennemføres i lovforslagets § 3 om det sundhedsfaglige  

 tilsyn. Ændringerne afspejler et ønske om at skabe rammerne for  

 et uvildigt sundhedsfagligt tilsyn, forankret i  

 embedslægeinstitutionen.
Efter ændringsforslag nr. 4 pålægges  

 embedslægeinstitutionen at gennemføre ét årligt  

 tilsynsbesøg vedrørende de sundhedsmæssige forhold i  

 plejehjem m.v.
Tilsynet omfatter alle plejehjem m.v., hvori der  

 udføres opgaver på vegne af de kommunale myndigheder.
 Det sundhedsmæssige tilsyn omfatter såvel  

 sundhedsfaglige forhold i relation til f.eks. medicinhåndtering mv. som  

 sundhedsfaglige forhold i relation til ernæring, hygiejne, bygnings- og  

 indeklimaforhold samt visse personalerelaterede spørgsmål.
Embedslægeinstitutionen skal efter hvert  

 tilsynsbesøg udarbejde en tilsynsrapport.
Tilsynsrapporten sendes med  

 embedslægeinstitutionens påpegning af eventuelle fejl og mangler  

 samt institutionens henstillinger om afhjælpning heraf til vedkommende  

 plejehjem el.lign. og til kommunen til brug for den kommunale  

 opfølgning, ligesom tilsynsrapporten sendes til det lokale bruger- og  

 pårørenderåd samt til det kommunale ældreråd.
Embedslægeinstitutionen påser, at plejehjemmet  

 og kommunen følger op på eventuelle kritisable sundhedsfaglige  

 forhold, der måtte være konstateret ved de sundhedsfaglige  

 tilsynsbesøg.
Embedslægeinstitutionen skal i den forbindelse  

 tillige årligt for den enkelte kommunes plejehjem m.v. udarbejde et  

 sammendrag af årets tilsynsrapporter samt et sammendrag af den  

 kommunale opfølgning i forbindelse med konstaterede kritisable  

 sundhedsmæssige forhold.
Sammendraget udarbejdes til brug for den  

 enkelte kommune m.fl. samt Sundhedsstyrelsen.
 Det er hensigten, at Sundhedsstyrelsen   på baggrund  

 af de årlige sammendrag   foretager en central vidensopsamling,  

 således at det på centralt plan vil være muligt at  

 følge op på generelle sundhedsmæssige problemer i  

 plejehjem m.v.
Embedslægeinstitutionerne har ansvaret for det  

 sundhedsmæssige tilsyn.
For at sikre større fleksibilitet ved  

 embedslægeinstitutionernes varetagelse af det udvidede tilsyn  

 åbnes der i ændringsforslaget mulighed for, at institutionerne  

 ud over ansættelse af flere embedslæger m.v.   tillige  

 særligt kan antage et antal for tilsynet egnede sundhedspersoner,  

 f.eks. sygehusansatte geriatere og interne medicinere eller sygeplejersker.  

 De antagne personer vil   efter embedslægeinstitutionens nærmere  

 tilrettelæggelse og anvisning   skulle udføre de enkelte  

 tilsynsbesøg, inkl. rapportudarbejdelse, på  

 embedslægeinstitutionens vegne og ansvar.
Institutionen vil som  

 overordnet ansvarlig også her med sine bemærkninger og eventuelle  

 henstillinger sende tilsynsrapporten til plejehjem og kommune m.fl.
Det nærmere indhold af det obligatoriske tilsyn med  

 de sundhedsmæssige forhold på plejehjem m.v. vil blive fastlagt  

 af Sundhedsstyrelsen.
Der vil heri blive medtaget sundhedsadministrative  

 forhold, sundhedsfaglige forhold og sundhedsrelaterede forhold, herunder  

 genoptræning, mobilisering, ernæring og hygiejne samt, når  

 særlige grunde taler herfor, tillige bygnings- og indeklimaforhold og  

 visse forhold vedrørende personalets ansvarsområder og  

 kvalifikationer.
Ad nr. 5 Ændringsforslaget er en konsekvens af  

 ændringsforslag nr. 4.
Ad nr. 6 Ikrafttrædelsestidspunktet foreslås  

 ændret fra 1. juli 2001 til 1. januar 2002 af hensyn til den  

 administrative tilrettelæggelse af tilsynet efter lovforslaget med  

 tilhørende ændringsforslag.
Jørn Pedersen (S)  

  Inger Bierbaum (S)  Karen J.
Klint (S)  

  Grete Schødts (S)  Jytte Andersen (S)  

  Villy Søvndal (SF) fmd.    

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) nfmd.
 Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 192 Bilagsnr.
Titel 1 Spm. 1 om teknisk bistand til ændringsforslag, således at det  

 sundhedsfaglige tilsyn overdrages til embedslægeinstitutionen, til  

 socialministeren Spm. 2 om, hvilke faggrupper der er ansat på landets  

 embedslægeinstitutioner, til socialministeren 2 Henvendelse af 25/3-01 fra Ældrerådet, Helsingør  

 Kommune 3 Spm. 3 om kommentar til henvendelse fra Ældrerådet,  

 Helsingør Kommune, til socialministeren 4 Høringssvar, fra socialministeren 5 Henvendelse af 2/1-01 fra Danske Diakonhjem 6 Henvendelse af 22/1-01 fra socialrådgiver Hanne Reintoft,  

 Frederiksberg 7 Henvendelse af 30/1-01 fra Ældre Sagen 8 Spm. 4 om kommentar til henvendelserne fra Danske Diakonhjem,  

 socialrådgiver Hanne Reintoft og Ældre Sagen 9 Høringssvar fra Danmarks Apotekerforening og Frederiksberg Kommune 10 Spm. 5 om kommentar til høringssvarene, til socialministeren 11 Bilaget er udgået 12 Pressemeddelelse om lovforslaget, fra socialministeren 13 Henvendelse af 29/3-01 fra Sammenslutningen af Ældreråd i  

 Danmark 14 Spm. 6 om kommentar til henvendelse af 29/3-01 fra Sammenslutningen af  

 Ældreråd i Danmark, til socialministeren 15 Henvendelse af 31/3-01 fra Landsforeningen Pårørendegruppen  

 for Svage Ældre 16 Spm. 7 om kommentar til henvendelsen fra Landsforeningen  

 Pårørendegruppen for Svage Ældre, til socialministeren 17 Henvendelse af 29/3-01 fra OSI   Organisationen af Selvejende  

 Institutioner på ældreområdet 18 Spm. 8 om kommentar til henvendelsen fra OSI   Organisationen af  

 Selvejende Institutioner på ældreområdet, til  

 socialministeren 19 Henvendelse af 3/4-01 fra Forbundet af Offentligt Ansatte 20 Spm. 9 om kommentar til henvendelsen fra Forbundet af Offentligt Ansatte,  

 til socialministeren 21 Henvendelse af 25/1-01 fra Steen Markmann-Hansen 22 Henvendelse af 31/3-01 fra DemensKoordinatorer i DanmarK 23 Spm. 10 om kommentar til henvendelsen fra DemensKoordinatorer i DanmarK,  

 til socialministeren 24 Henvendelse af 4/4-01 fra Ældre Sagen 25 Spm. 11 om kommentar til henvendelse fra Ældre Sagen, til  

 socialministeren 26 Henvendelse af 7/4-01 fra Ældrerådet, Gentofte Kommune 27 Spm. 12 om kommentar til henvendelsen fra Ældrerådet, Gentofte  

 Kommune, til socialministeren 28 Henvendelse af 5/4-01 fra Ældrerådet, Århus Kommune og  

 Formandskabet for brugerrådene i Århus Kommune 29 Spm. 13 om begrundelsen for at afskaffe muligheden for at anvende  

 listeopstillinger i forbindelse md valg til ældreråd, til  

 socialministeren Spm. 14 om teknisk bistand til ændringsforslag, der fjerner  

 afskaffelsen af listeopstillinger ved valg til ældreråd, til  

 socialministeren 30 Henvendelse af 9/4-01 fra Embedslægeforeningen 31 Spm. 15 om kommentar til henvendelsen fra Embedslægeforeningen 32 Henvendelse af 19/4-01 fra Dansk Sygeplejeråd og Forbundet af  

 Offentligt Ansatte 33 Spm. 16 om kommentar til henvendelsen fra Dansk Sygeplejeråd og  

 Forbundet af Offentlige Ansatte 34 Henvendelse af 20/4-01 fra Pårørende til Svage Ældre i  

 hovedstadsområdet 35 Spm. 17 om kommentar til henvendelse fra Pårørende til Svage  

 Ældre i hovedstadsområdet, til socialministeren 36 Henvendelse af 18/4-01 fra Sammenslutningen af Ældreråd i  

 Danmark 37 Spm. 18 om kommentar til henvendelse fra Sammenslutningen af  

 Ældreråd i Danmark, til socialministeren 38 Henvendelse af 30/4-01 fra Ældrerådet i Århus Kommune 39 Henvendelse af 30/4-01 fra Ældrerådet, Kolding Kommune 40 Spm. 19 om kommentar til henvendelse fra Ældrerådet, Kolding  

 Kommune, til socialministeren 41 Spm. 20 om embedslægefunktionens varetagelse af det sundhedsfaglige  

 tilsyn i Københavns Kommune, til socialministeren Spm. 21 om organiseringen af tilsynet i Københavns Kommune, til  

 socialministeren 42 Spm. 22 om kommentar til henvendelse af 30/4-01 fra Ældrerådet  

 i Århus Kommune, til socialministeren 43 Spm. 23, om ændringerne i lov om retssikkerhed og administration  

 alene har til formål at sikre, at ældre kan opstilles og  

 vælges til ældreråd, uden at det kræver medlemskab af  

 en forening, til socialministeren 44 Forbundet af Offentligt Ansattes og Dansk Sygeplejeråds talepapir  

 fra deres foretræde for socialudvalget den 3/5-01 45 Svar på spm. 3 om kommentar til henvendelse fra  

 Ældrerådet, Helsingør Kommune, fra socialministeren Svar på spm. 4 om kommentar til henvendelserne fra Danske  

 Diakonhjem, socialrådgiver Hanne Reintoft og Ældre Sagen, fra  

 socialministeren Svar på spm. 7 om kommentar til henvendelsen fra  

 Pårørendegruppen for Svage Ældre, fra socialministeren Svar på spm. 10 om kommentar til DemensKoordinatorer i DanmarK, fra  

 socialministeren Svar på spm. 15 om kommentar til henvendelsen fra  

 Embedslægeforeningen, fra socialministeren 46 Spm. 24 om ministeren vil ændre navnet Bruger- og  

 pårørenderåd til Beboer- og  

 pårørenderåd, til socialministeren Spm. 25 om anmeldte og uanmeldte tilsynsbesøg, til socialministeren 47 Spm. 26 om dækning af udgifter i forbindelse med arbejdet i de  

 kommende bruger- og pårørenderåd, til socialministeren 48 Svar på spm. 11 om kommentar til henvendelse fra Ældre Sagen,  

 fra socialministeren Svar på spm. 12 om kommentar til henvendelsen fra  

 Ældrerådet, Gentofte Kommune, fra socialministeren Svar på spm. 13 om begrundelsen for at afskaffe muligheden for at  

 anvende listeopstillinger i forbindelse med valg til ældreråd,  

 fra socialministeren Svar på spm. 14 om teknisk bistand til ændringsforslag, der  

 fjerner afskaffelsen af listeopstillinger ved valg til ældreråd,  

 fra socialministeren Svar på spm. 18 om kommentar til henvendelse fra Sammenslutningen af  

 Ældreråd i Danmark, fra socialministeren Svar på spm. 19 om kommentar til henvendelse fra  

 Ældrerådet, Kolding Kommune, fra socialministeren Svar på spm. 23, om ændringerne i lov om retssikkerhed og  

 administration alene har til formål at sikre, at ældre kan  

 opstilles og vælges til ældreråd, uden at det kræver  

 medlemskab af en forening, fra socialministeren 49 Ændringsforslag fra socialministeren 50 Svar på spm. 5 om kommentar til høringssvarene, fra  

 socialministeren Svar på spm. 6 om kommentar til henvendelse af 29/3-01 fra  

 Sammenslutningen af Ældreråd i Danmark, fra socialministeren Svar på spm. 8 om kommentar til henvendelsen fra OSI  

 Organisationen af Selvejende Institutioner på ældreområdet,  

 fra socialministeren Svar på spm. 9 om kommentar til henvendelsen fra Forbundet af  

 Offentligt Ansatte, fra socialministeren Svar på spm. 16 om kommentar til henvendelsen af 19/4-01 fra Dansk  

 Sygeplejeråd og Forbundet af Offentlige Ansatte, fra socialministeren Svar på spm. 17 om kommentar til henvendelse fra  

 Pårørende til Svage Ældre i hovedstadsområdet, fra  

 socialministeren Svar på spm. 20 om embedslægefunktionens varetagelse af det  

 sundhedsfaglige tilsyn i Københavns Kommune, fra socialministeren Svar på spm. 21 om organiseringen af tilsynet i Københavns  

 Kommune, fra socialministeren Svar på spm. 22 om kommentar til henvendelse af 30/4-01 fra  

 Ældrerådet i Århus Kommune, fra socialministeren Svar på spm. 24 om ministeren vil ændre navnet Bruger- og  

 pårørenderåd til Beboer- og  

 pårørenderåd, fra socialministeren Svar på spm. 25 om anmeldte og uanmeldte tilsynsbesøg, fra  

 socialministeren Svar på spm. 26 om dækning af udgifter i forbindelse med  

 arbejdet i de kommende bruger- og pårørenderåd, fra  

 socialministeren 51 Svar på spm. 1 om teknisk bistand til ændringsforslag,  

 således at det sundhedsfaglige tilsyn overdrages til  

 embedslægeinstitutionen, fra socialministeren Svar på spm. 2 om, hvilke faggrupper der er ansat på landets  

 embedslægeinstitutioner, fra socialministeren 52 1. udkast til betænkning Bilag 2 Et af udvalgets spørgsmål til socialministeren  

 og dennes svar herpå Spørgsmålet og socialministerens svar er  

 optrykt efter ønske fra S og SF.
 Spørgsmål nr. 13:
 Det ønskes oplyst, med hvilken begrundelse  

 ministeren vil afskaffe muligheden for at anvende listeopstillinger i  

 forbindelse med valg til ældreråd.
 Svar:
Jeg skal indledningsvis henvise til mine besvarelser af  

 spørgsmålene nr. 11 og nr. 12, hvor jeg har redegjort for, at  

 der ikke med lovforslagets § 2 om, at der ikke i forbindelse med valg til  

 ældreråd kan anvendes listeopstillinger eller indgås  

 valgforbund, er tilsigtet en ændring af gældende regler.
Der er  

 alene tale om en præcisering af de gældende regler.
 Den foreslåede tilføjelse til  

 retssikkerhedslovens § 31, stk. 1, er helt i overensstemmelse med den  

 forståelse af reglerne om valg til ældreråd, som har  

 været gældende hidtil og som fremgår at Socialministeriets  

 vejledning om sociale tilbud til ældre m.fl. af  6. marts 1998.
For at sikre en bred brugerindflydelse er bestemmelserne  

 om ældreråd formuleret således, at alle kommunens borgere,  

 der er fyldt 60 år, kan vælges til ældrerådet og  

 deltage i valget hertil.
I vejledningen tilføjes i den forbindelse, at  

 stemmesedlerne ikke må udarbejdes således, at det samtidigt eller  

 alternativt er muligt   ligesom ved kommunalvalg eller folketingsvalg   at  

 stemme på organisationer.
Baggrunden for, at valget til ældreråd skal  

 være personligt, er, at det politisk har været ønsket, at  

 alle borgere skal have mulighed for at deltage i valget på lige fod og  

 under samme betingelser.
Ved behandlingen af det oprindelige lovforslag var  

 det således væsentligt, at ingen partier, organisationer el.lign.  

 kunne få lejlighed til at »sætte sig på« posterne til  

 ældrerådene.
Derfor skulle det alene være muligt at stemme  

 på enkeltpersoner ved valg til ældrerådene.
