 Bestyrelsen for en fond kunne ikke uden fondsmyndighedens samtykke  

 fritage en bidragyder for hendes forpligtelser over for fonden, idet en sådan  

 disposition ville bringe fondens eksistens i fare.
 Der var endvidere ikke grundlag for at tillade opløsning af fonden.
 Fondsregistret (Civilretsdirektoratet) tilskrev fonden således:
 Vedrørende: Y-Fonden.
 Under henvisning til skrivelser af 15. oktober 1987 og 24. marts 1988 skal  

 man meddele, at Fondsregistret som fondsmyndighed for Y-Fonden ikke finder  

 grundlag for at tillade, at fonden opløses.
Opmærksomheden henledes på fondslovens § 21, hvorefter fondens bestyrelse  

 kun med fondsmyndighedens samtykke må foretage eller medvirke til  

 ekstraordinære dispositioner, som kan medføre risiko for, at vedtægten ikke  

 kan overholdes.
Bestyrelsen beslutning om at fritage Fru A for hendes  

 forpligtelser over for Y-Fonden bringer fondens eksistens i fare, hvorfor en  

 sådan disposition kræver fondsmyndighedens samtykke.
Fondsregistret har ved sin afgørelse lagt vægt på, at fonden er stiftet og  

 godkendt af X-Ministeriet i 1984 og at der den 9. juni 1984 er indgået aftale  

 mellem fru A og Y-Fonden, hvori Fru A har forpligtet sig til løbende at  

 videreføre de betalinger, som Fru A modtager fra Fa.
B A/S i forbindelse med  

 dette selskabs salg af royaltbærende belysning til Y-Fonden.
I aftalen er  

 anført, at forpligtelsen ikke kan tilbagekaldes fra Fru A's side.
 Selv om de skattemæssige forhold har ændret sig således, at fonden ikke  

 længere har mulighed for at modtage de løbende indbetalinger ubeskåret, er  

 der efter Fondsregistrets opfattelse tilstrækkelige midler til rådighed til  

 opfyldelse af fondens formål.
 Fondsregistret er dog efter omstændighederne indforstået med, at  

 bestyrelsen ændrer aftalen med Fru A, således at hendes forpligtelser til at  

 betale til fonden reduceres med et beløb svarende til det hun skal betale i  

 skat af det ifølge aftalen af 9. juni 1984 fastsatte beløb på x kr.,  

 pristalsreguleret med udgangspunkt i reguleringspristallet.
 Man skal anmode bestyrelsen om at foranledige, at indbetalingerne til  

 fonden genoptages i overenstemmelse hermed.
 Ingen.
