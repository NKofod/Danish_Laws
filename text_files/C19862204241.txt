FORMÅL Formålet med undervisningsfaget SPANSK er:
- at eleverne udbygger deres færdighed i at forstå og i at udtrykke sig på  

 spansk inden for emner, der vedrører individ, erhvervsliv, kultur og samfund - at eleverne udvikler deres bevidsthed om de menneskelige, sproglige og  

 kulturelle faktorer, der har betydning for samspillet mellem personer,  

 virksomheder, institutioner og myndigheder i nationale og internationale  

 sammenhænge - at eleverne udbygger deres kendskab til erhvervsmæssige, samfundsmæssige  

 og kulturelle forhold i udvalgte spansksprogede områder - at eleverne herunder får mulighed for på spansk at beskæftige sig med  

 stofområder, der indgår i andre af uddannelsens obligatoriske fag MÅL Målet er:
- at eleverne kan forstå mindre kompliceret tale og skriftsprog i  

 forskelligartede sprogsituationer - at eleverne kan udtrykke sig selvstændigt i forskelligartede  

 sprogsituationer i et mindre kompliceret tale- og skriftsprog om almene og  

 kommercielle emner - at eleverne kan dokumentere kendskab til erhvervsmæssige,  

 institutionelle og kulturelle forhold i spansktalende områder.
INDHOLD Der behandles områder inden for emnekredsene individ, samfund og  

 erhvervsliv såsom generationsforhold, kulturforskelle mellem Danmark og de  

 spansktalende lande, sociale forhold, beskæftigelse og erhvervsstrukturer.
 I undervisningen anvendes et alsidigt materiale såsom tekster inden for  

 skønlitteratur og/eller sagprosa, billeder, film, lyd- og videobånd samt  

 sange.
 Det behandlede materiale skal afspejle forhold i Spanien og i et eller  

 flere spansktalende lande.
 Der veksles mellem intensiv og ekstensiv læsning.
 Ved behandlingen af emnerne inddrages viden og færdigheder fra andre fag i  

 størst muligt omfang.
Sprogfærdigheder Der arbejdes med disciplinerne lytte/forstå, læse, tale og skrive.
Lytteforståelse opøves gennem lytteøvelser med mindre kompliceret, autentisk spansk tale.  

 Eleverne dokumenterer forståelsen af indholdet gennem varierede opgaver.
Læseforståelse opøves gennem læsning af mindre komplicerede tekster inden for  

 skønlitteratur og/eller sagprosa.
Forståelsen dokumenteres gennem varierede  

 opgaver.
Talefærdighed opøves gennem:
A.
Samtaler Disse tager udgangspunkt i tekster, billeder, film samt lyd- og videobånd.  

 Eleverne skal selvstændigt kunne beskrive ting og/eller personer og  

 handlingsforløb samt begrunde egne udsagn.
B.
Situative dialoger Disse tjener til at opøve elevernes evne til at bruge sproget spontant i  

 forskelligartede situationer, hvor eleverne optræder i roller som f.eks.  

 turist, kunde og forretningsmand.
Skrivefærdighed Trænes gennem varierede øvelser, herunder mindre komplicerede selvstændige  

 formuleringer, inden for alment og kommercielt sprog.
Sprogfunktioner Følgende basisstrukturer indlæres:
- fremsættende sætninger - nægtende sætninger - spørgende sætninger I undervisningsforløbet fokuseres der på følgende grammatiske begreber,  

 som forekommer i mindre kompliceret alment sprog samt i ukompliceret  

 kommercielt sprog:
1. Udsagnsord i nutid, førnutid og datider i  

 handleform og lideform samt bydeformer 2. Navneord 3. Stedord 4. Tillægsord 5. Biord 6. Tids-, steds- og mådesangivelser 7. Spørgeord 8. Talord, klokkeslet/dato Indlæringen af semantik, syntaks og morfologi er ikke et mål i sig selv,  

 men inddrages i et sådant omfang, at den sproglige korrekthed, der er  

 nødvendig for udviklingen af elevernes kommunikative kompetence, øges.
 Denne læreplan finder første gang anvendelse for de elever, der påbegynder  

 det to-årige kursus til højere handelseksamen og efg-basisuddannelsen i  

 august 1986.
 P.d.v.
 e.b.
N.H.
Tetzschner underv.insp.
