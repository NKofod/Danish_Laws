Betænkning afgivet af  

 Uddannelsesudvalget den 7. maj 2002 Betænkning over Forslag til lov om ændring af lov om  

 vurdering af udenlandske uddannelseskvalifikationer (Overførsel af kompetencer vedrørende  

 afgørelser om anerkendelse af udenlandske uddannelses-  

 kvalifikationer, etablering af adgang til klage over visse  

 afgørelser) [af  

 undervisningsministeren (Ulla Tørnæs)] 1. Ændringsforslag Der er stillet 3 ændringsforslag til lovforslaget.  

 Undervisningsministeren har stillet ændringsforslag nr. 2 og 3.  

 Enhedslistens medlem af udvalget har stillet ændringsforslag nr. 1.
2. Udvalgsarbejdet Lovforslaget blev fremsat den 20. marts 2002 og var til 1.  

 behandling den 12. april 2002. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og undervisningsministeren sendte den 25.  

 februar 2002 dette udkast til udvalget, jf. alm. del - bilag 186. Den 27.  

 marts 2002 sendte undervisningsministeren de indkomne høringssvar samt  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Kommunernes Landsforening og Rektorkollegiet.  

 Undervisningsministeren har over for udvalget kommenteret de skriftlige  

 henvendelser til udvalget.
Deputationer Endvidere har Rektorkollegiet mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 12 spørgsmål til  

 undervisningsministeren og 1 spørgsmål til justitsministeren og  

 videnskabsministeren til skriftlig besvarelse, som disse har besvaret. 1 af  

 udvalgets spørgsmål og justitsministerens svar herpå er  

 optrykt som bilag 2 til betænkningen.
3. Oplysninger fra undervisningsministeren Alle personer med udenlandske uddannelseskvalifikationer  

 har efter den gældende lov nr. 344 af 16. maj 2001 ret til at få  

 foretaget en vurdering af disse.
Retten er ikke afhængig af dansk  

 statsborgerskab og gælder, uanset om kvalifikationsindehaver er  

 flygtning, indvandrer, vandrende arbejdstager fra et EU- eller et  

 EØS-land eller har andet grundlag for at være i Danmark.
Retten  

 gælder også for personer, som ikke opholder sig i Danmark.
Center  

 for Vurdering af Udenlandske Uddannelser (CVUU) skal således sikre, at  

 personer, der under alle omstændigheder kan eller vil arbejde i  

 Danmark, gennem en sådan vurdering bedst muligt kan udnytte deres  

 kvalifikationer.
Lovforslaget indebærer ikke nogen ændring med  

 hensyn til, hvem der har adgang til en vurdering.
Lovforslaget  

 indebærer heller ikke nogen ændring i relation til  

 udlændinge- og integrationslovgivningen.
Det er fortsat  

 sidstnævnte lovgivning, der afgør, i hvilket omfang en  

 udlænding har ret til at opholde sig, uddanne sig, arbejde m.v. i  

 Danmark.
Under forberedelsen af såvel den gældende lov  

 om vurdering af udenlandske uddannelseskvalifikationer som lovforslaget har  

 det været overvejet, om der er behov for at begrænse adgangen til  

 at få foretaget en vurdering på en måde, så kun  

 personer med en vis konkret tilknytning til Danmark får adgang til en  

 vurdering hos CVUU.
Men dels skønnes en afgrænsning at  

 være vanskelig at foretage, dels vil en forhåndsbegrænsning  

 kunne vise sig at være uhensigtsmæssig i forhold til muligheden  

 for at realisere et politisk ønske om at tiltrække  

 højtuddannede udlændinge til Danmark.
Dertil kommer, at risikoen  

 for, at den frie adgang til en vurdering skal blive udnyttet af personer, der  

 ikke har nogen konkret udsigt til at få lov til at opholde sig, uddanne  

 sig, arbejde m.v. i Danmark, vurderes at være begrænset.
 Ministeren oplyser endvidere, at CVUU s erfaringer med den  

 gældende lov, der trådte i kraft 1. juli 2001, har vist, at  

 antallet af ansøgninger fra personer i udlandet, som ikke har konkret  

 udsigt til at få mulighed for at søge arbejde eller uddannelse i  

 Danmark, udgør under 2 pct. af det samlede antal henvendelser, og at  

 der ikke er noget, der tyder på, at antallet vil stige.
Endelig oplyser ministeren, at en fortsat fri adgang til  

 at få foretaget en vurdering ikke skønnes at ville give  

 anledning til problemer.
Ministeren tilkendegiver samtidig, at udviklingen i  

 ansøgningsmønstret vil blive fulgt nøje, og at en  

 redegørelse for udviklingen vil indgå i den årlige  

 beretning om vurdering og anerkendelse af udenlandske  

 uddannelseskvalifikationer m.v., som ministeren afgiver til Folketinget.
4. Indstillinger og politiske bemærkninger Et flertal i udvalget (V, S, KF, RV og KRF)  

 indstiller lovforslaget til vedtagelse med de af  

 undervisningsministeren under nr. 2 og 3 stillede ændringsforslag.
 Et mindretal i udvalget (DF) indstiller  

 lovforslaget til forkastelse ved 3. behandling, men vil stemme for de  

 af undervisningsministeren under nr. 2 og 3 stillede  

 ændringsforslag.
 Et andet mindretal i udvalget (SF og EL) indstiller  

 lovforslaget til vedtagelse med de stillede ændringsforslag.
Socialistisk Folkepartis medlem af udvalget finder  

 lovforslaget meget væsentligt for at sikre en hurtig og smidig  

 godkendelse af udenlandske uddannelser og dermed for en mere effektiv  

 integrationsindsats.
Samtidig mener Socialistisk Folkeparti, at lovforslaget  

 styrker retssikkerheden ved meritoverførsel af udenlandske  

 uddannelsesdele.
 Enhedslisten er positiv over for forslaget om at styrke  

 centeret for vurdering af udenlandske uddannelseskvalifikationer og om at  

 indføre et klagenævn.
Lovforslaget har dog nogle skønhedspletter.
Det  

 bliver nu muligt for f.eks. kommuner at indhente vurderinger af  

 enkeltpersoner uden personens samtykke, og ministeren får bemyndigelse  

 til at opkræve et gebyr for at få centeret til at lave en  

 vurdering.
Enhedslisten er glad for, at ministeren selv foreslår denne  

 bemyndigelse fjernet.
 Enhedslisten stiller derudover ændringsforslag,  

 hvorefter en vurdering kræver samtykke fra den person, hvis  

 uddannelseskvalifikationer skal vurderes.
 Samlet set bliver lovforslaget forbedret med de stillede  

 ændringsforslag, og Enhedslisten kan støtte lovforslaget.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	et mindretal (EL), tiltrådt af et mindretal  

(SF):
Til § 1 1) I det under nr. 4 foreslåede § 2, stk.  

 4, udgår 2. pkt.
[Muligheden for vurdering af en persons  

 uddannelseskvalifikationer uden samtykke udgår] Af	undervisningsministeren, tiltrådt af  

udvalget:
 2) Den under nr. 11 foreslåede § 5 a  

 udgår.
[Forslag om hjemmel til at fastsætte regler om  

 vurdering af ikkeformelle udenlandske kvalifikationer udgår] 3) Nr. 17 udgår.
[Forslag om hjemmel til at fastsætte regler om gebyr  

 udgår] Bemærkninger Til nr. 1 Muligheden for, at f.eks. kommuner kan indhente  

 vurderinger af enkeltpersoners uddannelseskvalifikationer uden personens  

 samtykke, udgår.
Til nr. 2 Ændringsforslaget indebærer, at hjemmelen til,  

 at undervisningsministeren kan fastsætte regler om vurdering af  

 udenlandske kvalifikationer og kompetencer, der er opnået på  

 anden måde end ved formel uddannelse, udgår.
Et kommende arbejde  

 med vurdering af sådanne kvalifikationer og kompetencer vil indgå  

 i sammenhæng med, at der nationalt i samarbejde med relevante  

 interessenter udvikles en bredere ramme for vurdering af kvalifikationer og  

 kompetencer, der er opnået på anden måde end ved formel  

 uddannelse.
Erfaringer fra videreuddannelsessystemet for voksne forventes at  

 indgå i overvejelserne om en fremtidig ramme for vurdering af  

 ikkeformelle kvalifikationer og kompetencer.
Til nr. 3 Ændringsforslaget indebærer, at hjemmelen til,  

 at undervisningsministeren kan fastsætte regler om opkrævning af  

 gebyr for vurderinger, udgår.
Else Winther Andersen (V) fmd.  

  Gitte Lillelund Bech (V)  Peter Christensen (V)  

  Tina Nedergaard (V)  Louise Frevert (DF)  

 Hans Kristian Skibby (DF)  Helle Sjelle (KF)  

  Else Theill Sørensen (KF)  

  Bodil Kornbek (KRF)  Carsten Hansen (S)  

  Frank Jensen (S)  Jeppe Kofod (S)  

 Lene Jensen (S)  Thomas Adelskov (S)  

  Aage Frandsen (SF)  Marianne Jelved (RV) nfmd.  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 176 Bilagsnr.
Titel 1 Høringssvar og høringsnotat, fra undervisningsministeren 2 Tidsplan for udvalgets behandling af lovforslaget 3 Henvendelse af 27/3-02 fra Rektorkollegiet 4 Spm. 1 om kommentar til henvendelse af 27/3-02 fra Rektorkollegiet, til  

 undervisningsministeren 5 Spm. 2 om, at en konsekvens af lovforslaget er, at flygtninge hurtigere  

 kommer ud på arbejdsmarkedet, til undervisningsministeren Spm. 3 om lovforslagets bemærkninger om baggrunden for lovforslaget,  

 til undervisningsministeren Spm. 4 om højtuddannede indvandrere, til undervisningsministeren 6 Spm. 5 om hidtidige erfaringer med CVUU, til undervisningsministeren 7 Spm. 6 om eksempler på træghed med anerkendelse af udenlandske  

 uddannelseskvalifikationer, til undervisningsministeren Spm. 7 om den enkelte persons retssikkerhed i forbindelse med indhentning  

 af vurderinger, til undervisningsministeren Spm. 8 om bemyndigelsen til at fastsætte et gebyr for at få  

 foretaget en vurdering, til undervisningsministeren Spm. 9 om bemyndigelsen til at fastsætte et gebyr, som vil  

 indgå i vurderingen af produktivitetsforandringer, til  

 undervisningsministeren Spm. 10 om at vente med bemyndigelsen til at fastsætte et gebyr, til  

 undervisningsministeren 8 Spm. 11, om lovforslaget kan være i konflikt med universitetsloven,  

 til justitsministeren og videnskabsministeren 9 Spm. 12 om, hvor mange meritansøgninger, der årlig behandles  

 af danske uddannelsesinstitutioner, til undervisningsministeren 10 1. udkast til betænkning 11 Svar på spm. 2 om, at en konsekvens af lovforslaget er, at  

 flygtninge hurtigere kommer ud på arbejdsmarkedet, fra  

 undervisningsministeren Svar på spm. 3 om lovforslagets bemærkninger om baggrunden for  

 lovforslaget, fra undervisningsministeren Svar på spm. 4 om højtuddannede indvandrere, fra  

 undervisningsministeren 12 Svar på spm. 6 om eksempler på træghed med anerkendelse  

 af udenlandske uddannelseskvalifikationer, fra undervisningsministeren Svar på spm. 7 om den enkelte persons retssikkerhed i forbindelse  

 med indhentning af vurderinger, fra undervisningsministeren Svar på spm. 8 om bemyndigelsen til at fastsætte et gebyr for  

 at få foretaget en vurdering, fra undervisningsministeren Svar på spm. 10 om at vente med bemyndigelsen til at fastsætte  

 et gebyr, fra undervisningsministeren Svar på spm. 9 om bemyndigelsen til at fastsætte et gebyr, som  

 vil indgå i vurderingen af produktivitetsforandringer, fra  

 undervisningsministeren 13 Svar på spm. 1 om kommentar til henvendelse af 27/3-02 fra  

 Rektorkollegiet, fra undervisningsministeren 14 Svar på spm. 5 om hidtidige erfaringer med CVUU, fra  

 undervisningsministeren 15 Henvendelse af 25/4-02 fra Kommunernes Landsforening 16 Spm. 13 om kommentar til henvendelse af 25/4-02 fra Kommunernes  

 Landsforening, til undervisningsministeren 17 Svar på spm. 11, om lovforslaget kan være i konflikt med  

 universitetsloven, fra justitsministeren 18 Svar på spm. 12 om, hvor mange meritansøgninger der  

 årlig behandles af danske uddannelsesinstitutioner, fra  

 undervisningsministeren 19 Svar på spm. 13 om kommentar til henvendelse af 25/4-02 fra  

 Kommunernes Landsforening, fra undervisningsministeren 20 Svar på spm. 11, om lovforslaget kan være i konflikt med  

 universitetsloven, fra videnskabsministeren 21 2. udkast til betænkning 22 3. udkast til betænkning 23 Ændringsforslag og betænkningsbidrag, fra  

 undervisningsministeren Bilag 2 1 af udvalgets spørgsmål og justitsministerens  

 svar herpå Spørgsmålet og svaret er optrykt efter ønske fra  

 udvalget.
 Spørgsmål 11:
Af Rektorkollegiets henvendelse til udvalget af 27. marts  

 2002, jf.
L 176   bilag 3 fremgår det, at lovforslaget (L 176) efter  

 Rektorkollegiets opfattelse ikke kan gennemføres uden en ændring  

 af universitetsloven.
Ministrene bedes i forlængelse heraf oplyse, om  

 lovforslaget vurderes at være i konflikt med universitetsloven.
 Svar:
 Rektorkollegiet har til støtte for sin opfattelse  

 af, at forslaget om ændring af lov om vurdering af udenlandske  

 uddannelseskvalifikationer (L 176) ikke kan gennemføres uden en  

 ændring af universitetsloven, bl.a. anført følgende:
Juridisk skal rektorkollegiet påpege, at der iflg.  

 universitetsloven kun gives undervisningsministeren adgang til at  

 fastsætte regler vedr. adgang til institutionens uddannelser, og da kun  

 efter høring af universitetet.
Universitetsloven giver ikke instanser  

 uden for universitetet adgang til at fastsætte regler om merit.  

 Lovforslaget kan derfor efter rektorkollegiets opfattelse ikke  

 gennemføres uden en ændring af universitetsloven.
 Universitetslovens § 2, jf. lovbekendtgørelse nr.  

 1177 af 22. december 1999, som ændret ved lov nr. 483 af 31. maj 2000,  

 indeholder en hjemmel for undervisningsministeren til at fastsætte  

 regler om uddannelserne og om adgang til uddannelserne. § 2 har  

 følgende ordlyd:
 »§ 2. Undervisningsministeren  

 fastsætter regler om uddannelserne og om adgang til uddannelserne.
 Stk. 2. Undervisningsministeren kan fastsætte  

 regler om:
 Stk. 3. Forskningsministeren kan indgå  

 samlede aftaler med en institution om målene for dens virksomhed og  

 udvikling, hvori der kan indgås aftale mellem undervisningsministeren  

 og institutionen om udviklingen på uddannelsesområdet.
 Stk. 4. Før undervisningsministeren  

 fastsætter regler i henhold til stk. 1 og 2, skal de institutioner, der  

 er berørt af reglerne, have lejlighed til at udtale sig, hvis  

 forslagene ikke hidrører fra disse.
Stk. 5. Undervisningsministeren kan begrænse  

 en institutions udbud af og optagelse til uddannelser, hvis uddannelsernes  

 kvalitet og faglige niveau ikke svarer til kravene i uddannelsesreglerne, jf.  

 stk. 1.« I universitetslovens § 11 findes reglerne om, i hvilket  

 omfang et universitets eller en anden højere uddannelsesinstitutions  

 afgørelser kan indbringes for undervisningsministeren. § 11 har  

 følgende ordlyd:
 »§ 11. En institutions  

 afgørelser efter denne lov eller efter regler fastsat i medfør  

 af loven kan for så vidt angår klager over retlige  

 spørgsmål påklages til undervisningsministeren, jf. dog  

 stk. 2.
 Stk. 2. Undervisningsministeren  

 fastsætter nærmere regler om adgangen til at klage og kan  

 herunder bestemme, at afgørelser, med undtagelse af klager over  

 retlige spørgsmål ved afgørelser om en studerendes  

 retsstilling, ikke skal kunne indbringes for ministeren.
Stk.3. Undervisningsministeren kan bestemme, at  

 afgørelser kan indbringes for en særlig klageinstans, og om  

 klageinstansen i så fald har den endelige administrative  

 afgørelse af sagen.« Af de specielle bemærkninger til § 11 fremgår,  

 jf.
Folketingstidende 1992-93, Tillæg A, spalte 2004 f,  

 følgende:
»Kun klager over retlige mangler er omfattet af en  

 klageadgang til ministeren eller til en særlig klageinstans.
I de  

 nærmere regler herom fastsættes også en særlig  

 klagefrist både med hensyn til klager til ministeren og til den  

 særlige klageinstans.
Bestemmelsen giver endvidere undervisnings- og  

 forskningsministeren bemyndigelse til at fastsætte, at visse  

 afgørelser ikke skal kunne indbringes.
Det gælder dog ikke  

 afgørelser om en studerendes retsstilling.
Den klageadgang, som er fastlagt, er den eneste mulighed,  

 ministeren har for at omgøre en afgørelse, truffet af en  

 institution.
Ministeren kan således ikke i sin egenskab af  

 øverste forvaltningsmyndighed på eget initiativ ændre en  

 afgørelse, som efter loven er henlagt til institutionen.« Forslaget til ændring af lov om vurdering af  

 udenlandske uddannelseskvalifikationer (L 176), indeholder ikke bestemmelser  

 om, at undervisningsministeren eller andre kan fastsætte regler om  

 merit.
Lovforslaget indebærer således ikke på dette punkt  

 nogen ændringer i forhold til gældende ret.
Derimod  

 indebærer lovforslaget en fravigelse af universitetslovens regler om  

 klage over en uddannelsesinstitutions afgørelser.
I § 1, nr. 11, i  

 lovforslaget foreslås således indsat følgende nye  

 bestemmelse i lov om vurdering af udenlandske uddannelseskvalifikationer  

 (CVUU-loven):
 »§ 5 b.  

Undervisningsministeren nedsætter et klagenævn,  

 Kvalifikationsnævnet.
 Stk. 2. Personer med udenlandske  

 uddannelseskvalifikationer, der har søgt optagelse eller er optaget  

 på en uddannelse under Undervisningsministeriets, Ministeriet for  

 Videnskab, Teknologi og Udviklings eller Kulturministeriets ressort, kan for  

 Kvalifikationsnævnet indbringe en institutions afgørelse af, om  

 kvalifikationerne kan erstatte dele af den pågældende  

 uddannelse.
 Stk. 3. Klage efter stk. 2, kan af den,  

 afgørelsen vedrører, indbringes for Kvalifikationsnævnet  

 inden 4 uger efter, at klageren har fået meddelelse om  

 afgørelsen.
Stk. 4. Klagen stiles til  

 Kvalifikationsnævnet og sendes til den uddannelsesinstitution, der har  

 truffet afgørelsen.
Hvis uddannelsesinstitutionen fastholder  

 afgørelsen, sender institutionen klagen til Kvalifikationsnævnet  

 med en udtalelse.
Kvalifikationsnævnet træffer den endelige  

 administrative afgørelse.
Stk. 5. Undervisningsministeren  

 fastsætter nærmere regler om nævnets sammensætning,  

 virksomhed og forretningsorden.« I de særlige bemærkninger til bestemmelsen  

 anføres følgende om det foreslåede klagenævns  

 opgaver:
»Der foreslås etableret et klagenævn,  

 Kvalifikationsnævnet, hvortil personer med udenlandske  

 uddannelseskvalifikationer skal kunne indbringe uddannelsesinstitutioners  

 afgørelser om fritagelse for dele af en dansk uddannelse (merit). Det  

 drejer sig om afgørelser om fritagelse for dele af en dansk uddannelse  

 under Undervisningsministeriets, Ministeriet for Videnskab, Teknologi og  

 Udviklings og Kulturministeriets ressort.
Uddannelsesinstitutioners  

 afgørelser om fritagelse for dele af en dansk uddannelse (merit) kan  

 som hovedregel allerede i dag indbringes for en anden administrativ  

 myndighed, typisk for det uddannelsesansvarlige ministerium.
Men denne  

 klageadgang vedrører som regel kun afgørelsens retlige  

 aspekter.
Med den foreslåede bestemmelse etableres der adgang til at  

 klage over selve afgørelsens indhold dvs. over hvor meget eller hvor  

 lidt fritagelse for den danske uddannelse, uddannelsesinstitutionen vil give  

 personen med udenlandske uddannelseskvalifikationer.
Forslaget om etablering  

 af en klageadgang omfatter ikke maritime uddannelser under Økonomi- og  

 Erhvervsministeriet.
Uddannelsesinstitutionernes afgørelser om  

 fritagelse for dele af en maritim uddannelse kan allerede i dag indbringes  

 for Søfartsstyrelsen både for så vidt angår  

 afgørelsens retlige aspekter og indholdet af afgørelsen.
 .
Klagenævnets virksomhed vil omfatte  

 indholdsmæssige spørgsmål.
Eksisterende bestemmelser i  

 lovgivningen om adgang til at klage over retlige aspekter ved  

 uddannelsesinstitutioners afgørelser berøres ikke af dette  

 lovforslag.
Det fremgår af stk. 4, at klagen skal ske via  

 uddannelsesinstitutionen.
Kvalifikationsnævnets afgørelse vil  

 være den endelige administrative afgørelse.  

 Kvalifikationsnævnet etableres i forbindelse med centret som en  

 uafhængig instans.« Den foreslåede nye bestemmelse i § 5 b  

 indebærer således en fravigelse af universitetslovens § 11,  

 hvorefter en uddannelsesinstitutions afgørelser kun kan påklages  

 for så vidt angår retlige spørgsmål.
Det  

 følger af almindelige lovfortolkningsprincipper, at en nyere lov  

 går forud for en ældre (lex posterior-princippet), og at en  

 specialregel går forud for en generel regel (lex specialis-princippet).  

 Da den foreslåede bestemmelse i § 5 b, hvis den vedtages, vil  

 være nyere end universitetsloven, fører lex posterior-princippet  

 til, at den har forrang frem for universitetsloven.
Hertil kommer, at § 5 b  

 er en specialregel, som alene vedrører uddannelsesinstitutionernes  

 afgørelser om meritoverførsel for udenlandske  

 uddannelseskvalifikationer.
Også lex specialis-princippet fører  

 således til, at den § 5 b vil have forrang.
Efter Justitsministeriets opfattelse vil vedtagelsen af  

 det fremsatte lovforslag derfor føre til, at  

 uddannelsesinstitutionernes afgørelser om meritoverførsel for  

 udenlandske uddannelseskvalifikationer vil kunne indbringes for det  

 kvalifikationsnævn, som oprettes ved lovforslaget.
Efter  

 Justitsministeriets opfattelse er det således ikke nødvendigt at  

 ændre universitetsloven for at opnå denne retstilstand.
