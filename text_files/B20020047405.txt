Bekendtgørelse af forretningsorden for  

 vurderingsankenævn I medfør af § 16 C, stk. 1, og § 16 D, stk. 4  

 og 5, i lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 859 af 13. september  

 2000 som ændret ved § 2 i lov nr. 292 af 15. maj 2002,  

 fastsættes følgende forretningsorden for  

 vurderingsankenævn:
Vurderingsankenævn § 1. For de 13 amter udnævnes et  

 vurderingsankenævn med følgende medlemstal:
Amt Antal medlemmer af  

 vurderingsankenævnet Københavns 7 Frederiksborg 6 Roskilde 4 Vestsjællands 5 Storstrøms 4 Fyns 7 Sønderjyllands 4 Ribe 4 Vejle 5 Ringkøbing 4 Viborg 4 Århus 8 Nordjyllands 7 Stk. 2. For Bornholms Kommune udnævnes et  

 vurderingsankenævn med 3 medlemmer.
 Stk. 3. For Københavns og Frederiksberg Kommuner  

 udnævnes et fælles vurderingsankenævn med 5 medlemmer.  

 Heraf udnævnes 4 medlemmer efter indstilling fra kommunalbestyrelsen i  

 Københavns Kommune og ét medlem efter indstilling fra  

 kommunalbestyrelsen i Frederiksberg Kommune.
Valg af formand og næstformand § 2. Det nyudnævnte vurderingsankenævn  

 afholder snarest muligt efter udnævnelsen sit første  

 møde.
Indkaldelsen til mødet foretages af det medlem, der  

 længst har været medlem af et vurderingsankenævn, eller,  

 hvis flere har været medlem lige længe, den ældste af  

 disse.
Stk. 2. På det første møde vælger  

 vurderingsankenævnet blandt sine medlemmer en formand.
Valget sker ved  

 flertalsvalg og ledes af det medlem, der har indkaldt til mødet.  

 Valget har gyldighed for funktionsperioden.
Stk. 3. Ved valget af formand er den kandidat valgt, som  

 opnår stemmer fra et flertal af vurderingsankenævnets  

 tilstedeværende medlemmer.
Opnås et sådant flertal ikke ved  

 1. afstemning, foretages en ny afstemning.
Ved 2. afstemning er en kandidat  

 valgt, hvis den pågældende opnår stemmer fra et flertal af  

 de tilstedeværende medlemmer, eller hvis der kun afgives stemmer  

 på den pågældende.
Bringer 2. afstemning heller ikke nogen  

 afgørelse, foretages bundet valg mellem de to, der ved 2. afstemning  

 har fået flest stemmer, således at det ved stemmelighed  

 afgøres ved lodtrækning, på hvilke to der ved det bundne  

 valg (3. afstemning) skal stemmes.
Står stemmerne lige ved 3.  

 afstemning, træffes afgørelsen ved lodtrækning.
Stk. 4. Så snart valget af formand har fundet sted,  

 vælger vurderingsankenævnet blandt sine medlemmer en eller to  

 næstformænd til at fungere, når formanden er forhindret.  

 Valgene ledes af den nyvalgte formand eller i dennes fravær af det  

 medlem, der har ledet formandsvalget.
Valget foregår i øvrigt  

 efter samme regler som formandsvalget.
Stk. 5. Vurderingsankenævnet kan efter anmodning fritage  

 formand eller næstformand for deres hverv som sådanne for resten  

 af funktionsperioden.
Når en formand eller en næstformand  

 fritages for sit hverv, dør eller udtræder af  

 vurderingsankenævnet i funktionsperioden, foretages der nyt formands-,  

 respektive næstformandsvalg, efter stk. 2-4. Ved dødsfald  

 eller udtræden foretages valget først efter at skatteministeren  

 har udnævnt et nyt medlem af nævnet efter skattestyrelseslovens  

 § 16 C.
Indkaldelse af stedfortræder § 3. Når et medlem af  

 vurderingsankenævnet er forhindret i at deltage i et møde, skal  

 vedkommende underrette formanden herom.
Formanden afgør, om  

 stedfortræderen skal indkaldes.
Hvis det medlem, der er forhindret,  

 forlanger det, skal stedfortræderen indkaldes.
Stedfortræderen  

 skal endvidere indkaldes, hvis medlemmet vil være fraværende i  

 mindst 2 måneder.
 Stk. 2. Hvis et medlem er forhindret i at deltage i det  

 første møde, jf. § 2, skal stedfortræderen  

 indkaldes.
 Stk. 3. Den, der indkaldes som stedfortræder for  

 formanden eller en næstformand, deltager som almindeligt medlem i  

 vurderingsankenævnets afgørelser.
Sekretariatsbistand § 4. Sekretariatsbistand til  

 vurderingsankenævnet varetages af en told- og skatteregion.
Møder i vurderingsankenævn § 5. Vurderingsankenævnet udøver sin  

 virksomhed ved møder.
Møderne er ikke offentlige.  

 Båndoptagelse af møderne kan ikke finde sted.
Ordinært  

 møde afholdes mindst en gang om måneden.
Afholdelse af  

 møde kan dog undlades, såfremt der ikke er sager til behandling  

 på mødet.
Stk. 2. Formanden for vurderingsankenævnet  

 fastsætter tid og sted for nævnets møder og indkalder  

 hertil.
Mødeindkaldelsen skal så vidt muligt fremsendes med  

 mindst 7 dages varsel.
 Stk. 3. Når mindst 1/3 af medlemmerne forlanger det,  

 skal formanden inden 14 dage indkalde til ekstraordinært  

 møde.
 § 6. Formanden fastsætter mødets  

 dagsorden, der skal udsendes samtidig med mødeindkaldelsen.
Stk. 2. Sammen med mødeindkaldelsen skal medlemmerne  

 modtage det nødvendige materiale i de sager, der skal behandles  

 på mødet.
Vurderingsankenævnet fastsætter  

 retningslinier for, hvilket materiale, der som minimum skal udsendes til  

 medlemmerne, og hvilket materiale, der alene skal fremlægges til  

 gennemsyn i sekretariatet, samt i hvilket tidsrum materialet skal ligge til  

 gennemsyn.
 Stk. 3. Såfremt vurderingsankenævnet ved  

 sagsbehandlingen, herunder besigtigelser, anvender særlige fortegnelser  

 over ejendomme, fremlægges disse på mødet sammen med de  

 sager de vedrører.
Beslutningsdygtighed § 7. For at vurderingsankenævnet kan afsige  

 kendelse, skal mindst halvdelen af nævnets medlemmer eller deres  

 stedfortrædere deltage i afgørelsen.
Formanden eller en  

 næstformand skal deltage i alle afgørelser.
§ 8. Formanden for vurderingsankenævnet  

 leder nævnets møder.
Når formanden er forhindret i at  

 deltage, leder 1. næstformand mødet.
Hvis både formand og  

 1. næstformand er forhindret, ledes mødet af 2.  

 næstformand.
Stk. 2. Vurderingsankenævnet træffer  

 afgørelse ved afstemning.
Afstemningen foregår ved  

 håndsoprækning og afgøres ved stemmeflerhed.
I  

 tilfælde af stemmelighed er formandens eller, hvis denne ikke deltager  

 i mødet, næstformandens stemme afgørende.
Undlader et  

 medlem at stemme, anses medlemmet for at have stemt for det forslag, der er  

 til afstemning.
Stk. 3. Skønner formanden eller i dennes fravær  

 næstformanden, at nævnets stilling til et forslag er så  

 entydigt, at en afstemning er overflødig, meddeler vedkommende dette  

 med oplysning om den opfattelse, vedkommende har af nævnets indstilling  

 til spørgsmålet.
Forlanges der herefter ikke afstemning om  

 forslaget, kan formanden erklære sagen afgjort i overensstemmelse med  

 den angivne opfattelse.
Mødeprotokol § 9. Vurderingsankenævnets beslutninger skal  

 indføres i en mødeprotokol.
Protokollen føres af  

 nævnets sekretær.
Stk. 2. Protokollen skal indeholde oplysning om klokkeslet for  

 mødets begyndelse og afslutning samt om, hvem der var tilstede.  

 Endvidere skal protokollen indeholde en angivelse af de sager, der blev  

 behandlet på mødet, og disses afgørelse.
I sagerne  

 angives foruden ejerens navn og adresse tillige ejendommens identifikation.  

 Såfremt nævnet til støtte for sin afgørelse har  

 foretaget en besigtigelse, skal dette anføres i protokollen.
Stk. 3. Hvis et medlem på grund af inhabilitet er blevet  

 udelukket fra at deltage i forhandlingen og afgørelsen af en sag, skal  

 protokollen indeholde oplysning herom.
Det medlem, der er blevet anset for  

 inhabil, kan kræve sine indvendinger mod nævnets beslutning  

 tilført protokollen.
 Stk. 4. Hvis et medlem er uenig i en afgørelse, der er  

 truffet i nævnet, kan medlemmet kræve sine indvendinger  

 tilført protokollen.
 Stk. 5. Et medlem som efter stk. 3 og 4 har fået  

 tilføjet sine indvendinger til protokollen kan forlange, at en kopi af  

 protokollatet indsendes til Told- og Skattestyrelsen.
 Stk. 6. Protokollen skal senest ved det næste  

 møde underskrives af samtlige tilstedeværende medlemmer.  

 Medlemmerne kan ikke under hensyn til deres stemmeafgivning eller andre  

 grunde vægre sig ved at underskrive protokollen.
Vurderingsankenævnets klagebehandling A.
Sagens forberedelse § 10. Klage over en vurderingsmyndigheds  

 ansættelse indgives til den pågældende vurderingsmyndighed.  

 Ved vurderingsmyndighedens fremsendelse af en klage til  

 vurderingsankenævnet skal følge en udtalelse fra  

 vurderingsmyndigheden og de bilag, der har ligget til grund for  

 afgørelsen.
Stk. 2. Når en klage over vurderingen er modtaget i  

 vurderingsankenævnets sekretariat, bekræftes modtagelsen overfor  

 klageren eller dennes repræsentant med angivelse af, hvornår  

 klagen forventes behandlet.
Er klagen indgivet af en anden end ejeren,  

 underrettes denne tillige.
Stk. 3. Ved behandling af en klage bør normalt et eller  

 flere medlemmer af vurderingsankenævnet foretage en besigtigelse af  

 ejendommen.
Forinden besigtigelsen foretages skal der gives ejeren meddelelse  

 herom.
 Stk. 4. Vurderingsankenævnets sekretariat udarbejder en  

 sagsfremstilling, der forelægges og godkendes af  

 vurderingsankenævnet.
 Stk. 5. Sagsfremstillingen skal som et minimum indeholde  

 følgende oplysninger:
1)	identifikationsoplysninger, 2)	talmæssig sammenhæng mellem ansættelse og  

 påstand, 3)	klagers anbringender til støtte for påstanden, 4)	fyldestgørende redegørelse for sagens faktiske  

 forhold, 5)	henvisning til relevante lovbestemmelser, 6)	henvisning til relevant teori og praksis og 7)	forslag til afgørelse.
Stk. 6. Når sagsfremstillingen er godkendt af  

 vurderingsankenævnet tilsendes den herefter klageren.
En vurdering  

 eller fordeling, der er påklaget af en anden end ejendommens ejer, kan  

 ikke ændres af vurderingsankenævnet, før der er givet  

 ejeren og øvrige interesserede lejlighed til at udtale sig.
Klageren  

 skal samtidig underrettes om, at vedkommende har ret til at kommentere  

 sagsfremstillingen skriftligt eller mundtligt.
Klagerens udtalelse eller  

 anmodning om lejlighed til en mundtlig udtalelse skal foreligge inden for en  

 frist af normalt 14 dage.
Fremkommer der ingen henvendelse fra klageren,  

 viderebehandles klagen på det foreliggende grundlag.
 § 11. Vurderingsankenævnets afgørelse  

 skal som hovedregel alene angå de påklagede punkter i  

 vurderingen, men nævnet er dog uanset klagens indhold berettiget til at  

 optage andre ansættelser vedrørende ejendommen, der er en  

 følge af klagen.
B.
Sagens afgørelse § 12. Vurderingsankenævnet afgørelse  

 meddeles ved en kendelse, der afsiges under et møde.
 Stk. 2. Nævnet kan bemyndige formanden til at afsige  

 kendelse på nævnets vegne i overensstemmelse med det forslag til  

 sagens afgørelse, der er fremsendt til klageren, i sager hvor klageren  

 ikke er fremkommet med en skriftlig udtalelse eller har anmodet om lejlighed  

 til at fremsætte en mundtlig udtalelse inden for den frist, der er  

 nævnt i § 10, stk. 6.
Stk. 3. Hvis klageren har anmodet om lejlighed til at  

 forelægge sagen for nævnet, eller hvis nævnet anser det for  

 hensigtsmæssigt at indhente en mundtlig udtalelse fra klageren,  

 indkaldes klageren til mødet med mindst 14 dages varsel.
Klageren skal  

 samtidig underrettes om, at vedkommende i stedet kan vælge at udtale  

 sig skriftligt.
 Stk. 4. Klageren må ikke være tilstede under  

 nævnets drøftelse og afstemning.
 § 13. Vurderingsankenævnets kendelse skal  

 være dateret og underskrevet af formanden og skal, medmindre der gives  

 klageren fuldstændig medhold, indeholde en begrundelse.
 Stk. 2. Af kendelsen skal det fremgå, om vurderingen i  

 sin helhed eller kun en del af den er påkendt.
Stk. 3. Kendelsen tilsendes klageren og dennes  

 repræsentant.
Hvis kendelsen ikke giver klageren fuldstændig  

 medhold, skal den ledsages af en kopi af sagsfremstillingen, jf. § 10,  

 stk. 5, og klageren skal vejledes om fristerne for at indbringe  

 nævnets afgørelse for Landsskatteretten.
Tilbagekaldelse § 14. Klageren kan til enhver tid tilbagekalde en  

 klage.
Tilbagekaldelsen kan ske skriftligt eller mundtligt.
Sker  

 tilbagekaldelsen under et møde med vurderingsankenævnet  

 gøres der notat i protokollen herom.
Ved enhver tilbagekaldelse skal  

 vurderingsankenævnet skriftligt meddele klageren, at klagen er henlagt  

 i vurderingsankenævnet efter tilbagekaldelsen af klagen.
Repræsentation § 15. Klageren kan til enhver tid bemyndige en  

 anden myndig person til at varetage klagerens interesser under sagen.  

 Vurderingsankenævnet betragter herefter - indtil klageren meddeler  

 nævnet, at bemyndigelsen er tilbagekaldt - den pågældende  

 som bemyndiget til at optræde på klagerens vegne.
 Stk. 2. Fra reglen i stk. 1 gælder dog  

 følgende undtagelse:
 1)	Vurderingsankenævnets sagsfremstilling og forslag til sagens  

 afgørelse tilsendes både klageren og klagerens  

 repræsentant.
 2)	Klageren har adgang til alene eller sammen med sin  

 repræsentant at udtale sig mundtligt overfor nævnet, jf.  

 § 12, stk. 3, og indkaldelse hertil sendes både til klageren  

 og repræsentanten.
 3)	Nævnets kendelse sendes både til klageren og klagerens  

 repræsentant.
 4)	Meddelelser fra nævnet om henlæggelse af en klage, jf.  

 § 14, tilsendes både klageren og klagerens  

 repræsentant.
Vurderingsankenævnets medvirken i  

 landsskatteretssager § 16. Når en kendelse, der er afsagt af  

 vurderingsankenævnet, er påklaget til Landsskatteretten,  

 underretter Landsskatteretten nævnet om klagen.
Nævnet skal  

 herefter inden for en frist på 1 måned indsende det materiale,  

 som har dannet baggrund for afgørelsen.
Nævnet skal tillige  

 afgive en erklæring til Landsskatteretten.
Stk. 2. I erklæringen skal vurderingsankenævnet  

 udtale sig om de nye forhold, der skønnes at være af betydning  

 for bedømmelsen af ejendommens ansættelse.
I erklæringen  

 skal der være taget stilling til samtlige de i sagen anførte  

 synspunkter og argumenter uanset disses vægt, som nævnet ikke  

 tidligere har taget stilling til.
 Stk. 3. Told- og Skattestyrelsen fastsætter efter  

 drøftelse med Landsskatteretten de nærmere regler  

 vedrørende udformningen af denne erklæring.
 Stk. 4. I klagesager til Landsskatteretten, hvori retten efter  

 sin forretningsorden i stedet indhenter en erklæring fra Told- og  

 Skattestyrelsen, afgiver vurderingsankenævnet efter anmodning en  

 udtalelse til Told- og Skattestyrelsen.
 Stk. 5. Kommer vurderingsankenævnet eller sekretariatet  

 i besiddelse af nye oplysninger, som kan være af betydning for en sag,  

 der er påklaget til Landsskatteretten, skal oplysningerne straks  

 videregives til Landsskatteretten til brug for dennes behandling af  

 sagen.
Vederlæggelse af medlemmer af  

 vurderingsankenævn § 17. Medlemmer af vurderingsankenævn  

 vederlægges efter §§ 17 og 18.
 Stk. 2. Medlemmer af vurderingsankenævn  

 vederlægges med et årligt grundbeløb på 71.600 kr.,  

 jf. dog stk. 3.
 Stk. 3. Formænd for vurderingsankenævn  

 vederlægges med et årligt grundbeløb på 98.500  

 kr.
 Stk. 4. De i stk. 2 og 3 nævnte beløb er  

 afrundede grundbeløb i niveau 1. oktober 1997. Beløbene  

 reguleres efter reglerne for generelle reguleringer af  

 tjenestemandslønninger.
 § 18. Medlemmer af vurderingsankenævn ydes  

 befordringsgodtgørelse, time- og dagpenge samt  

 overnatningsgodtgørelse efter de regler, der gælder for  

 tjenestemænd.
 Stk. 2. Medlemmer af vurderingsankenævn kan under  

 uddannelse få udbetalt godtgørelse for tabt arbejdsfortjeneste  

 efter de regler, der gælder for arbejdsmarkedsuddannelserne.
Ikrafttræden § 19. Bekendtgørelsen træder i kraft den 1. juli  

 2002. Bestemmelsen i § 1, stk. 2, finder i perioden fra 1. juli til  

 og med 31. december 2002 tilsvarende anvendelse for det nuværende  

 Bornholms Amt.
Samtidig ophæves §§ 5-7 i bekendtgørelse nr.  

 296 af 15. maj 2002 om vurdering af landets faste ejendomme.
Endvidere  

 ophæves bekendtgørelse nr. 973 af 1. december 1994 af  

 forretningsorden for skyldråd.
Dog finder habilitetsreglerne i  

 bekendtgørelsens § 7 og § 13, stk. 1, 2. pkt.,  

 tilsvarende anvendelse, hvor forholdene tilsiger det, ved  

 vurderingsankenævnets behandling af klager over ansættelser  

 foretaget før den 1. maj 2002. Bekendtgørelse nr. 972 af 1.  

 december 1994 om forretningsorden for vurderingsråd ophæves.
