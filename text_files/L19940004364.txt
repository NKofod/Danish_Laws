 Ved noteveksling i Bangkok den 23. december 1993 og den 21. januar 1994 er  

 der indgået en overenskomst mellem Danmark og Thailand, ifølge hvilken den  

 danske regering yder støtte inden for et beløb af 16.836.000 kroner til  

 ledelsestræning på landbrugsskoler i Thailand.
Hovedformålet med projektet er at tilvejebringe en kapacitet hos ledelsen  

 i Bangkok og på skoleniveau til at gennemføre en institutionel modernisering  

 og omstrukturering af de thailandske landbrugsskoler.
En centralistisk  

 organisation med sigte på primært at uddanne kandidater til den offentlige  

 konsulenttjeneste vil blive erstattet af en decentral organisationsform med  

 familiebrug og større landbrug i landbrugsskolernes omegn som den vigtigste  

 målgruppe.
 Overenskomsten trådte i kraft den 21. januar 1994 og forventes gennemført  

 i løbet af 2 år.
