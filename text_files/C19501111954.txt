 Den 9.11.1948 døde en 26-årig, gift kvinde på et hospital i Odense som  

 følge af en sølverglødforgiftning (blyforgiftning), opstået efter forsøg på  

 svangerskabsafbrydelse.
 Ved en i den anledning foretagen undersøgelse fremkom oplysning om, at den  

 pågældende kvinde på hospitalet skal have udtalt, at hun havde fået det  

 omhandlede giftstof af sin ægtefælle.
 Under et derefter i henhold til retsplejelovens § 809 foretaget retsligt  

 efterforskningsforhør bestemte Østre Landsret som ankeinstans ved kendelse  

 12.10.1949, at en af anklagemyndigheden fremsat begæring om vidneafhøring af  

 hospitalets overlæge, to reservelæger og en afdelingssygeplejerske til  

 oplysning om de nærmere omstændigheder ved kvindens død, burde tages til  

 følge.
 Landsrettens kendelse blev med justitsministeriets tilladelse af  

 vedkommende overlæge påkæret til Højesteret, der ved kendelse af 15.2.1950  

 har bestemt, at anklagemyndighedens påstand om stadfæstelse af Østre  

 Landsrets kendelse ikke kan tages til følge.
 Idet jeg vedlægger en udskrift af Højesterets kendelse, skal jeg anmode  

 hr. statsadvokaten om at foranledige, at alle sager, hvorunder læger eller  

 journalisters vidnepligt ønskes fastslået ved retskendelse, forelægges for  

 Dem, inden kendelse begæres.
 Genoptrykt 1983.
