Klage  

 over skadestuebehandling af barn, som havde slået baghovedet i asfalten Nævnet fandt ikke anledning til at kritisere overlægen  

 på afdelingen.
Nævnet lagde blandt andet vægt på, at det af afdelingens  

 instruks fremgik, at børn skal indlægges til observation, selv ved lettere  

 symptomer og først hjemsendes, når symptomer som kvalme og opkastninger er  

 ophørt og hovedpine forsvundet eller godt på vej retur.
Af instruks til brug  

 af  

 Glasgow coma scale skemaet fremgår desuden, at man skal være på vagt, såfremt  

 der optræder faldende værdier i pointscore, og såfremt der er værdier under  

 8,  

 bør der foretages CT-scanning.
Ved værdier under 10 bør der konfereres med  

 neurolog, og såfremt der er værdier under 15 efter 1 døgns observation, bør  

 der  

 konfereres med neurolog.
Nævnet lagde vægt på, at pigen under indlæggelsen  

 frem  

 til om morgenen den 6. juli 2001 havde værdier, der lå i området 12-15.
Det var nævnet opfattelse, at der den 6. juli 2001  

 skete en klinisk forværring i tilstanden, hvorfor det var i overensstemmelse  

 med almindelig anerkendt faglig standard at ordinere akut CT-scanning af  

 hjernen.
Det var nævnet opfattelse, at der ikke var indikation for en akut  

 CT-scanning på et tidligere tidspunkt i forløbet.
