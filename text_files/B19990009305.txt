Bekendtgørelse om administration af lov  

 om kontraktbetinget driftsstøtte til skibsbygning I medfør af § 4 og § 5, stk. 2 , i lov nr. 1009 af  

 23. december 1998 om kontraktbetinget driftsstøtte til skibsbygning,  

 fastsættes:
Kapitel 1 Ansøgning § 1. Værfter beliggende i Danmark kan  

 ansøge Erhvervsfremme Styrelsen om tilsagn om kontraktbetinget  

 driftsstøtte til ny- eller ombygning af skibe.
 Stk. 2. Tilsagn om støtte bevilliges til endelige  

 kontrakter med sædvanlige forbehold, der forpligter reder og  

 værft til at gennemføre byggeprojektet.
 Stk. 3. Værftet kan forud for ansøgning om  

 driftsstøtte anmode Erhvervsfremme Styrelsen om at afgive  

 tilkendegivelse om, hvorvidt et skibsbygningsprojekt kan opnå  

 driftsstøtte.
§ 2. For nybygningskontrakter med en  

 kontraktværdi før støtte på over 10 mio.
EURO  

 fastsættes støttesatsen til 9 %. I alle andre tilfælde er  

 støttesatsen 4,5 %.
 Stk. 2. Ydelse af støtte til nybygning  

 forudsætter, at skroget er samlet i Danmark, og at mindst halvdelen af  

 værditilvæksten på skroget hidrører fra produktion i  

 Danmark.
 § 3. Støttesatsen for  

 ombygningskontrakter fastsættes af erhvervsministeren og udgør  

 4,5 %.
 Stk. 2. Ydelse af støtte til ombygning  

 forudsætter, at arbejdet udføres på et værft  

 beliggende i Danmark.
 § 4. Værftet skal aflevere skibet senest 3  

 år efter datoen for indgåelse af endelig kontrakt for at  

 opnå den bevilligede støttesats.
 Stk. 2. Hvis 3-års fristen overskrides, vil  

 støtten blive beregnet efter den støttesats, der var  

 gældende 3 år før datoen for skibets aflevering.
 Stk. 3. Erhvervsfremme Styrelsen kan, såfremt der  

 foreligger ekstraordinære omstændigheder ved skibsbygningen eller  

 undskyldelige produktionsforsinkelser m.v., dispensere fra 3-års  

 fristen efter at have indhentet Europa-Kommissions godkendelse heraf.
§ 5. Ansøgning om tilsagn om  

 driftsstøtte skal som minimum indeholde oplysninger om, 1)	byggeværft, 2)	ny- eller ombygning, 3)	skibstype, 4)	skibets tonnage i BT og DWT, 5)	værftets byggenummer (ved nybygning), 6)	reder, 7)	kontraktdato, 8)	kontraktvaluta, 9)	kontraktværdi (herunder om kontraktværdien er før  

 eller efter fradrag af driftsstøtte), 10)	afleveringsdato og 11)	eventuelle forbehold i kontrakten.
 Stk. 2. For ombygninger skal der ud over oplysningerne i  

 stk. 1 gives en beskrivelse af arbejdets karakter og omfang.
§ 6. Anmodning om tilkendegivelse om, hvorvidt et  

 skibsbygningsprojekt kan opnå driftsstøtte, skal som minimum  

 indeholde følgende oplysninger, 1)	byggeværft, 2)	ny- eller ombygning, 3)	skibstype, 4)	skibets forventede tonnage i BT, 5)	reders hjemland, 6)	forventet kontraktværdi og 7)	kontraktvaluta, Stk. 2. For ombygninger skal der ud over oplysningerne i  

 stk. 1 gives en beskrivelse af arbejdets karakter og omfang.
§ 7. Ansøgning om tilsagn skal indgives  

 inden byggeriet påbegyndes.
Erhvervsfremme Styrelsen kan dog dispensere  

 fra denne frist.
 § 8. Værftet skal snarest muligt efter  

 kontraktændringer meddele Erhvervsfremme Styrelsen, hvis der sker  

 ændringer i kontraktbeløbet ud over 10 % af det oprindelige  

 kontraktbeløb, eller såfremt der ændres væsentligt i  

 afleveringstidspunkt, eller reder eller skibstype ændres.
Kapitel 2 Støttegrundlaget § 9. Ved afleveringen opgøres  

 støttegrundlaget på grundlag af kontraktværdien incl.  

 tillægskontrakter samt korrektioner i henhold til §§ 10-12.
Stk. 2. Rederleverancer indgår med reders  

 købspris med fradrag af moms og enhver form for rabat.
Brugte  

 komponenter i rederleverancerne indgår i opgørelsen af  

 rederleverancer til en skønnet pris.
Værftet skal oplyse om  

 nypris og alder for brugte komponenter.
§ 10. Værftet er forpligtet til at oplyse  

 Erhvervsfremme Styrelsen om alle forhold, der kan medføre reduktioner  

 i støttegrundlaget, herunder om 1)	aftaler mellem reder og værft, eller med et af disses  

 koncernforbundne selskaber eller med personer og selskaber, der handler  

 på en eller flere af disses vegne om finansiering af skibet, 2)	eventuel anden støtte til bygning eller ombygning af skibet  

 og 3)	ydelser eller leverancer mellem værft og reder eller personer  

 og virksomheder, der handler på disses vegne samt vilkår og  

 priser herfor.
§ 11. Værftet skal oplyse omfanget af  

 følgende leverancer og ydelser, der ikke kan indgå i  

 støttegrundlaget, 1)	kommissioner og provisioner ud over sædvanligt omfang og  

 karakter til en uafhængig skibsmægler, 2)	honorar og omkostninger for tilsyn i byggeperioden, 3)	forbrugsbart udstyr, som f.eks.
a)	bunkers, smøreolie, stores, maling og andet til skibets  

 drift b)	papir og kontorartikler c)	rengøringsmidler d)	engangsudstyr af enhver art 4)	andet udstyr, herunder reservedele, der i omfang eller karakter ikke  

 er sædvanligt for den pågældende skibstype, 5)	erstatning, reduktion af kontraktværdien eller bøder  

 som følge af forsinket levering, mangler ved skibet eller andre  

 forhold, der medfører reduktion af reders betaling til  

 værftet, 6)	ydelser eller leverancer, som ikke indgår som en integreret  

 del af skibet, 7)	omkostninger i forbindelse med reders finansiering af skibet, 8)	advokatomkostninger ud over de, der er direkte knyttet til  

 kontraktindgåelse og kontrakteffektuering og 9)	renter af reders forudbetaling til værft.
 § 12. Der kan ikke ydes støtte til  

 reparation og vedligeholdelse af skibe.
 Stk. 2. Såfremt en del af kontraktværdien ved  

 ombygninger vedrører reparation og vedligeholdelse af skibet, skal der  

 forud for støttens udbetaling foreligge en opdeling af  

 kontraktbeløbet på reparation, vedligeholdelse og ombygning af  

 skibet.
Kapitel 3 Udbetaling af støtte § 13. Ved anmodning om udbetaling af støtte  

 skal følgende dokumenter fremlægges senest 3 bankdage før  

 den ønskede udbetalingsdag, der tidligst kan være datoen for  

 skibets aflevering, 1)	udskrift fra Erhvervs- og Selskabsstyrelsen eller tilsvarende  

 udenlandsk myndighed, der viser, hvem der er tegningsberettiget for  

 reder, 2)	udskrift fra Erhvervs- og Selskabsstyrelsen eller tilsvarende  

 udenlandsk myndighed, der viser, hvem der er tegningsberettiget for  

 værftet, 3)	eventuelle fuldmagter i original fra reder og/eller  

 værftet, 4)	standarderklæring fra værftet om rigtigheden og  

 fuldstændigheden af oplysningerne om støttegrundlaget m.v., jf.  

 § 2, stk. 2 og §§ 9-12, 5)	standarderklæring fra værftets revisor om rigtigheden og  

 fuldstændigheden af oplysningerne om støttegrundlaget m.v., jf.  

 § 2, stk. 2 og §§ 9-12 og 6)	betalingsinstruks for udbetaling af støtte.
§ 14. Ved anmodning om udbetaling af støtte  

 skal følgende dokumenter fremlægges senest kl. 11.00 på  

 den ønskede udbetalingsdag, 1)	kopi af afleveringsprotokol samt underliggende bilag og 2)	kopi af bilbrev eller tilsvarende dokumenter om skibets tekniske  

 specifikation.
 § 15. Dokumenter i henhold til § 13 og  

 § 14 skal foreligge på dansk eller engelsk.
 Stk. 2. Dokumenterne skal være daterede og underskrevne,  

 således at det klart fremgår, hvem der har underskrevet  

 dokumenterne.
 § 16. Udbetalingen foretages i dansk mønt  

 på den ønskede udbetalingsdag, såfremt §§ 13-15 er  

 opfyldt, og de heri nævnte dokumenter er godkendt af Erhvervsfremme  

 Styrelsen.
Kapitel 4 Oplysningsadgang, rekurs og tilbagebetaling § 17. Erhvervsfremme Styrelsen kan til enhver tid  

 forlange yderligere oplysninger og dokumentation fra værftet og reder i  

 forbindelse med sagen.
 § 18. Erhvervsfremme Styrelsens afgørelser  

 kan ikke indbringes for anden administrativ myndighed, herunder  

 ministeren.
 § 19. Værftet er forpligtet til af egen  

 drift at oplyse om og tilbagebetale for meget udbetalt  

 driftsstøtte.
 Stk. 2. Værftet skal, såfremt der er udbetalt for  

 meget støtte som følge af, at værftet har afgivet  

 ufuldstændige eller ukorrekte oplysninger, på anfordring  

 indbetale det krævede beløb med tillæg af  renter i  

 henhold til § 5 i renteloven og eventuelle omkostninger forbundet med  

 beløbets inddrivelse til Erhvervsfremme Styrelsen.
 Stk. 3. Erhvervsfremme Styrelsen kan til enhver tid  

 kræve tilbagebetaling fra værftet, hvis det efterfølgende  

 måtte vise sig, at værftet har fået udbetalt for meget  

 driftsstøtte.
Kapitel 5 Straffebestemmelser § 20. Den, der afgiver urigtige eller vildledende  

 oplysninger til brug for afgørelser efter denne bekendtgørelse,  

 eller som i forbindelse med en ansøgning om støtte eller  

 udbetaling af støtte fortier oplysninger af betydning for bevilling af  

 tilsagn og udmåling af støtte, straffes med bøde,  

 medmindre højere straf er forskyldt efter anden lovgivning.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Kapitel 6 Ikrafttrædelse § 21. Bekendtgørelsen træder i kraft den 15.  

 februar 1999.
