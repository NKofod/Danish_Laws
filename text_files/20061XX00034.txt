Skriftlig fremsættelse (5. oktober 2006) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov  

 om  


  

 ændring af færdselsloven  

 (modulvogntog) (Lovforslag nr.
L 35).
 Med lovforslaget søges om bemyndigelse til at tillade kørsel  

 med længere vogntog, de såkaldte modulvogntog, på særlige strækninger.
 Forslaget muliggør udnyttelse af de økonomiske,  

 trafiksikkerhedsmæssige og miljømæssige fordele, der er ved at to  

 modulvogntog  

 kan erstatte tre almindelige vogntog.
Vogntogene skal af hensyn til fremkommeligheden og  

 trafiksikkerheden køre på særlige vejstrækninger, og deres anvendelse  

 forudsætter derfor visse tilpasninger af infrastrukturen.
Der er p.t. alene  

 truffet beslutning om et mindre forsøg med henblik på en eventuelt senere  

 permanent ordning over Øresundsbron til Cargo-centeret i Kastrup.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale forslaget til Tingets velvillige behandling.
