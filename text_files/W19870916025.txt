Et kommunalbestyrelsesmedlem, der var selvstændig erhvervsdrivende,  

 vedtog en bøde på 3.000 kr. for overtrædelse af bekendtgørelse om  

 feriegodtgørelse ved at have undladt at indbetale skyldig feriegodtgørelse  

 til Arbejdsmarkedets Feriefond.
Valgbarhedsnævnet fandt, at den pågældende  

 var valgbar.
 I skrivelse af 12. februar 1987 har kommunalbestyrelsen i henhold til den  

 kommunale valglovs § 34 a, stk. 2, indberettet, at kommunalbestyrelsesmedlem  

 N.N. den 18. juli 1986 har vedtaget en bøde på 3.000 kr. for overtrædelse af  

 Arbejdsministeriets bekendtgørelse nr. 124 af 29. marts 1984 om  

 feriegodtgørelse (om ferie-giro-systemet m.v.) § 33, jf. § 2, jf. § 13.
 Det fremgår af sagen, at den pågældende, der er selvstændig  

 erhvervsdrivende i firmaet X har undladt at indbetale skyldig  

 feriegodtgørelse til Arbejdsmarkedets Feriefond (ferie-giro) for de i  

 virksomheden ansatte personer for 3. og 4. kvartal i 1985.
 Den pågældende er tidligere straffet for overtrædelse af reglerne om  

 indbetaling af feriegodtgørelse, senest ved Y Kriminalrets dom af 29.  

 november 1984, hvor den pågældende blev idømt en bøde på 2.500 kr. subsidiært  

 hæfte i 8 dage.
 I forbindelse med denne sag meddelte Valgbarhedsnævnet ved skrivelse af  

 10. maj 1985, at den pågældende måtte anses for valgbar uanset de begåede  

 forseelser.
 I denne anledning skal man meddele, at Valgbarhedsnævnet uanset at  

 pågældende tidligere er straffet for lignende forseelser har fundet det  

 overvejende betænkeligt at fastslå, at den begåede forseelse i almindeligt  

 omdømme gør den pågældende uværdig til at være medlem af kommunale råd, jf.  

 den kommunale valglovs § 2.
 Den pågældende må derfor anses for valgbar.
 (*)I den tidligere lov var bestemmelserne i § 2 og § 34a, stk. 2.  

 skrivelsen er optaget i Ministerialtidende.
