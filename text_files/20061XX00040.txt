Skriftlig fremsættelse (5. oktober 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov  

 om ændring  

 af færdselsloven (Behandling af erstatningskrav efter færdselsuheld mv.) (Lovforslag nr.
L 25).
Formålet med dette lovforslag er at gennemføre det femte  

 EU-motorkøretøjsforsikringsdirektiv (2005/14/EF) i dansk ret.
Direktivet  

 indeholder bestemmelser, der forhøjer beskyttelsesniveauet for skadelidte ved  

 færdselsuheld mv.
Dansk lovgivning lever allerede på en række punkter op til  

 direktivets krav.
I andre tilfælde vil de nødvendige ændringer kunne  

 foretages  

 administrativt i henhold til gældende bemyndigelsesbestemmelser.
Lovforslaget  

 indeholder de ændringer af færdselsloven, der er nødvendige for at kunne  

 gennemføre de øvrige dele af direktivet.
 Direktivet giver i øvrigt anledning til en ændring af lov om  

 finansiel virksomhed, der vil blive fremsat særskilt af økonomi- og  

 erhvervsministeren.
Det foreslås, at den nærmere gennemførelse af direktivet i  

 lighed med tidligere motorkøretøjsforsikringsdirektiver sker ved  

 bekendtgørelse, og lovforslaget består derfor hovedsageligt af ændringer af  

 de  

 gældende bemyndigelsesbestemmelser i færdselsloven.
Hvis lovforslaget  

 vedtages,  

 vil de nødvendige tilpasninger af dansk ret kunne foretages administrativt.  

 Fristen for gennemførelse af direktivet er den 11. juni 2007.
 De foreslåede regler vil  sammenholdt med de forventede  

 ændringer af administrative forskrifter  indebære en række forbedringer  

 af  

 skadelidtes retsstilling i forbindelse med færdselsuheld.
Bl.a. foreslås det, at man fremover som skadelidt skal have  

 krav på et begrundet tilbud om erstatning  eller et begrundet afslag,  

 hvis der  

 ikke er grundlag for at yde erstatning  senest tre måneder efter  

 fremsættelse af  

 erstatningskrav.
Dette krav til skadesagsbehandlingen har hidtil kun været  

 gældende i forbindelse med skader, der er sket i et andet land end  

 skadelidtes  

 bopælsland, men udvides nu til også de tilfælde, hvor skaden er sket i  

 skadelidtes bopælsland.
Det foreslås endvidere, at informationskontoret, der i dag  

 kan bistå parterne, herunder skadelidte, med at skaffe oplysninger om  

 køretøjer  

 og forsikringsforhold efter et færdselsuheld, der er sket i et andet land end  

 skadelidtes bopælsland, fremover vil skulle bistå med flere oplysninger.  

 Skadelidte og sagens øvrige parter vil fremover kunne henvende sig, når der  

 er  

 behov for fremskaffelse af de grundlæggende oplysninger, som er nødvendige  

 for  

 behandlingen af skadesager, dvs. oplysninger om de involverede køretøjer og  

 deres forsikringsforhold, kontaktoplysninger vedrørende sagens parter samt  

 oplysninger om uheldet.
Samtidig ophæves betingelsen om, at skaden skal være  

 sket i et andet land end skadelidtes bopælsland, så også skadelidte med bopæl  

 her i landet fremover vil kunne henvende sig, hvis de har brug for  

 oplysninger  

 efter et uheld, der er sket her i landet.
Lovforslaget indeholder endvidere en  

 bemyndigelsesbestemmelse vedrørende regulering af den lovpligtige  

 ansvarsforsikrings  

 økonomiske dækningsomfang.
Beløbsgrænserne reguleres allerede efter gældende  

 ret årligt, men den foreslåede bemyndigelse vil gøre det muligt at foretage  

 en  

 yderligere regulering af mindstedækningen, hvis der måtte opstå behov for det  

 som følge af den regulering, der skal ske af beløbsgrænserne i direktivet i  

 henhold til det europæiske forbrugerprisindeks.
De danske krav til  

 ansvarsforsikringens dækningsomfang er dog på nuværende tidspunkt af en sådan  

 størrelse, at de langt overstiger direktivets krav.
Også for forsikringstagerne indebærer lovforslaget  

 forbedringer.
Der foreslås således indført en ordning, hvorefter man som  

 forsikringstager skal kunne anmode sit forsikringsselskab om en erklæring  

 (skadesattest) om eventuelle skader eller i givet fald skadefri kørsel  

 vedrørende det forsikrede køretøj i de seneste fem år.
Det vil dermed blive  

 lettere for en forsikringstager at dokumentere sit skadesforløb, eksempelvis  

 i  

 forbindelse med indgåelse af en ny forsikringsaftale.
Endelig stilles der forslag om ophævelse af  

 informationskontorets pligt til at indsamle oplysninger om såkaldt grønt kort  

 og grænseforsikringspolice vedrørende visse køretøjer fra EU/EØS-lande, der i  

 hjemlandet er undtaget fra forsikringspligten.
Det hænger sammen med, at der  

 i  

 medfør af direktivet ikke længere vil kunne stilles krav om disse dokumenter  

 ved kørsel her i landet.
Skulle et sådant udenlandsk køretøj forvolde skade uden at  

 være dækket af en forsikring, vil skadelidte kunne få erstatning fra  

 garantifonden, der udbetaler erstatning, når ukendte eller uforsikrede  

 motorkøretøjer  

 forvolder skade.
Her i landet er Dansk Forening for International  

 Motorkøretøjsforsikring (DFIM) udpeget som garantifond.
En yderligere forbedring af skadelidtes retsstilling, der  

 vil blive gennemført administrativt, angår garantifondens  

 erstatningsudbetalinger.  

 Efter gældende ret gives der erstatning for personskade, men ikke for  

 tingsskade, hvis det skadevoldende køretøj ikke kan identificeres.
Det  

 foreslås  

 ændret, således at der i sager, hvor der udbetales erstatning for personskade  

 forvoldt af et ukendt køretøj, fremover også vil skulle udbetales erstatning  

 for tingsskade, hvis sådan foreligger.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
