Ankestyrelsens principafgørelse P-1-99 om bopæl - repatriering - pension Resume:
 En folkepensionist, som havde optjent ret til 2/40 af dansk folkepension kunne ikke medtage folkepensionens grundbeløb ved repatriering (tilbagevenden) til hjemlandet.
 Ankestyrelsen fandt ikke, at der var hjemmel til at medtage grundbeløbet, idet retten til pension er betinget af mindst 3 års fast bopæl i Danmark mellem det fyldte 15. og 67. år.
 Love:
Lov om social pension - lovbekendtgørelse nr. 22 af 14. januar 1998 - § 4, § 12 og § 3a, stk. 2 Vejledninger:
Socialministeriets vejledning nr. 66 af 10. marts 1998 om social pension - pkt. 20 Sagsfremstilling:
Klager havde fået tilkendt 2/40 af dansk folkepension, og hun fik inden repatriering oplyst, at hun var berettiget til at medtage 2/40 af folkepensionens grundbeløb til hjemlandet.
Hun fik i december 1997 en skriftlig bekræftelse herpå.
 I april 1998 blev pensionen frakendt med henvisning til, at der ikke var hjemmel til at tilkende folkepension til personer, der ikke har haft mindst 3 års bopæl her i riget mellem det fyldte 15. og 67. år, jf. § 4 i lov om social pension.
 Sagen blev behandlet i principielt møde med henblik på afklaring af om pensionister, der repatrierer, efter § 3 a i lov om social pension kan medtage folkepensionens grundbeløb, selvom betingelsen i lovens § 4 om mindst 3 års bopæl her i riget ikke er opfyldt.
 Afgørelse:
 Ankestyrelsen fandt, at der ikke er hjemmel til at udbetale folkepensionens grundbeløb efter repatriering til hjemlandet til pensionister, der ikke har haft mindst 3 års fast bopæl i Danmark.
Ankestyrelsen lagde ved afgørelsen vægt på, at retten til at medtage folkepensionens grundbeløb efter § 3 a, i lov om social pension, vedrører grundbeløb fastsat på grundlag af bopælstiden i Danmark.
Efter lovens § 4 er retten til pension betinget af mindst 3 års fast bopæl i Danmark mellem det fyldte 15. og det fyldte 67.
