Nr BTL 85 Betænkning over Forslag til lov om ændring af lov om vægtafgift af  

 motorkøretøjer m.v. (Afgiftsforhøjelse for personmotorkøretøjer og små  

 varebiler)   

 Nr L 85 1989-90, 1. samling Afgivet af Skatteudvalget Afgivet: 19891211 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
Nogle af disse spørgsmål og svarene herpå (spørgsmål 4 og 5) er tillige optrykt som bilag til denne betænkning.
 Endvidere har udvalget modtaget skriftlig og mundtlig henvendelse fra  

 Dansk Veteranbilklub og skriftlig henvendelse fra Pensionisternes Fællesråd.
 Herefter indstiller et mindretal (Det Konservative Folkepartis,  

 Venstres, Fremskridtspartiets, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse uændret.
Et andet mindretal (Socialdemokratiets medlemmer af udvalget) kan ikke  

 medvirke til lovforslagets gennemførelse, er medforslagsstiller til  

 ændringsforslag nr. 1, stemmer imod ændringsforslag nr. 2 og henviser i  

 øvrigt til sit bidrag i betænkning over skatteministerens lovforslag (nr.
L  

 87) om afgift af benzin.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med det  

 ændringsforslag, mindretallet er medforslagsstiller til, og vil ved 2.  

 behandling redegøre for sin stilling til ændringsforslag nr. 2 og 3.
Mindretallet mener, at den foreslåede afgiftsforhøjelse, som det også  

 fremgår af svaret på udvalgets spørgsmål nr. 4, kun er en delvis opskrivning  

 af vægtafgiften i forhold til prisudviklingen.
Alligevel kan mindretallet  

 stemme for lovforslaget som angivet ovenfor.
SF er betænkelig ved ændringen i  

 fordelingen af vægtafgiften og benzinafgiften, når lovforslaget sammenholdes  

 med skatteministerens lovforslag (nr.
L 87) om afgift af benzin.
 Et fjerde mindretal (Centrum-Demokraternes medlem af udvalget)  

 indstiller lovforslaget til vedtagelse med de ændringsforslag,  

 mindretallet har stillet eller er medforslagsstiller til.
Ændringsforslag Til § 1 Af et flertal (S, SF og CD):
 1) Efter nr. 2 indsættes som nyt nummer:
 »01. § 15, stk. 3, affattes således:
»Stk. 3. Af køretøjer, der regnet fra det tidspunkt, hvor køretøjet  

 første gang er registreret, er ældre end 35 år, svares fra den første  

 afgiftsperiode i det følgende år vægtafgift og udligningsafgift med 1/4 af  

 satserne i § 3, stk. 1, og § 4, stk. 1.«» Af et mindretal (CD):
 2) Efter nr. 2 indsættes som nyt nummer:
 »02. I § 15 indsættes efter stk. 3 som nyt stykke:
»Stk. 4. Køretøjer, der tilhører personer, som er fyldt 67 år, er  

 fritaget for vægt- og udligningsafgift.«» Til § 2 3) Stk. 2 affattes således:
»Stk. 2. Afgiftsforhøjelsen i § 1, nr. 1 og 2, får virkning for det  

 enkelte køretøj fra og med den første afgiftsperiode, der begynder den 1.  

 juli 1990 eller senere.« Bemærkninger Til nr. 1 Ændringsforslaget medfører bl.a., at køretøjer automatisk vil blive anset  

 som veterankøretøjer, når de har været registreret i 35 år.
 Med virkning fra og med den første afgiftsperiode, der begynder efter det  

 år, køretøjet opnår denne alder, vil der kun blive opkrævet 1/4 af de normale  

 satser i § 3 og § 4.
Til nr. 2 og 3 Forslagsstillerne mener, at der i denne forbindelse bør tages særligt  

 hensyn til personer over 67 år, og vil gerne pege på, at pensionister  

 sædvanligvis ikke præsterer et stort antal kørte km om året.
En nedsættelse  

 af benzinafgiften vil for pensionistgruppen ikke opveje den øgede udgift til  

 vægtafgift.
 En forhøjelse af vægtafgiften vil ramme ældrebefolkningen, der typisk har  

 en beskeden indkomst, så hårdt, at mange pensionister formentlig ikke vil  

 have råd til at køre bil.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Hans Strunge (S) Stavad (S) fmd.  

Bjørn Poulsen (SF) Jens Thoft (SF) Bilag Nogle af udvalgets spørgsmål til skatteministeren og dennes besvarelse  

 heraf Spørgsmål 4:
 Ministeren bedes tilstille udvalget en oversigt over udviklingen af  

 størrelsen af vægtafgifter sammenholdt med udviklingen i pristallet.
 Svar:
 I følgende tabel er vist udviklingen i forbrugerprisindekset siden  

 vægtafgiften for personbiler sidst blev forhøjet 1. september 1976.
 Der er desuden vist, hvordan vægtafgiften skulle have udviklet sig, hvis  

 denne var blevet reguleret med forbrugerprisindekset.
 (* a) Forventet.
 (* b) Hvis vægtafgiften for en personbil (801-1.100 kg) var blevet  

 reguleret efter udviklingen i forbrugerpriserne, skulle vægtafgiften i 1985  

 have udgjort 3.130 kr. om året.
 Spørgsmål 5:
 Der bedes udarbejdet et ændringsforslag, der indebærer, at biler, der er  

 mere end 35 år gamle, pålægges vægtafgift efter veteranbilstaksten.
 Svar:
 Hermed fremsendes i 80 eksemplarer et ændringsforslag til lov om ændring  

 af vægtafgift af motorkøretøjer m.v. (afgiftsforhøjelse for  

 personmotorkøretøjer og små varebiler), hvorefter vægt- og udligningsafgiften  

 for biler, der er mere end 35 år gamle, nedsættes til 1/4.
 Jeg henviser i øvrigt til min besvarelse af spørgsmål 1, bilag 2, hvor jeg  

 gav udtryk for, at det er min opfattelse, at en bil skal være 40 år gammel  

 for at kunne anses for veteranbil.
Ændringsforslag til forslag til lov om ændring af lov om vægtafgift af motorkøretøjer m.v.
(Afgiftsforhøjelse for personmotorkøretøjer og små varebiler) Af skatteministeren . . . . . .
Til § 1 1) Efter nr. 2 indsættes som nyt nummer:
 »§ 15, stk. 3, affattes således:
Stk. 3. Af køretøjer, der har været registreret i 35 år, svares fra den  

 første afgiftsperiode i det følgende år vægtafgift og udligningsafgift med  

 1/4 af satserne i § 3, stk. 1, og § 4, stk. 1.« Bemærkninger Forslaget medfører, at køretøjer automatisk vil blive anset som  

 veterankøretøjer, når de har været registreret i 35 år.
 Med virkning fra og med den første afgiftsperiode, der begynder efter det  

 år, køretøjer opnår denne alder, vil der kun blive opkrævet 1/4 af de normale  

 satser i § 3 og § 4.
