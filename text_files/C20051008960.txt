Vejledning  

 til statsamterne om behandling af separations- og skilsmissesager Indhold 1.
INDLEDNING 2.
STEDLIG OG  

 INTERNATIONAL KOMPETENCE 3.
 ANSØGNINGSBLANKETTER,  

 DOKUMENTATION MV.
 4.
VILKÅRSFORHANDLING 4.1.
Indkaldelse til  

 vilkårsforhandling 4.2.
Udeblivelse fra  

 vilkårsforhandling 4.3.
Afholdelse af  

 vilkårsforhandling 4.4.
Fravalg af  

 vilkårsforhandling 4.4.1.
Betingelserne for  

 separation og skilsmisse, når vilkårsforhandling fravælges 4.4.2.
Vilkårsforhandling  

 trods fravalg 5.
UDSTEDELSE AF BEVILLING  

 TIL SEPARATION OG SKILSMISSE 6.
SKILSMISSE PÅ  

 GRUNDLAG AF SEPARATION UDEN UDTRYKKELIGT SAMTYKKE FRA DEN ANDEN PART 6.1.
Der skal være  

 taget stilling til alle vilkår for skilsmissen 6.2.
Fremgangsmåden  

 ved skilsmisse uden udtrykkeligt samtykke 7.
INDHOLDET AF  

 SEPARATIONS OG SKILSMISSEBEVILLINGER 8.
MÆGLING VED PRÆST 9.
DOKUMENTATION FOR  

 FORTSAT FÆLLES FORÆLDREMYNDIGHED 10.
ANSØGNING OM  

 BØRNE- ELLER ÆGTEFÆLLEBIDRAG UNDER BEHANDLINGEN AF SEPARATIONS- OG  

 SKILSMISSESAGER 11.
REGISTRERET  

 PARTNERSKAB 1. INDLEDNING Denne vejledning indeholder beskrivelse af statsamternes  

 behandling af sager om separation og skilsmisse.
 Reglerne om separation og skilsmisse findes i ægteskabsloven -  

 lovbekendtgørelse nr. 147 af 9. marts 1999 om indgåelse og opløsning af  

 ægteskab, som senest ændret ved lov nr. 446 af 9. juni 2004.
 I tilknytning til loven er udstedt:
  

 	  

 Bekendtgørelse nr.  

 1202 af 8. december 2004 om oplæsning af ægteskab (opløsningsbekendtgørelsen)   

 	  

 Cirkulæreskrivelse af  

 14. december 2001 om fælles forældremyndighed ved separation og skilsmisse   

 	  

 Cirkulæreskrivelse af  

 3. september 2002 om international kompetence i sager om separation og  

 skilsmisse, i sager om forældremyndighed samt i sager om børne- og  

 ægtefællebidrag - ændring af Nordisk Ægteskabskonvention   

 	  

 Cirkulæreskrivelse af  

 28. oktober 2002 om stedlig kompetence i familieretlige sager   

 	  

 Cirkulærskrivelse af  

 8. november 2002 om international kompetence i sager om separation go  

 skilsmisse samt i sager om forældremyndighed og samvær   

 	  

 Cirkulæreskrivelse af  

 28. september 2004 om ændring af reglerne om indgåelse og opløsning af  

 registreret partnerskab og ægteskab   

 	  

 Cirkulæreskrivelse af  

 12. november 2004 om aftaler om forældremyndighed der indgås under møder i  

 statsamterne   

 	  

 Pjecen Når vi skal  

 skilles om skilsmisse og separation, maj 2005 2. STEDLIG OG INTERNATIONAL KOMPETENCE Reglerne om statsamternes stedlige kompetence i sager om  

 separation og skilsmisse findes i § 1 i  

  

 bekendtgørelse nr. 1202 af 8. december 2004 om  

 opløsning af ægteskab  

. Reglerne er nærmere beskrevet i  

  

 cirkulæreskrivelse af 28. oktober 2002 om stedlig  

 kompetence i familieretlige sager  

.
 Reglerne om international kompetence findes i bekendtgørelsens  

 § 5. Disse regler, der svarer til kompetencereglerne for retssager om  

 separation og skilsmisse i retsplejelovens § 448 c, stk. 1, er nærmere  

 beskrevet i  

  

 cirkulæreskrivelse af 8. november 2002 om  

 international kompetence i sager om separation og skilsmisse samt i sager om  

 forældremyndighed og samvær  

.
 3. ANSØGNINGSBLANKETTER, DOKUMENTATION MV.
Familiestyrelsen har udarbejdet blanketter til ansøgning om  

 separation og skilsmisse, men der er ikke blankettvang - heller ikke i sager  

 hvor parterne fravælger vilkårsforhandling.
Blanketterne findes på  

  

 www.statsamt.dk  

.
 Som udgangspunkt skal der ved behandlingen af en ansøgning om  

 separation eller skilsmisse alene fremlægges følgende dokumentation:
   

 	  

 Erklæring om utroskab.
   

 	  

 Vielsesattest eller  

 anden dokumentation for vielsen, hvis den er foregået i udlandet.
   

 	  

 Den originale separationsbevilling  

 eller separationsdom, hvis der søges om skilsmisse på baggrund af separation.
   

 	  

 En eventuel aftale om  

 bidragspligten eller § 56-godtgørelse.
 Hvis der konkret er behov for det, kan statsamtet anmode  

 ægtefællerne om yderligere dokumentation m.v.
Indsender ægtefællerne ikke den originale separationsbevilling,  

 udfærdiger statsamtet en bekræftet genpart af separationsbevillingen, hvis  

 bevillingen er udstedt af det pågældende statsamt.
Ellers anmoder statsamtet  

 igen ægtefællerne om at indsende originalen, eller statsamtet indhenter en  

 bekræftet  

 genpart fra det statsamt, der udstedte bevillingen; dette kræver ikke  

 parternes  

 samtykke.
4. VILKÅRSFORHANDLING Vilkårsforhandling foretages af statsamtet.
 Har en ægtefælle ophold i udlandet, foretages vilkårsforhandling  

 af den danske repræsentation på det sted, hvor ægtefællen opholder sig eller  

 kan give møde, medmindre ægtefællen er indforstået med at møde til  

 vilkårsforhandling i statsamtet.
 Ægtefællerne har dog mulighed for at fravælge  

 vilkårsforhandling, jf. pkt. 4.4.
4.1. Indkaldelse til vilkårsforhandling Indkaldelse til vilkårsforhandling skal  

 som udgangspunkt indeholde oplysninger om følgende punkter:
1.  

 	  

  

 Tid  

 og sted for vilkårsforhandling 2.  

 	  

 Mødets forventede  

 varighed 3.  

 	  

  

 Hvem  

 der skal kontaktes ved eventuelt afbud.
 4.  

 	  

  

 Oplysning  

 om, hvorvidt begge parter er indkaldt til mødet.
 5.  

 	  

 Muligheden for  

 tolkebistand.
 6.  

 	  

  

 Hvilken  

 dokumentation parterne skal medbringe.
 7.  

 	  

  

 Vejledning  

 om § 4 i opløsningsbekendtgørelsen (kravet om personligt og samtidigt møde  

 samt  

 om muligheden for at fravige dette krav). Denne vejledning kan gives ved i  

 indkaldelsen til vilkårsforhandling at citere bekendtgørelsens § 4.
 8.  

 	  

  

 Skal  

 der fortages vilkårsforhandling, vil ansøgningen om separation eller  

 skilsmisse  

 som udgangspunkt blive afvist, hvis en af parterne udebliver.
Er en ægtefælle umyndig, under værgemål  

 efter værgemålslovens § 5 eller under samværgemål efter værgemålslovens § 7,  

 skal værgen tilsiges til vilkårsforhandlingen for at tage stilling til  

 vilkår,  

 der er omfattet af værgemålet.
Dette er dog ikke nødvendigt, hvis værgen i  

 fornødent omfang skriftligt har tiltrådt separation eller skilsmisse samt  

 vilkårene herfor.
4.2. Udeblivelse fra vilkårsforhandling Udebliver ansøgeren eller begge ansøgerne uden lovligt forfald  

 fra vilkårsforhandling, anses ansøgningen i almindelighed som bortfaldet.
Møder den ægtefælle, fra hvem separation eller skilsmisse  

 søges, ikke til vilkårsforhandling, afslås ansøgningen i almindelighed uden  

 indkaldelse til nyt møde.
Statsamtet bør dog indkalde til ny  

 vilkårsforhandling,  

 hvis ansøgeren anmoder om det.
Møder den anden ægtefælle heller ikke til  

 dette  

 møde, afslås ansøgningen som udgangspunkt.
4.3. Afholdelse af vilkårsforhandling Under vilkårsforhandlingen skal statsamtet i fornødent omfang  

 vejlede ægtefællerne om følgende:
   

 	  

  

 Forældremyndighed,  

 herunder fortsat fælles forældremyndighed efter separation og skilsmisse samt  

 mulighederne for ændring af forældremyndighed.
   

 	  

  

 Samvær,  

 herunder anden kontakt end samvær og retten til orientering om barnet.
   

 	  

  

 Underholdsbidrag  

 til børn.
   

 	  

  

 Formuefællesskabets  

 ophør.
   

 	  

  

 Aftrapning  

 og bortfald af ægtefællebidrag.
   

 	  

  

 Hustruens  

 ret til enkepension eller tillægspension bortfalder, når bidragsperioden  

 udløber.
   

 	  

  

 Hustruen  

 skal sikre sin ret til udbetaling af enkepension eller andel i den  

 godtgørelse  

 eller tilbagekøbsværdi, der udbetales ved mandens udtræden af  

 pensionsordningen  

 uden pension, ved at anmelde sit krav til den myndighed eller institution,  

 der  

 skal udrede pensionen.
   

 	  

  

 Bevilling  

 til separation eller skilsmisse kan ikke med sikkerhed forventes anerkendt i  

 udlandet uden for de nordiske lande.
   

 	  

  

 Mulighederne  

 for ændring af vilkår, jf. ægteskabslovens §§ 52, 53 og 58.
   

 	  

  

 Virkningerne  

 af fortsættelse eller genoptagelse af samlivet efter separation.
   

 	  

 Registrerede partnere  

 skal orienteres om, at et eventuelt underholdsbidrag ikke med sikkerhed kan  

 forventes inddrevet i udlandet.
 Ved separation bør statsamtet søge oplyst, om hustruen har ret  

 til enkepension, der er sikret ved overlevelsesrente (forsikring). I givet  

 fald  

 skal statsamtet opfordre ægtefællerne til at tage stilling til, om  

 overlevelsesrenten skal overgå til hustruens fri rådighed.
Under vilkårsforhandlingen bør statsamtet medvirke til, at  

 ægtefællerne indgår aftale om delingen af fællesboet.
Statsamtet skal i den  

 forbindelse vejlede ægtefællerne om, at de ikke kun skal indgå aftale om  

 deling  

 af deres indbo m.v., men også om deling af de øvrige formueaktiver i  

 fællesboet.
Hvis ægtefællerne ønsker det, noteres sådanne aftaler i  

 vilkårsprotokollen eller lægges på sagen.
Er ægtefællerne uenige om  

 bodelingen,  

 orienteres de om muligheden for at indbringe sagen for skifteretten.
Statsamtet fører protokol over afholdt vilkårsforhandling.  

 Protokollen underskrives af parterne og af den, der har foretaget  

 vilkårsforhandlingen.
Hvis værgens tiltrædelse af vilkår fremgår af  

 protokollen,  

 underskrives den også af værgen.
4.4. Fravalg af vilkårsforhandling Efter § 44, stk. 1, i ægteskabsloven skal der som udgangspunkt  

 foretages vilkårsforhandling, inden statsamtet meddeler bevilling til  

 separation eller skilsmisse.
 Hvis ægtefællerne søger skilsmisse efter § 31, og vilkårene for  

 separationen også gælder for tiden efter skilsmissen, og der ikke skal tages  

 stilling til pensionsordninger omfattet af § 54, kan statsamtet meddele  

 separation eller skilsmisse uden vilkårsforhandling, jf. § 44, stk. 1, nr. 2.
 Statsamtet kan endvidere meddele separation eller skilsmisse  

 uden vilkårsforhandling, hvis begge parter meddeler statsamtet, at de ikke  

 ønsker vilkårsforhandling, jf. § 44, stk. 1, nr. 1. Dette beskrives nærmere i  

 det følgende.
4.4.1. Betingelserne for separation og skilsmisse, når  

 vilkårsforhandling fravælges Der er ikke formkrav til fravalg af vilkårsforhandling, bortset  

 fra at ægtefællerne personligt skal skrive under på, at de fravælger  

 vilkårsforhandling.  

 Endvidere skal ansøgningen være modtaget af statsamtet senest to måneder  

 efter,  

 at den første af ægtefællerne har underskrevet den.
Dette fremgår af § 2 i  

 opløsningsbekendtgørelsen.
Ved fravalg af vilkårsforhandling skal parterne skriftligt  

 meddele statsamtet de oplysninger om vilkårene for separation eller  

 skilsmisse,  

 der fremgår af den pågældende blanket.
Oplysningerne skal bekræftes ved  

 personlig underskrift.
4.4.2. Vilkårsforhandling trods fravalg Hvis særlige omstændigheder taler for det, kan statsamtet efter  

 lovens § 44, stk. 2, bestemme, at der skal foretages vilkårsforhandling,  

 selvom  

 ægtefællerne ikke mener, at de har behov herfor.
På den måde sikres  

 ægtefællerne den fornødne vejledning, hvis de f.eks. har aftalt et vilkår,  

 der  

 indikerer, at de ikke kan overskue konsekvenserne af separationen eller  

 skilsmissen.
Dette gælder også ved ansøgning om skilsmisse på grundlag af  

 separation.
 Udgangspunktet er således, at ægtefællerne kan fravælge  

 deltagelse i vilkårsforhandling, og at statsamtet skal respektere dette.  

 Statsamtet skal derfor ikke i hver enkelt sag sikre sig, at parterne kan  

 overskue konsekvenserne af separationen eller skilsmissen.
 I følgende situationer kan særlige omstændigheder efter en  

 konkret vurdering imidlertid tale for at bestemme, at der skal foretages  

 vilkårsforhandling, selvom parterne har fravalgt det:
  

 	  

  

 Statsamtet  

 er i tvivl om, hvorvidt begge parter forstår betydningen af separationen  

 eller  

 skilsmissen og vilkårene herfor.
Dette kan eksempelvis være tilfældet, hvis  

 det  

 fremgår af sagen, at en part ikke kan læse eller ikke har tilstrækkeligt  

 kendskab til det danske sprog.
   

 	  

  

 Der  

 er tale om et langvarigt ægteskab med betydelig forskel i ægtefællernes  

 indtægter/erhvervsevne,  

 hvor det aftales, at der ikke skal betales ægtefællebidrag.
   

 	  

  

 Statsamtet  

 har mistanke om, at aftalen om vilkårene er indgået under utilbørligt pres.
   

 	  

  

 Der  

 er tale om et langvarigt ægteskab, hvor den ene ægtefælle har et stort særeje  

 m.v., mens den anden ikke har nogen formue, og der skal ikke betales en §  

 56-godtgørelse.
   

 	  

  

 Hvis  

 manden har pligt til at betale ægtefællebidrag til hustruen, og hun giver  

 afkald på retten til enkepension.
   

 	  

  

 Hustruen  

 giver afkald på retten til enkepension, der er sikret ved overlevelsesrente.
 Der er alene tale om eksempler på situationer, hvor statsamtet  

 bør overveje at bestemme, at der skal foretages vilkårsforhandling.  

 Statsamtet  

 skal således ikke altid bestemme, at der i disse situationer skal foretages  

 vilkårsforhandling.
 Hvis begge parter er repræsenteret ved advokat, må det som  

 udgangspunkt altid anses for ubetænkeligt at undlade at afholde  

 vilkårsforhandling, også selvom de er repræsenteret ved samme advokat.
Beslutningen om afholdelse af vilkårsforhandling træffes ud fra  

 de oplysninger, der fremgår af ansøgningen med bilag samt de oplysninger om  

 parterne, som statsamtet i øvrigt måtte være i besiddelse af.
Statsamtet skal  

 således som udgangspunkt ikke indhente yderligere oplysninger til brug for  

 denne beslutning.
Hvis der er usikkerhed om f.eks. ægtefællernes forståelse af et  

 bestemt vilkår, skal statsamtet søge dette afklaret.
Dette kan ske telefonisk  

 eller skriftligt, inden der træffes beslutning om afholdelse af  

 vilkårsforhandling.
Det bemærkes i den forbindelse, at et mangelfuldt eller  

 fejlagtigt udfyldt ansøgningsskema ikke bør begrunde indkaldelse til  

 vilkårsforhandling, medmindre manglerne - efter en konkret vurdering - giver  

 statsamtet anledning hertil.
I stedet bør statsamtet anmode ægtefællerne om  

 at  

 berigtige mindre mangler eller indsende et nyt ansøgningsskema.
Berigtigelse  

 kan foretages telefonisk, medmindre det drejer sig om ægtefællernes aftale om  

 vilkårene for separationen/skilsmissen, herunder ved separation aftale om  

 bidragspligten efter skilsmisse.
Manglende indsendelse af bilag kan ikke i  

 sig  

 selv begrunde indkaldelse til vilkårsforhandling.
Endvidere bemærkes, at der ikke generelt er grundlag for at  

 bestemme, at der skal afholdes vilkårsforhandling, blot fordi ægtefællerne  

 har  

 fælles børn under 15 år.
I disse situationer er der generelt heller ikke  

 grundlag  

 for at tilbyde ægtefællerne at deltage i vilkårsforhandling og udsætte  

 behandlingen  

 af anmodningen om separation eller skilsmisse på ægtefællernes stillingtagen  

 hertil.
Hvis statsamtet mener, at ægtefællerne har behov for  

 orientering eller rådgivning om forældremyndighed, samvær, underholdsbidrag  

 m.v., der ikke har betydning for ansøgningen om separation eller skilsmisse,  

 bør statsamtet i stedet tilbyde dem denne vejledning herom uden at lade dette  

 foregå i tilknytning til en vilkårsforhandling.
Dette kan f.eks. ske samtidig  

 med udsendelsen af bevillingen.
 Hvis statsamtet bestemmer, at der skal afholdes  

 vilkårsforhandling, selvom parterne har fravalgt det, og parterne fortsat  

 ikke  

 ønsker vilkårsforhandling, afslår statsamtet ansøgningen om separation eller  

 skilsmisse ved en begrundet afgørelse med klagevejledning.
5. UDSTEDELSE AF BEVILLING TIL SEPARATION OG  

 SKILSMISSE Statsamtet skal påse, at betingelserne for at meddele  

 separation og skilsmisse ved bevilling er opfyldt.
Statsamtet skal endvidere påse, om vilkårene er urimelige over  

 for en af ægtefællerne.
I så fald skal vedkommende ægtefælle orienteres  

 herom.  

 Hvis det findes betænkeligt at meddele bevilling på de aftalte vilkår, kan  

 statsamtet afslå dette, jf. ægteskabslovens § 42, stk. 3. Se herom T:FA  

 2001.73.
 Udover betingelserne for separation og skilsmisse i  

 ægteskabsloven skal statsamtet være opmærksom på følgende:
  

 	  

  

 Bevilling  

 til skilsmisse efter ægteskabslovens § 33 må ikke meddeles, før utroskaben er  

 godtgjort.
Erklæringen fra tredjeparten afgives skriftligt, medmindre  

 statsamtet bestemmer andet.
   

 	  

  

 Er  

 en ægtefælle umyndig, under værgemål efter værgemålslovens § 5 eller under  

 samværgemål efter værgemålslovens § 7, skal værgen skriftligt tiltræde  

 separationen eller skilsmissen samt vilkårene herfor.
   

 	  

 Verserer der retssag  

 om separation eller skilsmisse, kan statsamtet kun meddele separation eller  

 skilsmisse, såfremt parterne erklærer at ville hæve retssagen, hvis de bliver  

 separeret eller skilt ved bevilling.
  

 	  

 Ansøgninger om  

 skilsmisse efter lovens § 31 på grundlag af separation opnået uden for de  

 nordiske  

 lande forelægges for Familiestyrelsen.
Hvis betingelserne for skilsmisse  

 efter  

 ægteskabslovens § 32 er opfyldt eller vil være det inden for en overskuelig  

 fremtid, skal statsamtet dog i stedet opfordre ægtefællerne til at søge  

 skilsmisse efter denne bestemmelse.
   

 	  

 Udfærdigelse af  

 separations- eller skilsmissebevilling indberettes til folkeregistret, jf.  

 CPR-meddelelse om registrering af forældremyndighed og separation i CPR.
   

 	  

 Udfærdigelse af separations-  

 eller skilsmissebevilling til udlændinge, der er statsborgere i andre lande  

 end  

 de nordiske, indberettes til Udlændingestyrelsen.
Som det fremgår af pkt. 3, stilles der som udgangspunkt ikke  

 krav om indsendelse af en eventuel aftale om ægtefællebidragets størrelse,  

 dokumentation for fællesbørn eller dokumentation for særeje m.v.
Manglende  

 indsendelse heraf giver derfor normalt ikke grundlag for at afslå at udstede  

 bevilling.
 Det bemærkes endvidere, at det ikke er en forudsætning for at  

 udstede separations- eller skilsmissebevilling, at det er afklaret, om der er  

 indgået aftale om størrelsen af et eventuelt ægtefællebidrag.
6. SKILSMISSE PÅ GRUNDLAG AF SEPARATION UDEN  

 UDTRYKKELIGT SAMTYKKE FRA DEN ANDEN PART Efter § 42 i ægteskabsloven kan statsamtet meddele skilsmisse  

 ved bevilling efter separation (lovens § 31) uden udtrykkeligt samtykke fra  

 den  

 anden part, hvis der ved separationen er taget stilling til alle vilkår for  

 skilsmissen.
 Efter forarbejderne til bestemmelsen er det en forudsætning for  

 at meddele skilsmisse uden udtrykkeligt samtykke, at den anden part er blevet  

 gjort bekendt med ansøgningen om skilsmisse, og med at statsamtet vil meddele  

 skilsmisse på de aftalte vilkår, medmindre den anden part inden en vis frist  

 protesterer herimod.
 Meddelelse af skilsmisse ved bevilling efter separation uden  

 udtrykkeligt samtykke kan også ske, selvom der kun er gået 6 måneder siden  

 separationen, jf. ægteskabslovens § 31, stk. 2.
6.1. Der skal være taget stilling til alle vilkår for  

 skilsmissen Der kan kun meddeles skilsmisse ved bevilling på grundlag af  

 separation uden udtrykkeligt samtykke, hvis der ved separationen er taget  

 stilling til alle vilkår for skilsmissen.
Dette indebærer,   

 	  

  

 at  

 vilkåret om bidragspligt ved separationen også skal gælde for skilsmissen  

 (gennemgående vilkår), og   

 	  

  

 at  

 ægtefællerne ved separationen har aftalt, om en eventuel ret til enkepension,  

 der er sikret ved overlevelsesrente (forsikring), skal overgå til hustruens  

 fri  

 rådighed (lovens § 42, stk. 2, jf. § 54), eller at de har oplyst, at hustruen  

 ikke har ret til enkepension, der er sikret ved en overlevelsesrente.
Har ægtefællerne ikke ved separationen taget stilling til  

 bidragspligten efter skilsmissen, kan der ikke meddeles bevilling til  

 skilsmisse uden udtrykkeligt samtykke.
Det er derfor vigtigt, at ægtefællerne  

 så vidt muligt ved separationen tager stilling hertil.
 Selvom ægtefællerne ikke har taget stilling til  

 overlevelsesrente ved separationen, er det ikke udelukket at meddele  

 skilsmisse  

 uden udtrykkeligt samtykke:
   

 	  

  

 Hvis  

 hustruen ansøger om skilsmisse, er det tilstrækkeligt, at hun oplyser, at hun  

 ikke har ret overlevelsesrente, eller at hun erklærer, at hun er indforstået  

 med, at en eventuel overlevelsesrente ikke overgår til hendes fri rådighed.
  

 	  

  

 Hvis  

 manden ansøger om skilsmisse, og han oplyser, at hustruen ikke har ret til  

 overlevelsesrente, orienterer statsamtet i varslingsbrevene hustruen om, at  

 det  

 vil blive lagt til grund for afgørelsen, at hun ikke har ret til  

 overlevelsesrente, medmindre hun protesterer mod dette.
Reagerer hun ikke på  

 dette, kan statsamtet gå ud fra, at hun ikke har ret til overlevelsesrente.
 Det bemærkes, at det ikke er et vilkår for separation  

 eller skilsmisse, at der tages stilling til, om hustruen giver afkald på  

 retten  

 til en eventuel enkepension efter enkepensionslovens § 2. Selvom der ikke er  

 taget stilling til dette, er det således muligt at meddele bevilling til  

 skilsmisse uden udtrykkeligt samtykke.
6.2. Fremgangsmåden ved skilsmisse uden udtrykkeligt  

 samtykke Når statsamtet modtager en ansøgning om skilsmisse på grundlag  

 af separation fra den ene ægtefælle, orienterer statsamtet den anden  

 ægtefælle  

 om ansøgningen (varslingsbrev nr. 1) og beder den anden ægtefælle oplyse, om  

 denne vil medvirke til skilsmisse.
Dette brev kan sendes som almindelig post.
 Hvis den anden ægtefælle ikke besvarer henvendelsen, sender  

 statsamtet endnu et brev (varslingsbrev nr. 2). Ved dette brev orienteres den  

 anden ægtefælle om, at der vil blive meddelt bevilling til skilsmisse på  

 vilkårene for separationen, medmindre ægtefællen protesterer herimod.
 Der fastsættes en svarfrist på mindst 20 dage fra modtagelsen.  

 Fristen bør være længere, hvis ægtefællen opholder sig i udlandet.
For at sikre, at varslingsbrev nr. 2 er kommet frem, sendes det  

 med afleveringsattest.
Har den anden ægtefælle adresse i udlandet, kan brevet  

 ikke sendes med afleveringsattest, men skal i stedet sendes rekommanderet med  

 modtagelsesbevis.
Når afleveringsattesten m.v. kommer retur, skal statsamtet  

 sikre sig, at den er udfyldt korrekt med angivelse af, hvordan og hvornår  

 brevet er afleveret, eller at der er kvitteret for modtagelsen.
Hvis attesten  

 m.v. ikke er udfyldt korrekt, kan statsamtet forhøre sig nærmere hos Post  

 Danmark.
Ellers fremsendes der et nyt brev med afleveringsattest m.v.
Statsamtet kan også på anden måde end ved afleveringsattest  

 m.v. sikre sig, at ægtefællen har modtaget brevet.
Dette kan f.eks. være  

 tilfældet, hvis ægtefællen kontakter statsamtet i anledning af brevet, eller  

 ægtefællen i en telefonsamtale med statsamtet i anden anledning bekræfter, at  

 brevet er modtaget.
I så fald noteres dette i et notat efter  

 offentlighedslovens § 6. Statsamtet behøver således ikke altid afvente, at  

 afleveringsattesten m.v. kommer retur.
 Endvidere kan statsamtet - hvis ægtefællen i anden anledning er  

 til møde i statsamtet - i forbindelse med mødet udlevere varslingsbrev nr. 2  

 og  

 notere, hvornår brevet er udleveret til ægtefællen personligt.
 Reagerer ægtefællen ikke inden den fastsatte frist, kan der  

 meddeles bevilling til skilsmisse.
 Hvis ægtefællen erklærer sig enig i ansøgningen, kan der kun  

 meddeles bevilling til skilsmisse, hvis ægtefællen skriftligt bekræfter at  

 være  

 enig i ansøgningen og skriftligt meddeler statsamtet de oplysninger, der  

 fremgår af ansøgningsblanketten.
Svarer ægtefællen benægtende, afslår statsamtet ansøgningen og  

 orienterer ansøgeren om muligheden for at anlægge retssag om skilsmisse samt  

 om  

 reglerne om fri proces.
Hvis 1 års fristen i ægteskabslovens § 32, stk. 1,  

 endnu ikke er udløbet, orienteres ansøgeren herom.
 Skønner statsamtet, at det vil være muligt at opnå enighed  

 mellem parterne om skilsmisse ved bevilling, fortsætter statsamtet  

 behandlingen  

 af sagen og indkalder f.eks. parterne til vilkårsforhandling.
7. INDHOLDET AF SEPARATIONS- OG SKILSMISSEBEVILLINGER Separations- og skilsmissebevillinger udfærdiges på blanketter,  

 der er godkendt af Familiestyrelsen.
 En bevilling til separation eller skilsmisse skal indeholde  

 følgende:
1.  

 	  

  

 Aftalen  

 om bidragspligt.
I separationsbevillinger skal det endvidere anføres, om  

 vilkåret om bidragspligt alene er aftalt for separationsperioden, eller om  

 vilkåret også skal gælde for tiden efter skilsmisse på grundlag af  

 separationen.
 2.  

 	  

  

 Aftale  

 om hvem af ægtefællerne der skal fortsætte eventuelt lejemål eller andelsret  

 vedrørende deres hidtidige leje- eller andelsbolig.
 3.  

 	  

  

 Aftale  

 om hvorvidt hustruens ret til overlevelsesrente skal overgå til hendes fri  

 rådighed. (Det er ikke et krav, at der tages stilling til dette vilkår ved  

 separation).
 4.  

 	  

  

 Hustruens  

 afkald på ret til enkepension efter enkepensionsloven.
5.  

 	  

  

 Aftale  

 om betaling af en godtgørelse efter ægteskabslovens § 56, herunder  

 godtgørelsens størrelse og forfaldstidspunkt.
Hvis ægtefællerne ikke ønsker  

 indholdet af aftalen noteret på bevillingen, noteres det i bevillingen, at  

 der  

 er indgået en aftale om § 56-godtgørelse.
 6.  

 	  

  

 Hvis  

 der meddeles bevilling til personer, der har statsborgerret eller bopæl i  

 udlandet uden for de nordiske lande, skal grundlaget for statsamtets  

 internationale kompetence anføres i bevillingen, f.eks. at en af ægtefællerne  

 har bopæl her i landet.
 Hvis en aftale m.v. er omfangsrig, kan der i bevillingen  

 henvises til aftalen, der vedhæftes bevillingen.
Meddeles skilsmisse på grundlag af separation, skal  

 separationsbevillingen eller en udskrift af separationsdommens konklusion  

 vedhæftes skilsmissebevillingen.
Der skal anvendes de originale  

 separationsdokumenter  

 eller bekræftede kopier heraf.
Som oven for nævnt er det kun ægtefællernes aftale om vilkår,  

 der skal anføres i bevillingen.
Det skal således ikke noteres, at der ikke er  

 en fælles leje- eller andelsbolig, at der ikke er særeje m.v., at der ikke er  

 en overlevelsesrente, eller at der ikke skal betales en § 56-godtgørelse.  

 Endvidere skal aftaler om størrelsen af ægtefællebidrag og om ændring heraf  

 ikke noteres i bevillingen.
Bodelingsaftaler noteres heller ikke i  

 bevillingen,  

 men alene i vilkårsprotokollen, jf. pkt. 4.3.
8. MÆGLING VED PRÆST Skal der foretages mægling mellem ægtefællerne hos en  

 præst efter lovens § 43, stk. 1, udsættes sagen, indtil mæglingen er  

 gennemført.
9. DOKUMENTATION FOR FORTSAT  

 FÆLLES FORÆLDREMYNDIGHED Statsamtet skal som udgangspunkt altid udlevere dokumentation  

 for fælles forældremyndighed - Erklæring om fortsat fælles  

 forældremyndighed  

 efter separation eller skilsmisse - når den fælles forældremyndighed  

 fortsætter efter separation og skilsmisse.
Dette gælder også ved fravalg af  

 vilkårsforhandling.
 Hvis der er usikkerhed om forældreskabet til et barn, må  

 statsamtet ikke udlevere dokumentation for fælles forældremyndighed.  

 Statsamtet  

 kan i den forbindelse lægge oplysningerne i CPR om forældreskabet til grund,  

 medmindre der er konkret mistanke om, at disse oplysninger ikke er korrekte.  

 Hvis forældreskabet ikke er registreret i CPR, skal det dokumenteres ved  

 børnenes fødsels-, navne- eller dåbsattester el.lign.
 Statsamtet må kun udlevere Erklæring om fortsat fælles  

 forældremyndighed efter separation eller skilsmisse i forbindelse med  

 udstedelse af separations- eller skilsmissebevillingen.
 Reglerne om forældremyndighed ved separation og skilsmisse er  

 endvidere gennemgået i:
  

 	  


  

 Cirkulæreskrivelse af 14. december 2001 om fælles  

 forældremyndighed ved separation og skilsmisse   

 	  

 Cirkulæreskrivelse af  

 12. november 2004 om aftaler om forældremyndighed der indgås under møder i  

 statsamterne 10. ANSØGNING OM BØRNE- ELLER ÆGTEFÆLLEBIDRAG UNDER  

 BEHANDLINGEN AF SEPARATIONS- OG SKILSMISSESAGER Hvis et statsamt modtager en ansøgning om  

 fastsættelse af børne- eller ægtefællebidrag under behandlingen af en  

 ansøgning  

 om separation eller skilsmisse uden vilkårsforhandling, bør statsamtet  

 behandle  

 bidragssagen, selvom der ikke skal afholdes møde med ægtefællerne, og selvom  

 bidragssagen ellers skulle have været behandlet af et andet statsamt.
Der  

 henvises til § 3, stk. 2, i  

  

 bekendtgørelse nr. 169 af 17. marts 2005 om behandling  

 af sager om børnebidrag og ægtefællebidrag  

  

 og cirkulæreskrivelse af  

 28. oktober 2002 om stedlig kompetence i familieretlige sager.
11. REGISTERET PARTNERSKAB Reglerne om separation og skilsmisse finder også anvendelse ved  

 opløsning af registreret partnerskab, bortset fra reglerne om enkepension  

 m.v.  

 samt om mægling ved præst.
 Reglerne om registreret partnerskab findes i lov nr. 372 af 7.  

 juni 1989 om registreret partnerskab, som senest ændret ved lov nr. 446 af 9.  

 juni 2004.
