(Til alle amtsråd og  

 kommunalbestyrelser) I henhold til aftale mellem Undervisningsministeriet og Danmarks  

 Lærerforening om pligtigt undervisningstimetal for skoleinspektører ved  

 observationsskoler og heldagsskoler og i medfør af folkeskolelovens § 29 a  

 fastsættes efter forhandling med Danmarks Lærerforening:
§ 1.  Ved hver selvstændig observationsskole eller  

 heldagsskole normeres en stilling som leder.
Lederen benævnes skoleinspektør.
 Stk. 2.  Antallet af elevpladser ved observationsskoler  

 og heldagsskoler fastsættes for skoleåret og optages i bilaget til vedtægten  

 for styrelsen af kommunens skolevæsen, jf. § 39b i lov om folkeskolen.
 Stk. 3.  Antallet af stillinger som lærer/overlærer ved  

 observationsskoler og heldagsskoler fastsættes efter antallet af elevpladser  

 efter følgede skala:
 Stk. 4.  Hvis 1 eller flere af de nævnte  

 tjenestemandsstillinger ikke udnyttes i fuldt omfang ved skolen på grund af  

 nedsat tjenestetid eller kombinationsbeskæftigelse eller lignende, læses de  

 resterende timer ved ansættelse af timelærer(e).
 Stk. 5.  Herudover kan der efter amtsrådets eller  

 kommunalbestyrelsens nærmere bestemmelse normeres timelærerstillinger.  

 Stillinger med mindre end halvdelen af det pligtige ugentlige timetal kan kun  

 oprettes i særlige tilfælde.
 Stk. 6.  Observationsskoler og heldagsskoler medtages  

 ikke i normeringsberegningerne i henhold til Undervisningsministeriets  

 cirkulære af 20. maj 1988 om normering af tjenestemandsstillinger m.fl. i  

 folkeskolen.
§ 2.  Der tillægges skoleinspektører ved  

 observationsskoler og heldagsskoler timereduktion for ledelse af skolen og  

 dennes administration.
Timereduktionen fastsættes, således at der tillægges  

 de pågældende følgende antal undervisningstimer (specialundervisning) a 45  

 minutter efter antallet af elevpladser:
Indtil 5 timer ugentlig læses som ikke skemabundne timer.
Både de  

 skemabundne og de ikke skemabundne timer kan udføres som tilsynstimer, idet 1  

 specialundervisningstime a 45 minutter svarer til 1,7 tilsynstime a 60  

 minutter.
 Stk. 2.  Observationsskoler og heldagsskoler er ikke  

 omfattet af bestemmelserne i § 12 i Undervisningsministeriets cirkulære af  

 15. juli 1988 om tjenestetiden for folkeskolens tjenestemænd.
 § 3.  Lederen og lærerne varetager hele undervisningen  

 ved skolen og deltager i tilsynet med eleverne uden for undervisningen i et  

 antal skemabundne timer, svarende til 35 timer a 60 minutter ugentlig ved  

 observationsskoler og 40 timer a 60 minutter ugentlig ved heldagsskoler.
 Stk. 2.  Antallet af tilsynstimer i henhold til stk. 1  

 nedsættes med 1,7 time ugentlig a 60 minutter for hver undervisningstime a 45  

 minutter ud over 20 timer ugentlig, som tillægges elevhold på mindst 3 elever  

 i 5.-10. årgang.
 Stk. 3.  Antallet af tilsynstimer i henhold til stk. 1  

 nedsættes endvidere med 1,5 time ugentlig a 60 minutter for hver  

 reduktionstime, der tilkommer lederen og lærerne efter reglerne i  

 Undervisningsministeriets cirkulære af 15. juli 1988 om tjenestetiden for  

 folkeskolens tjenestemænd, bortset fra timereduktion for specialundervisning,  

 samt i henhold til Undervisningsministeriets cirkulære af 17. marts 1986 om  

 nedsættelse af læreres pligtige timetal ved deltagelse i videreuddannelse.
 Stk. 4.  Det resterende antal tilsynstimer varetages af  

 de personalegrupper, som er omtalt i § 3, stk. 1, i Undervisningsministeriets  

 cirkulære af 27. februar 1976 om personale til varetagelse af visse  

 pædagogiske arbejdsopgaver i folkeskolen.
 § 4.  Fastsættes antallet af elevpladser til flere end  

 24 eller færre end 10, forelægges sagen for Undervisningsministeriet, der  

 fastsætter normeringen og foranlediger indgået aftale om lederens pligtige  

 undervisningstimer.
 Stk. 2.  Nedsættes antallet af tilsynstimer med mere end  

 26 ugentlige timer i henhold til bestemmelserne i § 3, stk. 2 og 3, kan der  

 normeres yderligere en lærerstilling.
§ 5.  Undervisningstimer og tilsynstimer, der skal  

 tillægges lederen og lærerne, fordeles ved skoleårets begyndelse mellem disse  

 i et ugeskema for hver, så vidt muligt gældende for skoleåret.
Der må kun  

 undtagelsesvis tillægges en heltidsbeskæftiget lærer færre end 15  

 undervisningstimer (specialundervisning) a 45 minutter ugentlig.
 Stk. 2.  Enkelte andre aktiviteter, fx pædagogiske  

 konferencer, kan optages i ugeskemaet.
 § 6.  De arbejdsopgaver, der er omtalt i § 1, stk. 2,  

 i Undervisningsministeriets cirkulære af 15. juli 1988 om tjenestetiden for  

 folkeskolens tjenestemænd, udføres af ledere og lærere ved observationsskoler  

 og heldagsskoler med de begrænsninger og udvidelser, som skolernes særlige  

 forhold tilsiger.
 Stk. 2.  Ledere og lærere ved observationsskoler og  

 heldagsskoler kan ikke oppebære betaling for overtimer i fast skema for  

 skoleåret.
 § 7.  Cirkulæret har virkning fra den 1. august 1990.
 Stk. 2.  Samtidig ophæves cirkulære af 22. juni 1978 om  

 leder- og lærerstillingerne ved folkeskolens observationsskoler og  

 heldagsskoler, samt senere ændringer hertil frem til dette cirkulæres  

 ikrafttræden den 1. august 1990.
Undervisningsministeriet, den 15. juni  

 1990 P. m. v.
 e. b.
Kirsten Lippert fm.
