§ 1.  Ansvaret for kassebeholdningen påhviler den  

 medarbejder, som varetager institutionens, respektive afdelingens  

 kasseforretninger.
Den pågældende skal drage omsorg for, at betroede værdier  

 opbevares på betryggende måde i pengeskab eller andet aflåset gemme, og  

 således at deres tilstedeværelse til enhver tid kan konstateres.  

 Medarbejderen opbevarer afdelingens/institutionens bankbøger og checkhæfter  

 og påser, at disse regelmæssigt føres a jour.
Stk. 2.  De af kassevirksomheden omfattede midler må  

 ikke sammenblandes med tjenesten uvedkommende midler.
Udbetalinger af kassen  

 må kun ske med fornøden hjemmel.
Indløsning af personalets private checks af  

 kassen må ikke finde sted.
 Stk. 3.  Overtager den, der varetager  

 institutionens/afdelingens kasseforretninger, hverv som kasserer for private  

 foreninger el.lign., skal anmeldelse straks ske til  

 institutionens/afdelingens leder.
§ 2.  Alle kontante udbetalinger af kassen foretages  

 af kassereren.
Andre medarbejdere må ikke have adgang til kassen.
§ 3.  Der føres af kassereren en  

 gennemskrivningskassebog.
Det originale kassebogsblad med bilag indsendes i  

 underskrevet stand til direktoratets løn- og regnskabskontor på de  

 tidspunkter, som fastsættes af dette.
Udskrevne kassebøger opbevares i  

 vedkommende afdeling/institution og tilintetgøres efter 5 år.
§ 4.  Det påhviler kassereren dagligt at opgøre og  

 saldere kassebogen og at konstatere, om kassebeholdningen er i  

 overensstemmelse med denne saldo.
En tilsvarende opgørelse foretages i  

 forbindelse med eventuel overdragelse af kasseforretningerne til anden  

 medarbejder.
Resultatet af den daglige opgørelse indføres i det ved kassen  

 beroende afstemningshæfte.
Stk. 2.  Eventuelle uoverensstemmelser ved  

 kasseafstemninger skal berigtiges snarest.
Er en kassedifference på 50 kr.  

 eller derover ikke berigtiget inden 3 dage, foretages indberetning til  

 direktoratets løn- og regnskabskontor.
For kassedifferencer, der ikke  

 indberettes, udarbejdes kassebilag påført fornøden forklaring af  

 institutionens/afdelingens leder.
§ 5.  Kassebeholdningen bør indskrænkes til det mindst  

 mulige.
Tilskud til bestridelse af løbende udgifter må ikke rekvireres for et  

 længere tidsrum end 3 uger.
§ 6.  Udgifter må ikke afholdes af kassen, uden at der  

 foreligger bilag herfor.
Inden udbetaling skal ethvert udgiftsbilag være  

 attesteret ved personlig påtegning af den medarbejder, som er ansvarlig for  

 det pågældende tjenesteområde.
§ 7.  Ved udstedelsen af checks udskriver kassereren  

 checken med dato, beløb og modtager.
Den underskrives derpå i  

 overensstemmelse med den for afdelingen/institutionen udfærdigede instruks om  

 benyttelse af checkkonti.
§ 8.  Alle kontante indbetalinger skal ske til  

 kassereren.
Indbetalinger noteres straks i kassebogen og - for såvidt angår  

 indbetalinger fra klienter - på vedkommende klients kontoblad.
Kvittering for  

 modtagelsen udfærdiges af kassereren.
 § 9.  Checks og postanvisniner, der tilsendes  

 afdelingen/institutionen, skal snarest muligt endosseres, respektive  

 kvitteres i overensstemmelse med den for institutionen/afdelingen gældende  

 checkinstruks.
Stk. 2.  Når Checken, respektive postanvisningen, er  

 forsynet med behørig underskrift, afleveres den til kassereren.
Denne sørger  

 derefter for, at checken, respektive postanvisningen, snarest hæves.
 Stk. 3.  Det af afdelingen/institutionen sædvanligt  

 benyttede posthus underrettes om, at en postanvisning kun kan hæves, når den  

 er underskrevet af den eller de navngivne personer, som efter checkinstruksen  

 er bemyndiget til at underskrive checks.
§ 10.  Det påhviler lederen af  

 institutionen/afdelingen at foretage summariske kvartårlige eftersyn af  

 kassen.
Eftersynet omfatter en undersøgelse af, om kassebogen er ført a jour  

 og dens saldo stemmer med kasse-, bank- og girobeholdning.
Det summariske  

 eftersyn omfatter tillige de tjenesten uvedkommende kasser, som eventuelt er  

 overdraget kassereren.
 Stk. 2.  I kassegennemskrivningsbogen gøres notat om  

 foretaget eftersyn, herunder om hvad der eventuelt er foretaget og iagttaget.
 Stk. 3.  Der afgives ikke indberetning til direktoratet  

 for kriminalforsorgen om foretaget eftersyn, medmindre der ved eftersynene  

 konstateres misligheder el. lign.
 § 11.  Instruksen træder i kraft den 1/9 1976.
 Stk. 2.  Kasseforretninger vedrørende klienters penge og  

 medbragte værdier, herunder feriemærkebøger,varetages indtil videre fortsat  

 efter de af Dansk forsorgsselskab fastsatte bestemmelser.
 Stk. 3.  Det af Dansk forsorgsselskab den 15. juni 1951  

 udfærdigede cirkulære vedrørende afdelingernes regnskabsførelse samt  

 selskabets regnskabsinstruks af 1. april 1963 for ungdomspensionen  

 »Brøndbyhus« ophæves.
JUSTITSMINISTERIET direktoratet for kriminalforsorgen, den 13. august 1976.
F.
Hellborn.
 fg.
 /Kjærgaard.
 Den frie kriminalforsorgs institutioner og afdelinger.
