Erstatningsansvarslovens § 13  forsørgertabserstatning, nævnets j.nr. 10-520-17747 Skadevolder blev dømt efter straffelovens § 237 for at have dræbt ansøgers samlever.
Afdødes forsørgelsesgrundlag var kontanthjælp.
Da afdødes årsindkomst var lavere end 215.000 kr., tilkendte nævnet forsørgertabserstatning efter erstatningsansvarslovens § 13, stk. 1, 2. pkt., i alt 860.500 kr.
 Nævnet fandt ikke, at der skulle ske nedsættelse af forsørgertabserstatningen, idet det fandtes godtgjort, dels at ansøger og afdøde havde haft fælles husholdning og fælles økonomi, dels at afdøde forud for sin død alene havde været på kontanthjælp i 3 år, hvorfor det ikke kunne udelukkes, at han ville være kommet tilbage på arbejdsmarkedet.
