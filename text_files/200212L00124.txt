Fremsat den 15. januar 2003 af ministeren for  

 ligestilling (Henriette Kjær) Forslag til Lov om ændring af lov om ligestilling af  

 kvinder og mænd (Ligestillingsnævnet gøres  

 permanent og sagsområdet udvides) § 1 I lov om ligestilling af kvinder og mænd, jf.  

 lovbekendtgørelse nr. 553 af 2. juli 2002, foretages følgende  

 ændringer:
 1. § 19, stk. 1, 1. pkt., affattes  

 således:
» 2. § 30 ophæves.
§ 2 Loven træder i kraft den 1. maj 2003.
Bemærkninger til lovforslaget Almindelige bemærkninger Indledning Det foreslås, at Ligestillingsnævnet  

 gøres permanent med den sammensætning og kompetence, som  

 Nævnet har i dag.
Revisionsbestemmelsen foreslås ophævet,  

 og lov om børnepasningsorlov foreslås tilføjet til de  

 love, som Nævnet er kompetent til at behandle klager over.
 Lovforslaget er fremsat med baggrund i ligestillingslovens  

 § 30, hvorefter der skal fremsættes forslag til revision af kapitel 6  

 om Ligestillingsnævnets virksomhed i Folketingsåret  

 2002-2003.
Lovforslagets baggrund Pr. 1. juli 2000 blev der nedsat et uafhængigt  

 Ligestillingsnævn for en to årig periode.
Etableringen af  

 Nævnet skete bl.a., fordi Ligestillingsrådet blev nedlagt.
Hidtil  

 havde det været muligt at indbringe sager for Ligestillingsrådet  

 for at få en vejledende udtalelse.
Med nedlæggelsen af  

 Rådet bortfaldt denne mulighed, og Ligestillingsnævnet blev  

 oprettet som et klagenævn for sager om kønsdiskrimination med  

 mulighed for at få truffet endelige administrative afgørelser.
Ligestillingsnævnet har kompetence til at behandle  

 sager om forskelsbehandling på grund af køn efter lovens § 2,  

 samt efter ligelønsloven, ligebehandlingsloven og lov om de  

 erhvervstilknyttede sikringsordninger.
Nævnet kan tilkende  

 godtgørelser og underkende afskedigelser i det omfang, det  

 følger af de nævnte love.
I forbindelse med nedsættelsen  

 af Nævnet blev det tillige tillagt vægt, at Nævnet skulle  

 yde klagevejledning.
Sager om arbejdsretlige tvister om forskelsbehandling  

 på grund af køn skal behandles i det fagretlige system i det  

 omfang, klageren er medlem af en fagforening.
Af hensyn til individets  

 retsstilling i sager om kønsdiskrimination kan Nævnet behandle  

 sagen, såfremt vedkommende faglige organisation ikke agter at  

 forfølge sagen i det fagretlige system, eller hvor klageren ikke er  

 medlem af en faglig organisation.
Nævnet består af 3 medlemmer, der udpeges af  

 ministeren for ligestilling.
Nævnet har et fast sekretariat, som  

 stilles til rådighed af Ligestillingsafdelingen, og Nævnets  

 budget finansieres via Ligestillingsafdelingens bevilling på  

 finansloven.
Ligestillingsnævnet har siden dets oprettelse i juli 2000  

 i alt modtaget 115 skriftlige henvendelser.
Heraf har Nævnet truffet  

 afgørelse i 44 sager.
Lovforslagets indhold Det foreslås, at revisionsbestemmelsen  

 ophæves, og dermed at Nævnet gøres permanent uden  

 ændringer i den sammensætning og kompetence, som Nævnet har  

 i henhold til loven, med en tilføjelse i lovens § 19, hvori det  

 opregnes, hvilke love Nævnet kan behandle sager om forskelsbehandling  

 efter.
Det foreslås, at Nævnet fremover også  

 skal kunne behandle klager over forskelsbehandling i henhold til lov om  

 børnepasningsorlov.
Børnepasningsorlovslovens bestemmelse om  

 beskyttelse mod afskedigelse under børnepasningsorlov findes i vidt  

 omfang at svare til bestemmelsen i ligebehandlingsloven om beskyttelse  

 på grund af graviditet og barselsorlov.
Det foreslås derfor, at  

 loven præciseres, således at det kommer til at fremgå af  

 loven at nævnet kan behandle sager om forskelsbehandling på grund  

 af afholdelse af børnepasningsorlov, jf. bemærkningerne nedenfor  

 til § 1, nr. 1.
Regeringen lægger vægt på, at der  

 fortsat findes et særligt klagenævn til varetagelse af individets  

 retssikkerhed i forbindelse med forskelsbehandling på grund af  

 køn.
På denne måde sikres den enkelte borger en let og  

 gratis adgang til at få prøvet sager om forskelsbehandling.
De  

 to år, som Nævnet indtil nu har fungeret, har vist, at  

 Nævnet har levet op til den rolle, det var tiltænkt i  

 lovgivningen.
Regeringen finder derfor ikke grundlag for at ændre  

 Nævnets sammensætning.
 Evaluering af Ligestillingsnævnet.
 I bemærkningerne til forslag til lov om ligestilling  

 af kvinder og mænd, L 193 fremsat den 9. februar 2000, er det forudsat,  

 at der inden revisionen af loven vil blive udarbejdet en evaluering, hvor  

 relevante aktører, herunder arbejdsmarkedets parter, vil blive  

 hørt.
PLS Rambøll har i august og september udarbejdet en  

 evaluering af Ligestillingsnævnet.
I forbindelse med evalueringen er  

 der lavet interviews med Beskæftigelsesministeriet,  

 Ligestillingsafdelingen, Landsorganisationen i Danmark, Handels og  

 Kontorfunktionærernes Forbund, Kvindeligt Arbejderforbund,  

 Funktionærernes og Tjenestemændenes Fællesråd,  

 Finansforbundet, Dansk Arbejdsgiverforening, Kommunernes Landsforening,  

 Finanssektorens Arbejdsgiverforening, Kvinderådet, Maskulint forum,  

 Videnscenter for Ligestilling og et udsnit af henholdsvis klagere og  

 indklagede, der har haft en sag for Nævnet.
Det fremgår af evalueringens samlede konklusion, at  

 der er tale om et velfungerende nævn, der lever op til den rolle, det  

 er tiltænkt i lovgivningen.
Nævnet fungerer som en kompetent  

 forvaltningsretlig instans, ved hvilken det er muligt at få afgjort en  

 sag om diskrimination på grund af køn.
Ligestillingsnævnet  

 repræsenterer således den udvidede adgang til klagebehandling  

 over diskrimination på grund af køn, som var ønsket ved  

 Nævnets oprettelse.
Derudover vurderes Nævnets sagsbehandling at  

 være effektiv og relativt billig.
Samtidig viser evalueringen, at der er tale om et  

 Ligestillingsnævn, hvis virke sandsynligvis er ukendt i store dele af  

 befolkningen.
Dette vurderes som en svaghed ved Nævnet, da manglende  

 synlighed forudsættes at påvirke såvel antallet af som  

 bredden i de klager, der rettes til Nævnet.
 Det vurderes blandt andet i evalueringen, at  

 Ligestillingsnævnets nuværende juridiske kompetencer bør  

 fastholdes, samt at det anbefales at styrke kendskabet til  

 Ligestillingsnævnet for at sikre, at det anvendes af alle de grupper af  

 borgere, det er henvendt til, herunder at Nævnets nyfortolkning af  

 ligestillingslovene kommunikeres bredere ud til offentligheden.
 Endelig vurderes det, at Nævnets omkostninger pr.  

 sag ligger indenfor et acceptabelt  - og i sammenligning med andre  

 klageinstanser - relativt lavt niveau, jf. nedenfor i afsnittet om  

 økonomiske konsekvenser.
 Det forudsættes, at der på baggrund af  

 evalueringens påpegning af Nævnets manglende synlighed,  

 udarbejdes en offentlighedsstrategi for Nævnet, således at  

 kendskabet til Nævnet og dets afgørelser øges.
Det relativt lave antal sager, som Nævnet har  

 behandlet, vurderes ikke at være udtryk for, at graden af  

 diskrimination på grund af køn indenfor de  

 pågældende sagsområder er tilsvarende lav.
Antallet kan  

 formentlig tilskrives det manglende kendskab til Nævnet i befolkningen,  

 samt det forhold at eksistensen af Nævnet vurderes at have en vis  

 præventiv effekt, således at sager om forskelsbehandling på  

 grund af køn også tages op og behandles i andre fora f.eks. i  

 det fagretlige system.
Økonomiske og administrative konsekvenser for stat, amter og  

 kommuner Nævnet har i 2001 haft udgifter for ca. 770.000 kr.  

 inklusive etableringsomkostninger til hjemmeside, oplysningskampagne osv.  

 Efter at Nævnet og sekretariatet nu er etableret, estimeres udgifterne  

 for 2002 at blive ca. 600.000 kr., herunder udgifter til øget  

 offentlighed.
Under den forudsætning at sagsantallet ikke øges  

 meget væsentligt, vurderes det, at udgifterne til Nævnet i de  

 kommende år vil være på dette niveau.
 Lovforslaget vurderes ikke at have  

 nævneværdige administrative konsekvenser.
Erhvervsmæssige konsekvenser Lovforslaget vurderes ikke at have økonomiske  

 konsekvenser for erhvervslivet.
Administrative konsekvenser for borgerne Lovforslaget vurderes ikke at have administrative  

 konsekvenser for borgerne.
Miljømæssige konsekvenser Lovforslaget vurderes ikke at have  

 miljømæssige konsekvenser.
Forholdet til EU-retten Lovforslaget indeholder ingen EU-retlige aspekter.
Ligestillingsmæssige konsekvenser Lovforslaget vurderes at have positive  

 ligestillingsmæssige konsekvenser, idet Ligestillingsnævnet giver  

 mulighed for nemmere og gratis at få afgjort klager vedrørende  

 forskelsbehandling på grund af køn, end hvis det skulle ske ved  

 domstolene.
Høring Samtlige ministerier.
Akademikernes Centralorganisation,  

 Advokatsamfundet, Aktive Fædre, Amtsrådsforeningen,  

 Børnerådet, Danmarks Statistik, Dansk Arbejdsgiverforening,  

 Dansk Industri, Dansk Kvindesamfund, Dansk Ungdoms Fællesråd, Den  

 Danske Dommerforening, Det Danske Center for Menneskerettigheder, Et  

 barn To forældre, Finansforbundet, Finanssektorens  

 Arbejdsgiverforening, Foreningen af Aktive Kvinder, Foreningen for  

 Kønsforskning i Danmark, Frederiksberg Kommune, Funktionærenes  

 og Tjenestemændenes Fællesråd, HK, Københavns  

 Kommune, Kommunernes Landsforening, Kvindeligt Arbejderforbund,  

 Kvinderådet, KVINFO, Landsorganisationen i Danmark,  

 Ligestillingsnævnet, Maskulint Forum, Nævnet for Etnisk  

 Ligestilling, PRO-centret, Rektorkollegiet, Rådet for Uddannelses- og  

 Erhvervsvejledning (R.U.E.), Sammenslutningen Af Landbrugets Arbejdsgivere og  

 Teknologirådet.
Samlet vurdering af lovforslagets konsekvenser Positive konsekvenser/ mindreudgifter Negative konsekvenser/ merudgifter Økonomiske konsekvenser for stat,  

 kommuner og amtskommuner Ingen 600.000 kr.
Administrative konsekvenser for stat,  

 kommuner og amtskommuner Ingen Ingen Økonomiske konsekvenser for  

 erhvervslivet Ingen Ingen Administrative konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Lovforslaget indeholder ikke EU-retlige  

 aspekter Bemærkninger til lovforslagets  

 enkelte bestemmelser Til § 1 Til nr. 1 Bestemmelsen er en præcisering af Nævnets  

 kompetence, således at Nævnet også kan behandle sager over  

 forskelsbehandling på grund af afholdelse af børnepasningsorlov.  

 I børnepasningsorlovsloven findes beskyttelsesbestemmelser  

 vedrørende afskedigelse på grund af afholdelse af orlov, der  

 svarer til bestemmelser i ligebehandlingsloven vedrørende afskedigelse  

 under barselsorlov.
Ved en fejl blev børnepasningsorlovsloven ikke  

 nævnt i forbindelse med vedtagelsen af lov om ligestilling af kvinder  

 og mænd.
Nævnet har i praksis anset sig kompetent til at behandle  

 sager ifølge børnepasningsorlovsloven efter en analogislutning,  

 og ændringen vil derfor bringe loven i overensstemmelse med  

 praksis.
 Selvom børnepasningsorlovsloven med  

 indførelsen af lov nr. 141 af 25. marts 2002 er ophævet med  

 virkning for de børn, der fødes efter 1. januar 2002, vil der i  

 en årrække være mulighed for at afholde  

 børnepasningsorlov for de børn, der er født før  

 denne dato, og det vil derfor være relevant i en periode endnu at kunne  

 rejse sager om dette.
Til nr. 2 Revisionsbestemmelsen ophæves, hvorved lovens  

 bestemmelser om Nævnets sammensætning og virksomhed gøres  

 permanente.
 Ved fastsættelsen af revisionsbestemmelsen var det  

 meningen at se, hvordan Nævnet fungerede, herunder i hvilket omfang  

 Nævnet selvstændigt, uden om det fagretlige system, havde en  

 sagsportefølje.
Af hensyn til muligheden for fortsat at have en nem og  

 gratis adgang til at kunne klage over forskelsbehandling på grund af  

 køn gøres Ligestillingsnævnet permanent.
Det vurderes, at  

 udgifterne til nævnets drift er små i forhold til den sikring af  

 retssikkerheden, Nævnet kan udgøre.
Til § 2 Loven træder i kraft 1. maj 2003, idet nævnet  

 med virkning fra 1. juli 2000 blev nedsat for en 2- årig  

 forsøgsperiode med henblik på stillingtagen til dets virksomhed  

 i folketingsåret 2002-03. Nævnsmedlemmernes udpegelsesperiode  

 på 3 år udløber med udgangen af juni 2003, og af hensyn  

 til nyudpegning af medlemmer bør nævnets status være  

 fastlagt inden denne dato.
Bilag 1 Lovforslaget sammenholdt med gældende  

 lov Gældende formulering Lovforslaget § 1 I lov om ligestilling af  

 kvinder og mænd, jf. lovbekendtgørelse nr. 553 af 2. juli 2002,  

 foretages følgende ændringer:
 § 19.
 Stk. 2-5.  

  ..
 1.
» § 30.
 2.
§ 2 Loven træder i kraft  

 den 1. maj 2003.
Bilag 2 Folketingets forhandlinger vedrørende  

 lov om ændring af lov om ligebehandling af mænd og kvinder med  

 hensyn til beskæftigelse og barselorlov m.v., lov om lige løn  

 til mænd og kvinder, lov om børnepasningsorlov, lov om  

 ligestilling af kvinder og mænd og lov om ligebehandling af mænd  

 og kvinder inden for de erhvervstilknyttede sikringsordninger Lov nr. 440 af 7. juni 2001 (L 78 2000-2001) Folketingstidende 2000   2001, Folketingets forhandlinger, spalte 1284, 8583 og 8889, Tillæg A, spalte 1987 og 2004, Tillæg B, spalte 1411 og 1644, Tillæg C, spalte 846.
Folketingets forhandlinger vedrørende lov om  

 ligestilling af kvinder og mænd Lov nr. 388 af 30. maj 2000 (L 193 1999-2000) Folketingstidende 1999   2000, Folketingets forhandlinger spalte 5061, 8398 og 8538, Tillæg A, spalte 5252 og 5284, Tillæg B, spalte 953, Tillæg C, spalte 801 Lov nr. 146 af 25. marts 2002 (L 22 2001-2002, 2.  

 samling) Folketingstidende 2001   2002, 2. samling Folketingets forhandlinger, spalte 569, 3009.
Tillæg A, spalte 630 og 625, Tillæg B, spalte 177, Tillæg C, spalte 33.
Lov nr. 373 af 6. juni 2002 (L 159 2001-2002, 2.  

 samling) Folketingstidende 2001-02, 2. samling, Folketingets forhandlinger spalte 3401, 7115 og 7481, Tillæg A, spalte 3208 og 3202, Tillæg B, spalte 994 og1615, Tillæg C, spalte 552.
Lov nr. 396 af 6. juni 2002 (L 127 2001-2002, 2.  

 samling) Folketingstidende 2001-02, 2. samling, Folketingets forhandlinger spalte 4213, 7428 og 7732, Tillæg A, spalte 4340 og 4320, Tillæg B, spalte 1315, Tillæg C, spalte 690.
