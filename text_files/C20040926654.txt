Skrivelse  

 om ændring af skrivelse om afregning af og refusion af moms ved brug af  

 private  

 leverandører på hjemmehjælpsområdet (Til samtlige kommuner, amter m.fl.) Som det fremgår af brev af 13. maj 2004 fra Indenrigs- og  

 Sundhedsministeriet og Socialministeriet skal kommunerne med virkning fra 1.  

 maj 2004 kompensere private leverandører for deres indgående momsudgifter.  

 Baggrunden er, at alle hjemmehjælpsydelser visiteret efter Servicelovens  

 § 71  

 fremover er momsfritaget efter momslovens § 13, stk. 1, nr. 2., hvorfor  

 der er opstået en konkurrencesituation mellem kommunal og private produktion,  

 der ikke er neutral.
Det fremgår af brevet, at kompensationen sker ved, at kommunerne  

 tillægger en momsandelsprocent på 2 pct. ved afregning af den private  

 leverandør.
Det skal her præciseres, at kompensationen på de 2 pct. skal være  

 indeholdt i fakturaen fra den private leverandør, således at der er  

 overensstemmelse  

 mellem faktura og udbetalte beløb.
Kompensationen skal således lægges til prisen for levering af  

 hjemmehjælpsydelserne.
Er der mellem kommune og private leverandør aftalt en  

 pris på 980 kr. for levering af hjemmehjælpsydelser skal der tillægges prisen  

 en kompensation på 2 pct.
Den samlede regning fra den private leverandør  

 lyder  

 derefter på 1.000 kr.
 Kommunen bedes orientere de godkendte leverandører i kommunens  

 frit valgsordning på hjemmehjælpsområdet om de nye retningslinier.
