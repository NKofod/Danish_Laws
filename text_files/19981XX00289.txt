Skriftlig fremsættelse (5. februar 1999) Socialministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ændring af lov om social  

 pension. (Nedsættelse af folkepensionsalderen fra 67 til 65 år  

 m.v.).
(Lovforslag nr.
L 175).
 Lovforslaget fremsættes som led i aftalen om  

 finansloven for 1999 mellem regeringen og Venstre, Det Konservative  

 Folkeparti, Centrum-Demokraterne og Kristeligt Folkeparti og skal ses som et  

 element i regeringens samlede forslag om justering af  

 tilbagetrækningsreglerne.
Efter gældende regler kan folkepension udbetales til  

 personer, der er fyldt 67 år.
Det foreslås, at  

 folkepensionsalderen nedsættes til 65 år for alle, der fylder 60  

 år den 1. juli 1999 eller senere.
Hermed tilpasses folkepensionsalderen  

 i højere grad tilbagetrækningsmønstret blandt ældre  

 på arbejdsmarkedet, hvor relativt få 65-66 årige er i  

 arbejde.
For at øge den økonomiske tilskyndelse til  

 at bibeholde beskæftigelse efter overgang til folkepension  

 foreslås det, at indtægtsregulering for arbejdsindkomst i  

 folkepensionens grundbeløb sænkes fra 60 pct. til 30 pct., og at  

 fradragsbeløbet gøres ens for gifte og enlige.  

 Fradragsbeløbet fastsættes svarende til det gældende  

 niveau for enlige.
Den mere lempelige indtægtsregulering gælder  

 for alle nuværende som kommende folkepensionister.
En konsekvens af forslaget om nedsættelse af  

 folkepensionsalderen er, at personer, der modtager førtidspension, vil  

 overgå til folkepension to år tidligere.
Det foreslås  

 derfor, at personer, der har fået tilkendt førtidspension med  

 virkning fra før den 1. juli 1999, og som modtager forhøjet  

 almindelig førtidspension, mellemste førtidspension eller  

 højeste førtidspension umiddelbart inden overgangen til  

 folkepension, bevarer de særlige tillæg, der er forbundet hermed,  

 som 65 og 66-årige.
Det drejer sig om følgende tillæg  

 (førtidspensionstillæg): Førtidsbeløb,  

 invaliditetsbeløb og/eller erhvervsudygtighedsbeløb.
 Det vil nærmere blive overvejet, hvorledes  

 fremtidige førtidspensionister kan kompenseres.
 Om de økonomiske og administrative konsekvenser af  

 lovforslaget skal jeg henvise til lovforslagets bemærkninger.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale  

 lovforslaget til Tingets hurtige og velvillige behandling.
