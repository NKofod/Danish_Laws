 I medfør af § 3, stk. 2 i indenrigsministeriets bekendtgørelse nr. 551 af  

 25. november 1976 om uddannelse til selvstændigt virke som læge som ændret  

 ved indenrigsministeriets bekendtgørelse nr. 512 af 24. november 1980  

 fastsættes:
§ 1.  Læger, der meddeler sundhedsstyrelsen, at de  

 ønsker at uddanne sig efter uddannelsesreglerne i nævnte bekendtgørelse,  

 indtræder i turnusordningen.
Lægevidenskabelige studerende, der ønsker at  

 deltage i ordningen, kan tilmelde sig efter at have indstillet sig til  

 afsluttende del af eksamen og indtræder i ordningen efter at være blevet  

 læge.
 § 2.  Turnusordningen omfatter et antal  

 turnusstillinger, som anvises læger, der er omfattet af § 1.
Stk. 2.  Turnusstillingerne skal omfatte 1. ENTEN indtil 6 måneders ansættelse på intern  

 medicinsk sygehusafdeling og indtil 6 måneders ansættelse på kirurgisk  

 sygehusafdeling 2. ELLER ansættelse i turnusblok, hvor hele  

 turnustjenesten i medicin og kirurgi gennemføres i forbindelse med 6 måneders  

 tjeneste hos alment praktiserende læge for den offentlige sygesikring eller  

 på klinisk sygehusafdeling ved een samlet ansættelse.
 § 3.  Sundhedsstyrelsen tilsender enhver, der  

 indstiller sig til afsluttende del af lægevidenskabelig embedseksamen,  

 oplysninger om turnusordningen med angivelse af tilmeldingsfrist.
Stk. 2.  Ved tilmelding skal vedkommende i prioriteret  

 rækkefølge anføre tre sygehuskommuner, hvori turnustjeneste ønskes.
Der kan  

 kun søges een af sygehuskommunerne: Rigshospitalet, Københavns kommune,  

 Frederiksberg kommune og Københavns amt.
 § 4.  Sundhedsstyrelsen fordeler lægerne til  

 turnusstillingerne efter følgende retningslinjer:
 På grundlag af lodtrækning, der foretages af Notarius Publicus, indgår  

 hver af de nytilmeldte læger i en rækkefølge, efter hvilken det højest  

 prioriterede ønske om muligt imødekommes.
 Stk. 2.  Sundhedsstyrelsen kan tillade samlevende læger  

 at indtræde på samme plads i lodtrækningsrækkefølgen.
 Stk. 3.  En tilmeldt læge, som ikke kan få et  

 prioriteret ønske imødekommet, anmodes om på ny indenfor en af  

 sundhedsstyrelsen fastsat frist at fremsætte prioriterede ønsker om  

 turnusstilling blandt de sygehuskommuner, hvor der endnu er mulighed for  

 tildeling af plads.
 Stk. 4.  Sundhedsstyrelsen kan i øvrigt fastsætte  

 nærmere retningslinjer for fordelingen af turnusstillinger.
 § 5.  Sundhedsstyrelsen kan i forbindelse med den  

 halvårlige tildeling af turnusstillinger foranstalte bytning af turnuspladser  

 mellem læger på turnusventeliste i forskellige sygehuskommuner, ligesom  

 sundhedsstyrelsen under særlige omstændigheder kan tillade, at en læge på  

 venteliste i en sygehuskommune flyttes til ventelisten i en anden  

 sygehuskommune.
 Stk. 2.  Det lokale turnusudvalg kan under særlige  

 omstændigheder, f.eks. graviditet, ansættelse som kandidatstipendiat eller  

 aftjening af værnepligt, fritage en læge for i et nærmere fastsat tidsrum at  

 få anvist turnusstilling.
 § 6.  Læger, som ikke fremsætter ønske om turnussted,  

 eller som ikke modtager en anvist turnusstilling, udtræder af turnusordningen  

 og kan ikke senere genindtræde.
 § 7.  I hver sygehuskommune nedsættes et lokalt  

 turnusudvalg, bestående af en overlæge, en yngre læge, en praktiserende læge,  

 en repræsentant for sygehusadministrationen og en repræsentant for social- og  

 sundhedsforvaltningen.
 Stk. 2.  Det lokale turnusudvalg forestår fordelingen af  

 turnusstillinger og praksisreservelægestillinger inden for vedkommende  

 sygehuskommune.
 § 8.  Læger, der er tilmeldt turnusordningen inden  

 dette cirkulæres ikrafttræden, tilbydes normalt turnusstilling forud for  

 læger, som tilmeldes turnusordningen efter cirkulærets ikrafttræden, idet der  

 kan tages hensyn til nuværende ansættelse.
 Stk. 2.  En læge, som er tilmeldt turnusordningen inden  

 dette cirkulæres ikrafttræden, forbliver på ventelisten i den sygehuskommune,  

 hvor pågældendes turnuskort er placeret den 1. september 1984. En læge, som  

 efter dette tidspunkt ønsker at ændre turnussted, er omfattet af § 5.
 § 9.  Dette cirkulære træder i kraft den 15. juni  

 1984.
 Stk. 2.  Cirkulære af 21.december 1976 om lægers adgang  

 til at opnå turnusstillinger ophæves.
SØREN K.
SØRENSEN /Mogens Kjærgård Hansen Bilag 8. juni 1984 Retningslinjer for fordeling af turnusstillinger I medfør af § 4, stk. 4 i sundhedsstyrelsens cirkulære af 8. juni 1984 om  

 lægers adgang til at opnå turnusstillinger fastsættes følgende retningslinjer  

 for fordeling af turnusstillinger.
1.1. Lægevidenskabelige studerende og læger kan tilmelde sig  

 turnusordningen.
Tilmelding kan for studerende tidligst ske, når vedkommende  

 har indstillet sig til afsluttende del af lægevidenskabelig embedseksamen,  

 for læger senest en uge efter eksamens afslutning (for henholdsvis vinter- og  

 sommereksamen normalt: 3. februar og 3. juli).
 1.2. Samme tilmeldingsfrist som ovenfor nævnt gælder for  

 lægevidenskabelige studerende, som skal syge- eller reeksamineres.
 2.1. Lægevidenskabelige studerende, der indstiller sig til afsluttende  

 eksamen, modtager fra sundhedsstyrelsen - sammen med tilbud om at tilmelde  

 sig turnusordningen - en oversigt over antallet af turnusstillinger og  

 turnusblokke samt venteliste hertil fordelt på sygehuskommuner.
 2.2. Efter tilmeldingsfristens udløb fastsætter sundhedsstyrelsen under  

 hensyn til pkt. 12, hvor mange kandidater, der skal fordeles til hver af  

 sygehuskommunerne.
 3.1. Turnusstillinger og -blokke fordeles til de tilmeldte læger på  

 grundlag af dels disses egne ønsker, dels en lodtrækning mellem dem.
 3.2. Ved tilmelding til turnusordningen skal vedkommende med bindende  

 virkning angive tre i prioriteret rækkefølge opførte ønsker om i hvilken  

 sygehuskommune turnusstilling ønskes.
 3.3. Der er mulighed for at ønske turnustjeneste i enhver sygehuskommune,  

 idet der dog kun må anføres een af følgende:
 Rigshospitalet, Københavns kommune, Frederiksberg kommune og Københavns  

 amt.
 3.4. Der er tillige mulighed for som et 4. ønske at tilkendegive interesse  

 for turnustjeneste »hvor som helst i landet«.
4.1. Efter tilmeldingsfristens udløb tildeler sundhedsstyrelsen de  

 tilmeldte læger turnusplads i en rækkefølge, bestemt af en lodtrækning  

 foretaget af Notarius Publicus.
For hver kandidat søges det højest  

 prioriterede ønske imødekommet.
Hvis dette ikke er muligt, søges næsthøjest  

 prioriterede ønske imødekommet, og hvis heller ikke dette er muligt søges  

 lavest prioriterede ønske imødekommet.
 4.2. To samlevende læger, som fremsætter enslydende ønsker til  

 turnussygehuskommune, kan efter herom fremsat ønske indgå på en fælles plads  

 i lodtrækningsrækkefølgen.
 4.3.1. Læger, som ikke får eet af de tre fremsatte ønsker imødekommet, og  

 som har tilkendegivet interesse for turnustjeneste »hvor som helst i  

 landet« tildeles af sundhedsstyrelsen turnusstilling under størst mulig  

 hensyntagen til de fremsatte ønsker og lægens forhold herunder bolig.
4.3.2. Læger, som ikke får eet af de tre fremsatte ønsker imødekommet, og  

 som ikke har tilkendegivet interesse for turnustjenesten »hvor som helst  

 i landet«, anmodes om inden en nærmere fastsat frist at fremsætte tre  

 nye prioriterede ønsker på grundlag af en fra sundhedsstyrelsen tilsendt  

 liste over sygehuskommuner med ledige turnuspladser.
Pladserne fordeles  

 herefter til kandidaterne efter den tidligere lodtrækningsrækkefølge.
 4.4. Læger, der herefter ikke har fået et prioriteret ønske imødekommet,  

 tildeles af sundhedsstyrelsen en turnusstilling under størst mulig  

 hensyntagen til fremsatte ønsker og lægens forhold herunder bolig.
 5. Ved en ikke af lægen ønsket tildeling uden for  

 bopælsamtet tildeles som minimum 12 måneders ansættelse omfattende intern  

 medicin og kirurgi som een samlet ansættelse eller en turnusblok.
 6. Turnusblokkene tildeles i øvrigt primært de  

 nyuddannede læger, men kan i tilfælde af afbud efter det lokale turnusudvalgs  

 skøn tilbydes ældre læger, der har behov for turnusansættelse i både intern  

 medicin og kirurgi.
 7.1. Finder sundhedsstyrelsen, at forhold af familiemæssig eller lignende  

 art kan begrunde en særlig hensyntagen til en kandidats ønsker, tildeles  

 denne turnusplads foran de øvrige kandidater i lodtrækningsrækkefølgen.
 7.2. Hvis sådanne forhold findes at være til stede for flere kandidater,  

 tildeles disse turnusplads efter deres indbyrdes lodtrækningsrækkefølge efter  

 fremgangsmåden angivet i pkt. 4.1.
 7.3. Sundhedsstyrelsen fastsætter en særlig frist for ansøgninger om  

 særlig hensyntagen, normalt respektive 1. januar og 1. juni.
8. Når samtlige de i turnusordningen optagne læger er  

 fordelt på sygehuskommuner, foretager det lokale turnusudvalg en fordeling af  

 turnusstillinger og -blokke inden for sygehuskommunen.
De lokale turnusudvalg  

 afgør selv fordelingsmåden inden for udvalgets område.
 9. Er der i en sygehuskommune efter fordeling af  

 lægerne ventetid til turnusstillingerne, opføres lægerne på en venteliste  

 efter faldende kandidatalder, og således at læger med samme kandidatalder  

 opføres efter lodtrækningsrækkefølge.
10. I forbindelse med den halvårlige fordeling af  

 nyuddannede kandidater gives adgang til at bytte mellem sygehuskommuner for  

 læger, som allerede er optaget på venteliste.
Dette bytte forestås af  

 sundhedsstyrelsen.
Ansøgning herom med angivelse af byttemål skal være  

 indgivet senest 1. januar respektive 1. juni.
 11. Under ganske særlige omstændigheder kan  

 sundhedsstyrelsen tillade, at en kandidat flyttes til turnusventeliste i en  

 anden sygehuskommune.
12.1. Hvis et kandidathold er mindre end antallet af turnusstillinger og  

 turnusblokke, vil antallet af almindelige turnusstillinger, der fordeles til  

 det ny kandidathold, kunne reduceres i de sygehuskommuner, hvor ventelisterne  

 er længst under hensyntagen til afdelingernes funktioner, øvrige  

 uddannelsesmæssige forpligtelser o.a.
Det overskydende antal turnusstillinger  

 anvendes til nedbringelse af ventelisterne i sygehuskommunen.
 12.2. Såfremt et kandidathold skulle blive større end antallet af  

 turnusstillinger og turnusblokke, fordeles det overskydende antal kandidater  

 på områder med kortest ventetid under hensyntagen til afdelingernes  

 funktioner, øvrige uddannelsesmæssige forpligtelser o.a.
 P.D.V.
