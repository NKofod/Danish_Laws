Patienten blev indlagt akut, og da hun den følgende nat blev alment  

 påvirket, blev hun akut opereret med omfattende hud- og  

 bindevævshindespaltninger på hele benet.
Da det ikke lykkedes at  

 få tilfredsstillende blodcirkulation i benet, og kredsløbet og  

 nyrefunktionen blev påvirket, fik hun den følgende morgen  

 bortamputeret lårbenet.
Akut mikroskopi fra vævsvæske viste  

 angreb af stafylokokker.
Efterfølgende blev det endvidere konstateret,  

 at hun var angrebet af streptokokker.
 Der blev klaget over, at patienten ikke blev tilstrækkeligt grundigt  

 undersøgt på skadestuen ved hendes første henvendelse,  

 hvorved der blev stillet en fejldiagnose.
Klage over utilstrækkelig  

 undersøgelse på skadestuen Nævnet fandt ikke grundlag for at kritisere den behandling,  

 patienten modtog af skadestuelægen, idet nævnet fandt, at det  

 baggrund af de journalførte data var overvejende sandsynligt, at  

 patienten havde et ankelbrud.
Nævnet fandt således, at det ikke  

 kunne kritiseres, at skadestuelægen ikke fik mistanke om, at der var en  

 pågående infektion i foden eller underbenet.
Nævnet oplyste, at knoglebetændelse med stafylokokbakterier er  

 en særdeles sjælden tilstand, der ofte først kan  

 diagnosticeres, når patienten pludselig får voldsom hævelse  

 og svært påvirket almentilstand.
Sygdomsforløbet er  

 almindeligvis snigende med sparsomme sikre kliniske tegn i starten, og  

 sygdommen er kendt for sin svære påvirkning af almentilstanden  

 med svigt af vitale organer, primært grundet den udbredte og snigende  

 betændelse.
Trods en tidlig intensiv behandling er dødeligheden  

 således høj inden for de første døgn.
