§ 1 I Socialministeriets bekendtgørelse nr. 920 af 18. december 1991 om  

 forretningsorden for de sociale ankenævn og revaliderings- og pensionsnævnene  

 foretages følgende ændringer:
 1. § 4, 1. og 2. punktum, affattes således:
»§ 4.  Ved modtagelsen af en henvendelse påser  

 sekretariatet, om denne er sendt til rette myndighed.
Hvis dette ikke er  

 tilfældet, får afsenderen meddelelse herom, og så vidt muligt videresendes  

 henvendelsen til rette myndighed.
I alle andre tilfælde afgør formanden på  

 nævnets vegne, om henvendelsen er omfattet af nævnets kompetence.«.
 2. I § 5 indsættes som nyt stykke:
 »Stk. 3.  Formanden afholder efter behov møder i  

 nævnet til fastlæggelse af praksis i sager om ensartede  

 problemstillinger.«.
 3. § 6, stk. 2, affattes således:
 »Stk. 2.  Formanden orienterer medlemmerne om  

 afgørelser, der er truffet i sager efter stk. 1. Orienteringen sker mindst en  

 gang pr. kvartal.«.
 4. I § 6, stk. 3, indsættes efter »Hvis en afgørelse  

 efter«: »§ 4, 3. pkt., og § 6,».
 5. I § 12, stk. 1, ændres:  

 »Socialforskningsinstituttet« til: »Den Sociale  

 Ankestyrelse«.
§ 2 Bekendtgørelsen træder i kraft den 1. juni 1993.
