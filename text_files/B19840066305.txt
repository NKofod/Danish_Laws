 I medfør af § 62, stk. 2, § 62 a, stk. 2, og § 62 c i lov om  

 miljøbeskyttelse, jfr. lovbekendtgørelse nr. 663 af 16. december 1982,  

 fastsættes følgende:
Myndigheder § 1.  Amtsrådet forestår efter reglerne i denne  

 bekendtgørelse udarbejdelsen af en kortlægning af og en redegørelse for  

 affaldsbortskaffelsen inden for amtskommunens område.
 Stk. 2.  I Københavns, Frederiksborg og Roskilde  

 amtskommuner, samt i Københavns og Frederiksberg kommuner, varetages  

 amtsrådets opgaver efter denne bekendtgørelse af Hovedstadsrådet.
Kortlægning § 2.  Efter aftale med amtsrådet gennemfører  

 kommunalbestyrelserne en kortlægning af affaldsbortskaffelsen i kommunen.
§ 3.  Amtsrådets kortlægning udarbejdes på grundlag af  

 resultaterne af kommunalbestyrelsernes kortlægning.
Amtsrådets kortlægning  

 skal indeholde angivelse af:
 § 4.  Resultaterne af amtsrådets kortlægning  

 fremsendes til kommunalbestyrelsen og miljøstyrelsen.
Redegørelse § 5.  På grundlag af kortlægningen iværksætter  

 amtsrådet efter aftale med kommunalbestyrelserne udarbejdelsen af en  

 redegørelse for affaldsbortskaffelsen i kommunen.
 § 6.  Redegørelsen skal indeholde:
 § 7.  Redegørelsen for affaldsbortskaffelsen  

 forhandles med kommunalbestyrelsen inden amtsrådets vedtagelse.
 § 8.  Amtsrådets redegørelse fremsendes til  

 kommunalbestyrelserne og miljøministeren inden 1. januar 1987.
 Stk. 2.  Redegørelsen vedlægges en sammenfatning af  

 amtsrådets forhandlinger med kommunalbestyrelserne.
 Stk. 3.  Det i stk. 1 og 2 nævnte materiale indgår i  

 ministerens fastsættelse af retningslinier for den kommunale planlægning.
Revisions- og ikrafttrædelsesbestemmelser § 9.  Amtsrådet optager kortlægningen af og  

 redegørelsen for affaldsbortskaffelsen til revision, såfremt der konstateres  

 væsentlige ændringer i forudsætningerne for den vedtagne målsætning og  

 bortskaffelsesstruktur.
 § 10.  Denne bekendtgørelse træder i kraft 1. januar  

 1985.
