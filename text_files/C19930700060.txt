 Erstatter vejledning nr. 7020 af 19. februar 1991 og vejledning nr. 7025  

 af 10. april 1991.
1.0. INDLEDNING Vejledningen omhandler Fiskeriministeriets bekendtgørelse nr. 202 af 15.  

 april 1993 om sundhedsmæssige betingelser for fiskeri, behandling,  

 tilvirkning og omsætning af levende, toskallede bløddyr.
Toskallede bløddyr omfatter forskellige muslingearter, bl.a. blåmusling,  

 hjertemusling, kammusling, molboøsters og østers.
I denne vejledning anvendes  

 ordet muslinger flere steder som dækkende alle toskallede bløddyr.
 Formålet med bekendtgørelsen er bl.a. at forhindre, at der sælges  

 muslinger, som kan udgøre en sundhedsrisiko, f.eks. muslinger med algegifte  

 eller østers med sygdomsfremkaldende virus.
2.0. FISKERI, HØST OG TRANSPORT 2.1. PRODUKTIONSOMRÅDER Som noget nyt skal fangstområderne nu inddeles i zoner afhængig af  

 muslingernes indhold af fækale colibakterier.
I § 2 er zonerne a, b og c  

 beskrevet.
 Muslinger fra zone a kan afsættes levende direkte til konsumenterne.  

 Muslinger fra zone b kan anvendes til forarbejdning, hvor muslingerne  

 behandles således, at muslingerne opnår en temperatur på mindst 70 grader C.  

 Muslinger fra zone c skal genudlægges eller anvendes til helkonserves.
Inddelingen af områder er endnu ikke foretaget.
Man har bl.a. afventet, at  

 amterne skulle udlægge skaldyrvande, således at man herefter kan iværksætte  

 et større analyseprogram og inddele skaldyrvandene i zoner.
Indtil zoneinddelingen er foretaget, dog senest til og med februar 1994,  

 betragtes alle områder, bortset fra områder i nærheden af spildevandsområder,  

 som zone b-områder.
Hvis der i den mellemliggende tid ikke er foretaget  

 undersøgelser af den mikrobiologiske tilstand hos muslingerne, vil man  

 nedklassificere området til zone c.
Det er derfor hensigtsmæssigt, at man  

 påbegynder den mikrobiologiske undersøgelse af muslingerne i zone b allerede  

 nu.
Fra områder, hvor der ønskes fisket muslinger til direkte konsum, skal der  

 foreligge prøver på muslinger fra området, der viser, at muslingerne  

 indeholder under 300 fækale colibaktierier/100 g eller under 230 E. coli/100  

 g kød.
Muslingerne skal endvidere undersøges for salmonella bakterier, da  

 muslinger til direkte konsum ikke må indeholde salmonella i 25 g kød.
 Ved prøver, hvor analyseresultater opfylder de specifikke krav, gives  

 indtil videre tilladelse til fangst fra området omkring positionen, hvor  

 prøverne er taget. Ønskes et større område udlagt som zone a, skal der også  

 tages prøver ved områdets ydre grænser samt flere prøver jævnt fordelt i  

 området.
 For at et område kan udmeldes som zone a, skal der 1 gang om måneden  

 udtages 3 muslingeprøver til undersøgelse for fækale colibakterier.  

 Muslingeprøverne skal udtages før eventuel udsanding, og resultaterne  

 skal være i overensstemmelse med det ovennævnte.
For at et område fremtidigt kan udmeldes som zone b eller c, skal der  

 hvert kvartal udtages 3 muslingeprøver til undersøgelse for fækale  

 colibakterier.
Prøverne udtages før eventuel udsanding, og  

 resultaterne skal være i overensstemmelse med § 2, stk. 3 og 4.
 Hvis særlige forhold som f.eks. storme, store mængder regn og lign. giver  

 mistanke om forøgede mængder colibakterier i muslingerne, kan  

 Industritilsynet give besked om, at hyppigheden af prøveudtagningerne øges.
Der gælder dog særlig strenge vilkår for, at et område kan udmeldes som  

 zone a-område for østers, da østers næsten altid spises rå og dermed udgør en  

 særlig risiko for at overføre sygdomsfremkaldende bakterier og virus.
Først  

 hvis der er taget mindst 12 x 3 prøver igennem et år på ca. samme position,  

 og alle resultater er tilfredsstillende, kan området omkring positionen  

 udmeldes som zone a for østers.
 Industritilsynet kan fravige denne regel, hvis der kan fremlægges  

 tilfredsstillende analyseresultater igennem en længere, sammenhængende  

 periode, og der iøvrigt ikke er andre forhold, som giver mistanke om  

 smitstoffer i østers.
 Indtil et område kan udmeldes som zone a, skal østers tilbageholdes i et  

 renseanlæg efter fangst og kan først frigives, hvis 3 prøver viser, at der er  

 under 300 fækale colibakterier/100 g, og en samleprøve viser, at der ikke er  

 salmonella bakterier.
 Såfremt analyseresultater af østersprøver - udtaget før rensning i  

 forbindelse med zoneinddeling - viser, at indholdet i 3 prøver er mindre end  

 300 fækale colibakterier, og der ikke er forekomst af salmonella, kan de  

 pågældende østers frigives efter rensning, uden at der skal foreligge  

 yderligere mikrobiologiske analyseresultater.
 Prøvehyppigheden af de mikrobiologiske prøver, der på nuværende tidspunkt  

 er fastlagt, for at kunne udmelde et område som zone a, b eller c, skal tages  

 op til revision senest 1. september 1994.
 Udførselstilladelserne for levende muslinger opretholdes i henhold til  

 Fiskeriministeriets bekendtgørelse nr. 328 af 21. juni 1988 om udførsel af  

 fisk og fiskevarer, indtil der er foretages en større grad af zoneinddeling.
Muslingerne skal undersøges på et godkendt laboratorium.
Det kan være  

 virksomhedens eget laboratorium efter godkendelse af Fiskeriministeriets  

 Industritilsyn eller anden godkendende myndighed, et privat, autoriseret  

 laboratorium eller et offentligt laboratorium, f.eks. under en  

 levnedsmiddelkontrolenhed.
Analyseresultaterne sendes til Fiskeriministeriets  

 Industritilsyn og det lokale fiskeriinspektorat.
 Fækale colibakterier bestemmes som angivet i bilag 1.
 Prøverne og analyseresultaterne skal være påført oplysninger om:
1. prøvetagningsdato 2. prøvemateriale 3. prøveindsamlingsposition i grader, minutter og  

 sekunder 4. områdets nummer i henhold til bilag 2-6 5. fartøjets nummer og navn 6. evt. virksomhed/eksportør, som modtager muslingerne 7. evt. oplyslinger om udsanding.
2.2. OVERVÅGNING FOR GIFTIGE ALGER OG ALGETOKSINER Det er forbudt at starte fiskeri efter muslinger i et område, med mindre  

 der en uge forinden er udtaget muslinge- og vandprøver, og  

 analyseresultaterne er godkendt af Fiskeriministeriets Industritilsyn, jf. §  

 3 i bekendtgørelsen.
 Når fiskeriet i et område er åbent, skal hver enkelt fisker  

 ugentligt på den første fiskeridag i ugen udtage en muslingeprøve og  

 vandprøver og sørge for, at disse bliver sendt til undersøgelse.
 Kort over inddelingen af områderne med områdenumre og -navne samt lister  

 over afgrænsningen af områderne ses for Limfjorden i bilag 2, for Mariager  

 Fjord i bilag 3, for østkysten af Jylland i bilag 4, for Isefjorden og  

 Roskilde Fjord i bilag 5 og for Vadehavet og Nordsøen i bilag 6.
 Der gøres opmærksom på at det ikke er angivet - hverken i kort over  

 inddelingen af områder eller i lister over afgrænsningen af områder - hvor  

 fiskeri efter muslinger er forbudt i henhold til bekendtgørelser udstedt i  

 medfør af lov om regulering af fiskeriet.
Alle fiskere skal udtage prøver, men ikke alle prøver bliver nødvendigvis  

 undersøgt.
Antallet af prøver, der skal analyseres, fastlægges af  

 Fiskeriministeriets Industritilsyn.
Under normale forhold undersøges kun 1  

 eller 2 prøver fra hvert underområde.
 Besked om, hvilke områder der er åbne for muslingefiskeri, fås døgnet  

 rundt på Fiskeriministeriets Industritilsyns automatiske telefonsvarer med  

 telefonnummer:
 33 96 36 82.
 Fiskeren skal i fartøjets logbog angive følgende oplysninger:
1. fiskeriposition i grader, minutter og sekunder 2. områdets nummer eller geografiske navn 3. zonestatus a, b eller c, jf. § 2 i bekendtgørelsen 4. autorisationsnummer og bestemmelsessted med henblik  

 på indpakning, genudlægning, rensning eller forarbejdning af bløddyrene 5. bløddyrenes art og mængde 6. for vand- og bløddyrsprøver, hvem der udtager og  

 indsender dem.
Ad 3. For muslinger til direkte konsum skrives zone a, hvis der er givet  

 udmeldelse herom.
I en overgangsfase indtil den 1. september 1993 tillades,  

 at der fiskes på de områder, hvor der hidtil er fisket til direkte konsum på  

 betingelse af, at der tages prøver, og dette skrives på logbogsbladet.
For muslinger til videre forarbejdning kan der til og med februar 1994  

 skrives zone b, med mindre området er udmeldt som zone a.
I så fald skrives  

 zone a.
Hvis analyser har vist, at området er zone c, skrives zone c.
 For høst af bløddyr fra et akvakulturanlæg skal der udfyldes et særligt  

 registreringsdokument, som efter anmodning udleveres af det stedlige  

 fiskeriinspektorat.
2.2.1. Vandprøver Alle fiskere følger nedenstående metode til udtagning af vandprøver.
Der  

 kommer sandsynligvis en særlig vandudtagningsmetode for fiskere ved østkysten  

 af Jylland, da man som følge af springlagsdannelse, hvor algerne ofte samles,  

 kan få misvisende resultater ved den officielle metode.
 Der skal udtages både en kvalitativ og en kvantitativ vandprøve.
2.2.1.1. Den kvalitative prøve (netprøven) Netprøven giver oplysning om, hvorvidt der er giftige alger til stede, og  

 hvilke algearter der forekommer.
Netprøven udtages ved hjælp af et 20 micro m planktonnet, som trækkes fra  

 bund til overflade 1-3 gange, indtil man kan se, at der er alger i.
De  

 koncentrerede alger hældes på en flaske, som efterfyldes med vand fra  

 lokaliteten og konserveres i Lugol, se opskriften nedenfor.
Der skal  

 tilsættes ca. 1 ml Lugol til 100 ml vandprøve.
En tommelfingerregel  

 vedrørende konservering med Lugol er, at prøven skal tilsættes Lugol, indtil  

 den er farvet mørk som cognac.
På flasken angives:
1. prøveudtagningsdato 2. prøveindsamlingsposition i grader, minutter og  

 sekunder 3. områdets nummer og geografiske navn 4. fartøjets nummer og navn 5. netprøve.
 Mærkningen kan angives som følgende eksempel:
28.09.90 564004 - 084514 5. Kås Bredning B 22 Tove Netprøve.
Lugol (neutral) fremstilles af 20 g kaliumjodid, 10 g jod (I2) og 200 ml  

 destilleret vand.
Lugol kan også bestilles på et apotek.
Lugol svarer i  

 giftighed til almindeligt »tøsejod«.
Lugol farver hud og tøj brunt,  

 men farven forsvinder af sig selv i løbet af få timer.
(2.2.1.2. Den kvantitative prøve (vandprøven) Den kvantitative prøve anvendes ved bestemmelse af koncentrationen af de  

 giftige alger, dvs antallet af algeceller pr. liter.
 Vandprøver udtages med vandhenter i følgende dybder:
1. overfladen (0-1 m dybde) 2. midt i vandsøjlen 3. ved bunden (ca. 1 m over bunden).
De 3 vandprøver blandes i en ren spand, som er skyllet i vand fra stedet,  

 og der udtages herfra en vandprøve (50-250 ml), som hældes i en flaske og  

 konserveres i Lugol som den kvalitative prøve.
På flasken angives det samme  

 som ved netprøven, idet der dog skrives vandprøve i stedet for netprøve.
 Flaskerne pakkes godt ind og sendes til et af nedennævnte laboratorier:
 Silkeborg.
2.2.1.3. Vandprøver fra tovkultur (akvakulturanlæg) Vandprøver til den kvantitative prøve udtages med vandhenter opstrøms  

 tovkulturanlægget i følgende dybder:
1. overfladen (0 - 1 m dybde) 2. i en dybde svarende til anlæggets halve dybde 3. ca. 5 m dybere end anlæggets bunddybde.
 Herefter følges proceduren for blanding, mærkning mv, jf. ovenfor under  

 2.2.1.2.
Den kvalitative prøve (netprøven) udtages ved, at et 20 micro m  

 planktonnet trækkes fra bund til overflade 1-3 gange.
Hvis bunddybden er  

 væsentlig større end anlæggets dybde, og hvis der er mistanke om dårlige  

 iltforhold ved bunden, trækkes planktonnettet fra en dybde af ca. 5 m under  

 anlægget op til overfladen.
 Herefter følges proceduren for Lugol-tilsætning, mærkning mv, jf. ovenfor  

 under 2.2.1.1.
2.2.2. Muslingeprøver En muslingeprøve på 2,7 kg ferske muslinger indsamles samme sted som  

 vandprøverne.
I perioder, hvor der kun undersøges for DSP (diarrefremkaldende  

 skaldyrsgift), er det tilstrækkeligt med 1,7 kg.
Der kan i stedet sendes  

 henholdsvis 800 g kogte muslinger, når der undersøges for PSP (paralyserende,  

 dvs. lammende skaldyrsgift) og DSP, og 500 g kogte muslinger, når der kun  

 undersøges for DSP.
Det giver den største sikkerhed for, at alle muslinger fra et bestemt  

 område ikke indeholder algetoksiner, hvis prøven tages før udsanding.
Hvis  

 dette ikke kan lade sig gøre, skal det skrives på prøverne, i hvilket område  

 muslingerne er udsandet.
 Prøverne sendes godt indpakket til:
Hestehavevej 36 A Ejby 4623 Lille Skensved.
Afsendes prøver fredag, skal de sendes ekspres, da almindelig  

 pakkeforsendelse kun bringes ud til Scantox fra mandag til fredag.
Det bør  

 undgås at sende prøver lige op til helligdage.
Om sommeren bør det sikres, at  

 prøverne er godt afkølede, inden de sendes.
Muslingeprøver mærkes på samme måde som vandprøver, dog ikke med  

 »vand/netprøve«.
Hvis fiskeren selv indsender prøverne, skal det  

 angives, til hvilken virksomhed/eksportør muslingerne leveres.
Hvis  

 muslingerne sendes i plastposer, skal det sikres, at mærkesedlen ikke bliver  

 våd, f.eks. ved anvendelse af 2 plastposer.
 Der analyseres for DSP hele året, mens der analyseres for PSP  

 rutinemæssigt i perioden fra 1. april til 1. oktober, og hvis der konstateres  

 forekomst af PSP-dannende alger i et fangstområde.
Såfremt der konstateres opblomstring af Nitzschia-alger, som skønnes at  

 betyde risiko for forekomst af domoic acid i muslingerne, vil  

 Industritilsynet give besked om, at der skal sendes prøver til undersøgelse  

 for domoic acid.
Disse prøver a 400 g kogte muslinger sendes til:
Adelvej 11 Højmark 6940 Lem St.
 Prøverne mærkes på samme måde som prøver til Scantox, og der gælder samme  

 vilkår for fremsendelse mv.
2.2.3. Skærpet overvågning I perioder med stigende eller svingende indhold af giftige alger kan  

 indføres skærpet overvågning.
Denne indebærer, at der dagligt skal udtages  

 vand- og muslingeprøver fra hver position og dybde, og der skal ske  

 tilbageholdelse af muslingerne på virksomhederne, indtil analyseresultaterne  

 foreligger, og partiet er godkendt af Fiskeriministeriets Industritilsyn.
 Indføres der skærpet overvågning for et område, gives der besked herom via  

 Industritilsynets automatiske telefonsvarer.
2.2.4. Særlige forhold vedrørende giftige alger ved  

 udsandingsanlæg Der skal foreligge en vandprøve for hver uge fra det område, hvor  

 udsandingsanlægget ligger.
Det vil sige, at hvis der ikke er indsendt en  

 prøve fra en fisker i området, skal der indsendes en vandprøve fra  

 udsandingsanlægget.
 Hvis området er lukket for fiskeri på grund af for højt indhold af giftige  

 alger, må muslingerne til levende konsum højst udsandes med vandet i 1 døgn.  

 Muslingerne må dog generelt ikke udsandes i et sådant område, hvis de kommer  

 fra et område med skærpet overvågning på grund af samme algeart.
 I et område, der er lukket på grund af giftige alger, må muslinger til  

 videre forarbejdning kun udsandes med vandet herfra i over 1 døgn, hvis der  

 efterfølgende indsendes en prøve af muslingerne efter endt udsanding til  

 Scantox (eller Højmarkslaboratoriet, hvis det drejer sig om Nitzschia-alger),  

 og muslingeprodukterne skal tilbageholdes på virksomheden.
Ved indsendelse af muslingeprøver angives, hvilken algegift prøven skal  

 analyseres for, og det påføres, hvor de er udsandet.
Muslingerne må først  

 frigives, hvis analysen viser, at muslingerne ikke indeholder algegifte over  

 de officielle grænseværdier.
 Såfremt der er gifte i sundhedsbetænkelige mængder i muslinger fra  

 området, eller hvis der er meget højt indhold af giftige alger, er udsanding  

 af muslinger i området forbudt.
3.0. BETALING FOR ANALYSER Ifølge bekendtgørelsens § 16 skal fiskere og virksomheder selv betale for  

 udgifter i forbindelse med udtagelse, forsendelse, analyse mv af prøver i  

 henhold til bekendtgørelsen, dvs mikrobiologiske analyser af muslingerne,  

 analyse for algegifte i muslinger samt algeprøver (vand- og netprøver).
 En del muslingefiskere og virksomheder, der forarbejder toskallede  

 bløddyr, er medlemmer af Foreningen Muslingeerhvervet, som har givet følgende  

 beskrivelse af sig selv:
Foreningen Muslingeerhvervet er en forening, der er dannet af næsten  

 samtlige danske muslingefiskere, -industrier og -eksportører.
Foreningens  

 formål er at forestå finansiering af projekter mm af fælles interesse for  

 hele muslingeerhvervet.
Foreningen sørger bl.a. for, at de fiskere og virksomheder, der er  

 medlemmer af foreningen, får analyseret deres vandprøver og prøver af  

blåmuslinger - men ikke østers, hjertemuslinger mm - på nemmeste og  

 billigste måde.
Til gengæld betales der et kontingent til foreningen, som med  

 hensyn til algeovervågning udgør et beløb pr. m3 muslinger (i 1992 8 kr/m3).  

 Herved opnås, at den økonomiske byrde ved algeovervågningen hviler så  

 ligeligt som muligt på alle muslingepartier.
Kronprinsessegade 8 B, 4 1306 København K.
4.0. VIRKSOMHEDER OG EKSPORTØRER Virksomheder og eksportører skal føre driftsjournal.
I driftsjournalen  

 skal angives, hvilke fiskere der har leveret muslinger, hvornår og hvor de er  

 fanget, hvem der har udtaget prøverne, hvor og med hvilket resultat prøverne  

 eller prøver fra det samme område er undersøgt.
 Virksomheder, der tilvirker muslinger, skal tilbageholde produktionen,  

 indtil analyseresultaterne fra den uge, hvor muslingerne er fisket,  

 foreligger.
 Eksportører af levende muslinger til videre forarbejdning skal sikre sig,  

 at modtagerne tilbageholder muslingeprodukter, indtil der foreligger  

 analyseresultater.
 For virksomheder og eksportører, som omsætter muslinger, hvor der ikke  

 foreligger mikrobiologiske analyseresultater fra en zone, et udsandingsanlæg  

 osv, skal der hvert kvartal udtages 3 prøver af levende muslinger til  

 undersøgelse for fækale colibakterier.
 Endvidere skal der for muslinger, der sælges levende til direkte konsum -  

 såfremt analyseresultater for salmonella ikke foreligger - hver måned udtages  

 1 prøve af levende muslinger til undersøgelse for salmonella.
 Prøverne analyseres på et laboratorium, der er godkendt, jf. ovenfor under  

 2.1. Analyseresultaterne sendes til Fiskeriministeriets Industritilsyn og det  

 lokale fiskeriinspektorat.
4.1. Kontraprøver og kontrolprøver Uanset at fiskerne udtager prøver af muslinger på den første fiskeridag i  

 ugen, skal autoriserede virksomheder og eksportører i henhold til  

 bekendtgørelsens § 5, stk. 1, sørge for, at der udtages kontraprøver.  

 Kontraprøverne kan anvendes til stikprøvemæssig undersøgelse eller til, at  

 fiskerikontrollen eller virksomheden i tilfælde af senere mistanke om  

 algegifte i muslingerne indsender prøver til Scantox.
Virksomheder, der forarbejder muslinger, skal hver dag udtage i alt  

 3 prøver af muslingedagsproduktionen på 3 forskellige tidspunkter i løbet af  

 dagen.
Drænet vægt pr. prøve skal være ca. 500 g.
Eksportører af levende muslinger skal udtage en kontraprøve.
Fra hver  

 eksportdag skal udtages og fryses 1,7 kg levende muslinger eller 500 g kogt  

 muslingekød.
 Prøverne skal mærkes med:
1. virksomhed 2. dato 3. produkttype 4. fangstområde samt så vidt muligt fiskerbådens  

 nummer og navn.
Prøver af forarbejdede produkter eller af muslinger bestemt hertil  

 opbevares på virksomheden i 12 måneder.
Prøver af muslinger til direkte  

 konsum opbevares i konserveret, f.eks. frossen, tilstand i 1 måned.
 I henhold til bekendtgørelsens § 5, stk. 2, skal der stikprøvevis  

 indsendes prøver til undersøgelse for indhold af algegifte, hvilket herefter  

 omtales som kontrolprøver . Analyseresultaterne sendes til  

 Industritilsynet og kan anvendes til at kontrollere, at der er udtaget og  

 indsendt de rigtige prøver i forbindelse med muslingefiskeriet.
I perioden 1. maj til 1. oktober skal der indsendes mindst 1 kontrolprøve  

 om ugen, i resten af året 1 prøve pr. måned.
Der varieres mellem prøver fra  

 forskellige fiskere, områder og ugedage, dog helst ikke første fiskedag i  

 ugen, da der alligevel skal indsendes prøver.
Prøverne sendes til Scantox til analyse for DSP samt for PSP i den  

 periode, hvor det er aktuelt.
Ud over de sædvanlige oplysninger om fisker,  

 fangstdato og fangstområde angives det, at det er en kontrolprøve.  

 Analyseresultaterne indføres i driftsjournalen.
4.2. Renseanlæg og ekspeditionscentre Ekspeditionscentre skal generelt autoriseres efter Fiskeriministeriets  

 bekendtgørelse nr. 175 af 6. april 1993 om omsætning, tilvirkning m.v. af  

 fisk og fiskevarer i land.
Hvis muslingerne skal anbringes i renseanlæg, skal  

 der særskilt autorisation til, og kravene i § 8 i bekendtgørelsen om  

 toskallede bløddyr skal endvidere være opfyldt.
4.2.1. Udsandingsanlæg Virksomheder, der anvender udsandingsanlæg, skal 1 gang om måneden udtage  

 prøver af det anvendte vand.
Vandprøverne analyseres - på et godkendt  

 laboratorium, jf. ovenfor under 2.1. - for fækale colibakterier ved 44 grader  

 C.
Ved udsanding af muslinger til direkte konsum, skal vandprøverne  

 analyseres for både fækale colibakterier ved 44 grader C og for salmonella.  

 Fækale colibakterier ved 44 grader C bestemmes ved hjælp af DS 2255.
Hvert kvartal skal der - uafhængigt af mikrobiologiske prøver i  

 forbindelse med zoneinddelingen - udtages 3 muslingeprøver til undersøgelse  

 for fækale colibakterier, jf. bilag 1, og ved udsanding af muslinger til  

 direkte konsum skal der endvidere udtages 1 prøve til undersøgelse for  

 salmonella.
Muslingeprøverne skal udtages efter udsanding og i  

 forbindelse med udtagning af en vandprøve.
 Analyseresultater for vand- og muslingeprøver sendes til  

 Fiskeriministeriets Industritilsyn og det lokale fiskeriinspektorat.  

 Prøvehyppigheden skal tages op til revision senest 1. september 1994.
5.0. INDFØRSEL Ved modtagelse af muslinger fra andre EF-lande går man ud fra, at Rådets  

 direktiv nr. 91/492 er implementeret, og at reglerne følges i de andre lande,  

 således at der kun stikprøvevis skal tages prøver af toskallede bløddyr.
Det er hensigten, at EF skal udarbejde regler for import fra de enkelte  

 tredjelande.
Indtil da skal importøren i følge bekendtgørelsens § 15, stk. 2,  

 af såvel levende som forarbejdede, toskallede bløddyr indsende dokumentation  

 fra oprindelseslandet, som viser, at der ikke forekommer algegifte i  

 sundhedsbetænkelige mængder i importpartiet.
Hvis oprindelseslandet har en  

 overvågning, som kan godkendes af Fiskeriministeriets Industritilsyn, kan der  

 umiddelbart eller efter forhandlinger med dette lands myndigheder lempes på  

 kravet om dokumentation, således at et parti kan indføres, når det af  

 partiets ledsagedokumenter fremgår, fra hvilket område muslingerne stammer.  

 Ved import fra nye områder i tredjelande skal man kontakte  

 Fiskeriministeriets Industritilsyn med henblik på fastlæggelse af områdets  

 status.
 Hvis attest fra oprindelseslandet ikke kan fremskaffes, og der ikke er  

 speciel aftale for det land, skal importøren udtage en prøve, jf. ovenfor  

 under 2.2.2. Prøven indsendes til:
Hestehavevej 36 A Ejby 4623 Lille Skensved.
Kopi af undersøgelsesresultaterne skal fremsendes til Fiskeriministeriets  

 Industritilsyn med henblik på frigivelse af partiet.
Importøren betaler selv  

 for analysen.
Bilag 1 Mikrobiologiske analyser af toskallede bløddyr Ved mikrobiologisk analyse af levende, toskallede bløddyr analyseres kun  

 kødet.
Levende muslinger trækker sig sammen, når man banker på dem.
De døde  

 muslinger kasseres.
Muslingerne renses for mudder og sand med en børste, og  

 kanten afsprittes.
Med en sprittet og flamberet kniv eller skalpel skæres  

 lukkemusklen over, hvorefter muslingen åbnes, og indmaden skrabes ned i en  

 stomacherpose.
Fækale colibakterier (termotolerante coliforme bakterier) Analyse for fækale colibakterier ved 44 grader C foretages ved en  

 modificering af NMKL 96 om bakteriologisk undersøgelse af ferske og frosne  

 fiskeprodukter.
Modificeringen består i nedennævnte 4 punkter.
1. For at få flere muslinger med i analysen tages den  

 dobbelte prøvemængde i brug, dvs at der anvendes 20 g muslinger + 180 g  

 steril saltvandspepton 2. Der anvendes 5 rør i stedet for de 3, der er  

 angivet i NMKL 96, og 3 fortyndinger 3. Der podes med fortyndinger 10 gange mere  

 koncentreret end angivet i NMKL 96. Til den stærkeste fortynding anvendes  

 dobbelt koncentreret lauryl sulfat bouillion 4. Til aflæsning af MPN anvendes tabel 3 i Dansk  

 Standard 2255. Da første glas er podet med 10 ml 10-1 fortynding i stedet for  

 ufortyndet prøve som i tabellen, ganges det aflæste tal med 10. Herved fås  

 antallet af fækale colibakterier/100 g bløddyr.
