Nr BTL 36 Betænkning over Forslag til lov om tilbageførsel af underskud   

 Nr L 36 1987-88, 1. samling Afgivet af Skatte- og Afgiftsudvalget Afgivet: 19871211 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
Som bilag til betænkningen er optrykt en henvendelse til udvalget samt skatteministerens kommentarer hertil.
Herefter indstiller et flertal (udvalget med undtagelse af Fremskridtspartiets medlem) lovforslaget til forkastelse ved 3.
 behandling.
Et mindretal (Fremskridtspartiets medlem af udvalget) indstiller lovforslaget til vedtagelse uændret, idet mindretallet henviser til sit betænkningsbidrag til Skatte- og Afgiftsudvalgets betænkning over forslag til lov om ændring af ligningsloven.
(Begrænsning af retten til underskudsfremførsel for selskaber) (L 102).
Jytte Hilden (S) Stavad (S) fmd.
Erling Christensen (S) Pia Gjellerup (S) Helen Beim (S) Bjørn Poulsen (SF) Bente Søltoft (SF) Jens Thoft (SF) Aagaard (KF) Kirkegaard (KF) Engell (KF) Pernille Sams (KF) Svend Heiselberg (V) Skrumsager Skau (V) nfmd.
Bente Juncker (CD) Glistrup (FP) Aase Olesen (RV) Partierne KRF og FK havde ikke medlemmer i udvalget.
Skatteministeriet Til Folketingets Skatte- og Afgiftsudvalg Ad forslag til lov om ændring af ligningsloven. (Begrænsning af retten til underskudsfremførsel for selskaber) (L 102).
I skrivelse af 4. december 1987 (L 102 - bilag 4) har Foreningen af Statsautoriserede Revisorer henvendt sig til udvalget om den foreslåede begrænsning af mulighederne for at udnytte skattemæssigt underskud i nettokapitalindtægter, når selskabets ejerkreds skifter.
Foreningen af Statsautoriserede Revisorers skatteudvalg er af den opfattelse, at reglerne om underskudsfremførsel og begrænsningerne heri bør suppleres med regler om »carry back«.
Det medfører, at skattemæssige underskud vil kunne modregnes i skattemæssige overskud i tidligere år, således at der kan ske refusion af allerede foretagne skattebetalinger.
Herefter vil det reelt være selskabets skatteevne over en given periode, der er afgørende for skattens størrelse.
Dette er efter de nugældende regler kun tilfældet, når der opstår underskud før overskud, og ikke når det omvendte er tilfældet.
En tilsvarende regel som den skitserede findes allerede i de nuværende dødsbobeskatningsregler samt i en række af vore samhandelslande.
 Kommentar:
Jeg har stor sympati for tanken om, at skattemæssigt underskud skal kunne modregnes i tidligere års skattepligtige indkomst, således at de tidligere års skatter refunderes (carry back).
På den anden side vil jeg sætte spørgsmålstegn ved, om der i forbindelse med regeringens lovforslag om begrænsning af selskabers adgang til at fremføre underskud er behov for en sådan skatterefusion.
Der vil være en risiko for, at skatterefusionen vil gå til selskaber, hvis virksomhed allerede er ophørt, og som ikke kan hjælpes i gang igen ved skattetilbagebetalingen.
I den nuværende økonomiske situation må det overvejes, om ikke de midler, der er til rådighed for erhvervsskattelettelser, kan anvendes bedre.
Selskaberne har allerede i dag gode muligheder for resultatudjævning i form af afskrivninger på driftsmidler og bygninger, varelagernedskrivninger og investeringsfondshenlæggelser.
Regeringen kan derfor ikke på nuværende tidspunkt gå ind for, at selskabers underskud kan modregnes i tidligere års skatter.
Anders Fogh Rasmussen / Lars Henry Nielsen 4. december 1987 Folketingets Skatte- og Afgiftsudvalg L 102 - Forslag til lov om ændring af ligningsloven. (Begrænsning af retten til underskudsfremførsel for selskaber) Foreningen af Statsautoriserede Revisorers Skatteudvalg har forståelse for, at man ønsker at begrænse mulighederne for udnyttelse af skattemæssige underskud i nettokapitalindtægter, når selskabets ejerkreds skifter.
Udvalget er dog af den opfattelse, at reglerne om underskudsfremførsel og begrænsningerne heri bør suppleres med regler om »carry back«, hvorefter skattemæssige underskud vi kunne modregnes i skattemæssige overskud i tidligere år, hvormed der kan ske refusion af allerede foretagne skattebetalinger.
Herefter vil det reelt være selskabets skatteevne over en given periode, der er afgørende for skattens størrelse.
Dette er efter de nugældende regler kun tilfældet, når der opstår underskud før overskud, og ikke når det omvendte er tilfældet.
En tilsvarende regel som den skitserede findes allerede i de nuværende dødsbobeskatningsregler samt i en række af vore samhandelslande.
Med venlig hilsen Søren Rasmussen formand for FSRs Skatteudvalg Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
En henvendelse fra Foreningen af Statsautoriserede Revisorer og ministerens kommentarer hertil, som udvalget har behandlet i forbindelse med forslag til lov om ændring af ligningsloven.
(Begrænsning af retten til underskudsfremførsel for selskaber) (L 102) er optrykt som bilag til tillægsbetænkningen.
Herefter indstiller et flertal (udvalget med undtagelse af Fremskridtspartiets medlem) lovforslaget til forkastelse.
Et mindretal (Fremskridtspartiets medlem af udvalget) indstiller lovforslaget til vedtagelse uændret.
Jytte Hilden (S) Stavad (S) fmd.
Erling Christensen (S) Pia Gjellerup (S) Helen Beim (S) Bjørn Poulsen (SF) Bente Søltoft (SF) Jens Thoft (SF) Aagaard (KF) Kirkegaard (KF) Engell (KF) Pernille Sams (KF) Svend Heiselberg (V) Skrumsager Skau (V) nfmd.
Bente Juncker (CD) Glistrup (FP) Aase Olesen (RV) Partierne KRF og FK havde ikke medlemmer i udvalget.
Bilag 1 Foreningen af Statsautoriserede Revisorer Den 4. december 1987 Folketingets Skatte- og Afgiftsudvalg L 102 - Forslag til lov om ændring af ligningsloven.
(Begrænsning af retten til underskudsfremførsel for selskaber) Foreningen af Statsautoriserede Revisorers Skatteudvalg har forståelse for, at man ønsker at begrænse mulighederne for udnyttelse af skattemæssige underskud i nettokapitalindtægter, når selskabets ejerkreds skifter.
Udvalget er dog af den opfattelse, at reglerne om underskudsfremførsel og begrænsningerne heri bør suppleres med regler om »carry back«, hvorefter skattemæssige underskud vil kunne modregnes i skattemæssige overskud i tidligere år, hvormed der kan ske refusion af allerede foretagne skattebetalinger.
Herefter vil det reelt være selskabets skatteevne over en given periode, der er afgørende for skattens størrelse.
Dette er efter de nugældende regler kun tilfældet, når der opstår underskud før overskud, og ikke når det omvendte er tilfældet.
En tilsvarende regel som den skitserede findes allerede i de nuværende dødsbobeskatningsregler samt i en række af vore samhandelslande.
Med venlig hilsen Susanne Pedersen f.
Søren Rasmussen formand for FSRs Skatteudvalg Bilag 2 Skatteministeriet Den 9. december 1987 Til Folketingets Skatte- og Afgiftsudvalg Ad forslag til lov om ændring af ligningsloven.
(Begrænsning af retten til underskudsfremførsel for selskaber) (L 102) I skrivelse af 4. december 1987 (L 102 - bilag 4) har Foreningen af Statsautoriserede Revisorer henvendt sig til udvalget om den foreslåede begrænsning af mulighederne for at udnytte skattemæssigt underskud i nettokapitalindtægter, når selskabets ejerkreds skifter.
Foreningen af Statsautoriserede Revisorers skatteudvalg er af den opfattelse, at reglerne om underskudsfremførsel og begrænsningerne heri bør suppleres med regler om »carry back«.
Det medfører, at skattemæssige underskud vil kunne modregnes i skattemæssige overskud i tidligere år, således at der kan ske refusion af allerede foretagne skattebetalinger.
Herefter vil det reelt være selskabets skatteevne over en given periode, der er afgørende for skattens størrelse.
Dette er efter de nugældende regler kun tilfældet, når der opstår underskud før overskud, og ikke når det omvendte er tilfældet.
En tilsvarende regel som den skitserede findes allerede i de nuværende dødsbobeskatningsregler samt i en række af vore samhandelslande.
 Kommentar:
Jeg har stor sympati for tanken om, at skattemæssigt underskud skal kunne modregnes i tidligere års skattepligtige indkomst, således at de tidligere års skatter refunderes (carry-back).
På den anden side vil jeg stille spørgsmålstegn ved, om der i forbindelse med regeringens lovforslag om begrænsning af selskabers adgang til at fremføre underskud er behov for en sådan skatterefusion.
Der vil være en risiko for, at skatterefusionen vil gå til selskaber, hvis virksomhed allerede er ophørt, og som ikke kan hjælpes i gang igen ved skattetilbagebetalingen.
I den nuværende økonomiske situation må det overvejes, om ikke de midler, der er til rådighed for erhvervsskatteletelser, kan anvendes bedre.
Selskaberne har allerede i dag gode muligheder for resultatudjævning i form af afskrivninger på driftsmidler og bygninger, varelagernedskrivninger og investeringsfondshenlæggelser.
Regeringen kan derfor ikke på nuværende tidspunkt gå ind for, at selskabers underskud kan modregnes i tidligere års skatter.
