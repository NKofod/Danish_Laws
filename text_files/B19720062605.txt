 I medfør af § 9 og § 11 i lov nr. 499 af 29. november 1972 om kontrol med  

 arbejder af ædle metaller m.v. fastsættes:
 § 1.  Statsguardeinen fører tilsyn med enhver  

 virksomhed, der fremstiller, importerer eller forhandler arbejder af ædle  

 metaller (guld, sølv og platin), og som har et registreret navnestempel,  

 eller som sælger ædle metaller i uforarbejdet stand.
§ 2.  De af tilsynet omfattede virksomheder skal give  

 statsguardeinen eller den, han dertil har bemyndiget, uhindret adgang til  

 virksomheden og til efter eget valg at udtage prøver af beholdninger af ædle  

 metaller i uforarbejdet stand, af halvfabrikata af ædle metaller, eller af  

 arbejder af ædle metaller.
Virksomheden kan ikke afvise prøveudtagning under  

 påberåbelse af, at tidspunktet er ubelejligt f.eks. af produktionsmæssige  

 grunde, eller fordi indehaveren ikke er tilstede.
Stk. 2.  Ved tilrettelæggelsen af prøveudtagningen hos  

 virksomhederne skal statsguardeinen tilstræbe, at kontrollen bliver så  

 effektiv som mulig.
Med henblik herpå bestemmer guardeinen det antal prøver,  

 der skal udtages hos den enkelte virksomhed, under hensyntagen ikke blot til  

 virksomhedens størrelse, men også til den almindelige standard af  

 virksomhedens produktion, således som denne må bedømmes på baggrund af  

 resultaterne af tidligere prøveudtagninger og af undersøgelser af  

 ædelmetalarbejder eller ædelt metal i uforarbejdet stand, der regelmæssigt  

 indsendes til guardeinen i henhold til lovens § 13.
 Stk. 3.  Hos virksomheder, der fremstiller arbejder af  

 ædle metaller, skal prøver fortrinsvis udtages af arbejder af ædle metaller,  

 som er blevet forsynet med holdighedsstempel og navnestempel.
 Stk. 4.  Udtages prøver af arbejder af ædle metaller  

 eller dele deraf, som ikke er forsynet med holdighedsstempel, er virksomheden  

 forpligtet til skriftligt over for statsguardeinen eller dennes fuldmægtig at  

 angive, med hvilken holdighed det færdige arbejde skal stemples.
Stk. 5.  Af hensyn til kontrollen med arbejder af guld,  

 jfr. lovens § 2, 1.stk. kan prøver udtages også af arbejder eller dele deraf,  

 der oplyses at indeholde f.eks. blot 333 promille eller 375 promille guld.
I  

 disse tilfælde angiver virksomheden skriftligt, at det færdige arbejde ikke  

 skal stemples, og statsguardeinens efterfølgende undersøgelse har alene det  

 sigte at konstatere, at prøven ikke hidrører fra et arbejde, der måtte  

 antages at ville blive søgt solgt som guldarbejde, uanset at holdighedskravet  

 - mindst 585 promille guld - ikke er opfyldt.
 Stk. 6.  Det samlede antal af prøver, der udtages inden  

 for et finansår, fastsættes af det i lovens § 14 omhandlede nævn, der i  

 øvrigt bistår statsguardeinen i spørgsmål vedrørende prøveudtagningen.
 § 3.  Efter undersøgelse af de udtagne prøver  

 underretter statsguardeinen vedkommende virksomhed om resultatet af prøven.
 Stk. 2.  Har undersøgelsen vist, at en prøve er  

 underholdig, skal statsguardeinen, såfremt det skønnes påkrævet, snarest  

 muligt udtage nye prøver hos vedkommende virksomhed.
 Stk. 3.  Er det arbejde, hvoraf en underholdig prøve er  

 udtaget, en del af en serieproduktion, kan statsguardeinen, såfremt det  

 skønnes påkrævet, påbyde, at den del af produktionen, som er udleveret til  

 handelen, tilbagekaldes.
 § 4.  Arbejder af ædle metaller kan indsendes til  

 undersøgelse hos statsguardeinen og kan, såfremt de opfylder de fastsatte  

 krav til holdigheden, forsynes med statguardeinens kontrolstempel.
 § 5.  Ved indsendelse af erhvervsmæssigt fremstillede  

 arbejder af ædle metaller, der angives at opfylde de fastsatte  

 holdighedskrav, skal arbejderne være forsynet med holdighedsstempel og  

 navnestempel.
 Stk. 2.  Alle arbejder skal ved indsendelsen være  

 befriet for urenheder, derunder olie, fedtstof, syrer og lignende.
 Stk. 3.  Bestikarbejder skal ved indsendelsen være  

 presset eller smedet i facon samt være affilet, affræset eller udhugget med  

 undtagelse af de til brug ved analyserne nødvendige afsætninger.  

 Korpusgenstande skal fremsendes i opslået, optrykket eller presset stand.
Stk. 4.  Består et arbejde af dele, der skal  

 sammenloddes, afgør statsguardeinen, om arbejdet skal undersøges inden eller  

 efter, at sammenlodning er foretaget.
I sidstnævnte tilfælde skal arbejdet  

 indsendes, forinden slibning og polering har fundet sted.
Stk. 5.  Al overflødig lodning må være omhyggeligt  

 fjernet.
Statsguardeinen er berettiget til, hvis han skønner, at der mangler  

 en eller flere dele til et arbejde, at indkræve det manglende og vente med  

 undersøgelsen, indtil dette er medsendt.
 § 6.  Giver statsguardeinens undersøgelse til  

 resultat, at den angivne holdighed er til stede, kan arbejdet forsynes med  

 statsguardeinens kontrolstempel.
 Stk. 2.  Hvis det pågældende arbejde i færdig stand  

 består af dele, der enten er helt adskilt eller mekanisk forbundet, skal hver  

 af disse være forsynet med holdighedsstempel og navnestempel, og forsynes  

 tillige med kontrolstemplet; dette kan dog undlades, når det drejer sig om  

 mindre dele af et arbejde, og stemplingen enten vanskeliggøres ved arbejdets  

 form eller ringe omfang eller skønnes at ville skæmme arbejdet.
 § 7.  Statsguardeinens kontrolstempel indeholder i en  

 oval ramme en gengivelse af tre tårne (de tre tårne i staden Københavns  

 byvåben) og under en bølgelinje fem rette linjer med de to sidste cifre af  

 årstallet for det år, undersøgelsen og stemplingen er foretaget.
Stk. 2.  Kontrolstemplet forefindes i 4 størrelser, hvis  

 længdemål er henholdsvis 5,5 mm, 4 mm, 3 mm og 2,3 mm.
Statsguardeinen  

 bestemmer under hensyntagen til arbejdets form og størrelse, hvilket af disse  

 stempler der skal anvendes.
 § 8.  Guld, sølv, platin og palladium i uforarbejdet  

 stand kan indsendes til undersøgelse enten som barrer eller som prøver.
 Stk. 2.  Barrerne præges ved modtagelsen med  

 statsguardeinens barrestempel, der er et cirkulært stempel, indeholdende  

 gengivelse af en kongekrone, og undersøgelsens løbenummer, omskrevet med  

 ordene »STATENS KONTROL M. ÆDLE METALLER« samt årstallet for  

 undersøgelsen.
 Stk. 3.  Efter undersøgelsen indstemples holdigheden et  

 passende sted på barren, flankeret af statsguardeinens navnestempel.
Stk. 4.  Prøver, der indsendes til undersøgelse, skal  

 være udvalsede og skal, for så vidt prøven er af guld, platin eller  

 palladium, veje mindst 1 g.
Sølvminimumsprøver skal veje mindst 2 g og  

 sølvprøver, hvoraf der skal opgives nøjagtig holdighed, mindst 3 g.
Efter  

 stedfunden undersøgelse afgiver statsguardeinen en skriftlig attest for  

 holdigheden.
 § 9.  Fragt og portoudgifter ved forsendelser af  

 arbejder af ædle metaller samt barrer og prøver afholdes af rekvirenten.
 § 10.  Udgifterne til statsguardeinens tilsyn dækkes  

 af de af tilsynet omfattede virksomheder dels ved de i § 11 omhandlede  

 afgifter, dels ved bidrag, der pålignes indehaverne af registreret  

 navnestempel, samt virksomheder, som sælger ædle metaller i uforarbejdet  

 stand.
Stk. 2.  Forud for hvert finansår opstiller  

 statsguardeinen i samråd med det i lovens § 14 omhandlede nævn et budget for  

 statskontrollens virksomhed i det kommende finansår.
Den del af guardeinens  

 udgifter, der ikke kan forventes dækket af de i § 11 omhandlede afgifter og  

 af et fast årligt bidrag pr. navnestempelindehaver, der, uanset antallet af  

 registrerede navnestempler, andrager 200 kr., skal dækkes ved bidrag, der  

 pålignes virksomheder, der er indehaver af registreret navnestempel, og  

 virksomheder, der sælger ædle metaller i uforarbejdet stand efter en af  

 guardeinen foretaget beregning på grundlag af virksomhedernes størrelse,  

 således som denne kan fastslås efter værdien af virksomhedernes forbrug af  

 ædle metaller.
Stk. 3.  Påligningen af de enkelte virksomheders bidrag  

 til tilsynsordningen sker på grundlag af spørgeskemaer, der i januar måned  

 udsendes til samtlige indehavere af registrerede navnestempler og samtlige  

 virksomheder, der sælger ædle metaller i uforarbejdet stand.
Ved  

 spørgeskemaernes tilbagesendelse senest 15. februar skal  

 produktionsvirksomheder, guld- og sølvvaregrossister og importvirksomheder  

 for det forudgående kalenderår oplyse værdien af ædle metaller anvendt i  

 produktionen og/eller værdien af importerede færdigvarer og halvfabrikata af  

 ædle metaller.
For ædelmetalgrossisters vedkommende skal oplyses værdien af  

 ædle metaller i uforarbejdet stand, der i det forudgående kalenderår er solgt  

 til de af tilsynet omfattede virksomheder.
Besvares spørgeskemaet ikke af  

 adspurgte, der er guardeinen bekendt som udøvende virksomhed, der er omfattet  

 af tilsynet, fastsætter guardeinen for sådanne bidragsbeløb på grundlag af et  

 skøn over værdien af virksomhedernes forbrug af ædle metaller.
Stk. 4.  Virksomheder, der lader varer fremstille hos  

 andre, eventuelt som lønarbejde, men med påførelse af eget navnestempel, skal  

 medregne dette forbrug af ædle metaller i den til statsguardeinen opgivne  

 metalværdi og specificere sådanne leverancer.
Virksomheder, der forarbejder  

 varer for andre, eventuelt som lønarbejde, uden påførelse af eget  

 navnestempel, skal ikke medregne dette forbrug af ædle metaller i den til  

 statsguardeinen opgivne metalværdi, men skal specificere sådanne leverancer.
 Stk. 5.  Med henblik på kontrol af de af de  

 bidragspligtige afgivne oplysninger og til brug ved den skønsmæssige  

 ansættelse af ædelmetalforbruget i sådanne virksomheder, som undlader at  

 besvare spørgeskemaet, kan statsguardeinen hos andre myndigheder indhente  

 oplysninger til belysning af bidragspligtiges forbrug af ædle metaller i  

 uforarbejdet og forarbejdet stand, og leverandører af ædelmetaller eller  

 ædelmetalarbejder er pligtige til efter anmodning fra guardeinen at give  

 denne tilsvarende oplysninger.
Stk. 6.  Bidragsbeløbene pålignes for finansåret og skal  

 betales kvartalsvis forud, første gang den 1. april 1973, dog at beløbet 200  

 kr. pr. navnestempelindehaver indbetales samlet hver 1. april, første gang 1.  

 april 1973, medmindre indehaveren forinden over for statsguardeinen har  

 fremsat ønske om navnestemplernes slettelse af registeret.
Bidragene kan  

 inddrives ved udpantning.
 Stk. 7.  Retningslinjerne for påligningen af de af  

 tilsynet omfattede virksomheders bidrag fastsættes af statsguardeinen efter  

 samråd med det i lovens § 14 omhandlede nævn.
 § 11.  For de i kapitel II omhandlede undersøgelser og  

 stemplinger betales følgende afgifter:
A.
Undersøgelse og stempling af øre sølvarbejder. pr.stk.
1. Kaffe- og teskeer 30 2. Dessertskeer, -knive og -gafler 40 3. Spiseskeer, -knive og -gafler 40 4. Andre arbejder indtil en vægt af 60 g incl. 40 Andre arbejder af vægt over 60 g 2 øre for hver 3 g eller del deraf.
B.
Undersøgelse og stempling af arbejder af guld og platin.
 1. Arbejder af guld: 20 øre pr. g med et tillæg af 10  

 kr. for hver udtagen prøve.
 2. Arbejder af platin: 40 øre pr. g med et tillæg af  

 20 kr. for hver udtagen prøve.
C.
Undersøgelse af sølv- og guld-, pla- kr.
 tin- og palladiumprøver pr. stk.
1. Sølvprøver 6 2. Guldprøver 15 3. Platin- eller Palladiumprøver 30 D.
Undersøgelse og stempling af sølvbarrer og guldbarrer samt barrer, der indeholder sølv og guld.
1. Sølvbarrer 15 2. Guldbarrer samt barrer, der indeholder guld og sølv 30 E.
Undersøgelse og stempling af platinbarrer og palladiumbarrer samt barrer, der indeholder pla- tin og palladium. kr. pr. stk.
1. Platinbarrer 45 2. Palladiumbarrer 30 3. Barrer, der indeholder platin og palladium 75 F.
Undersøgelse og stempling af bar- rer, der indeholder sølv, guld, platin og palladium.
1. Barrer, der indeholder sølv, guld og platin 75 2. Barrer, der indeholder sølv, guld og palladium 60 3. Barrer, der indeholder sølv, guld, platin og palladium 100 G.
Undersøgelse af arbejder af uædle metaller.
1. Sølvpletterede eller forsølvede arbejder 15 2. Double, guldpletterede eller forgyldte arbejder 30 3. Platin- eller palladiumplette- rede arbejder 45 H.
Minimumsundersøgelser af sølv- og guldprøver, d.v.s. undersøgelse af,  

 om indsendte prøvers holdighed mindst svarer til den af rekvirenten selv  

 opgivne, normalt henholdsvis 830 og 925 promille for sølvprøver og 585  

 promille og 750 promille for guldprøver. kr. pr. stk.
1. Sølv-minimumsprøver 3 2. Guld-minimumsprøver 10 Ved prøvernes indsendelse til statsguardeinen opgives  

 »Minimumsprøve« og holdigheden anføres.
 § 12.  Med metalrester fra de i kapitel I og II  

 omhandlede prøveudtagninger og undersøgelser forholdes som følger:
Metalrester fra undersøgelser af guld tilbageleveres vedkommende  

 virksomhed samtidig med undersøgelsens resultat.
Metalrester af platin og  

 palladium tilbageleveres vedkommende virksomhed med undtagelse af den del af  

 de respektive metaller, som opløses ved analyserne.
Metalrester fra  

 undersøgelser af sølv sælges bedst muligt, og provenuet føres til indtægt for  

 statskassen.
 § 13.  Bekendtgørelsen træder i kraft den 1. april  

 1973. Samtidig ophæves bekendtgørelse nr. 212 af 16. juni 1961 med senere  

 ændringer.
 Handelsministeriet, den 22. december  

 1972.
 Erling Jensen.
/P.
Thorell.
