 I henhold til §§ 46, 74 og 84 i lov nr. 681 af 23. december 1975 om  

 arbejdsmiljø og efter bemyndigelse i henhold til § 73 fastsættes:
Område § 1.  Bekendtgørelsen omfatter beholdere for F-gas,  

 som indgår i brændstofanlæg, opvarmnings- eller belysningsanlæg eller andet  

 lignende anlæg på køretøjer.
 Stk. 2.  Ved F-gas forstås brændbare luftformige  

 kulbrinter, som under tryk kan fordråbes ved almindelig temperatur, f.eks.  

 propan, butan, propylen, butylen samt blandinger heraf.
§ 2.  Undtaget fra bekendtgørelsen er beholdere for  

 F-gas, der ikke er fastinstalleret i det pågældende anlæg, men som udtages i  

 forbindelse med påfyldning.
Sådanne beholdere skal opfylde de gældende regler  

 for F-gasflasker.
 Stk. 2.  Undtaget fra §§ 3, 6 og 10-13 er beholdere for  

 F-gas, som omfattes af et EF-direktiv om trykbeholdere, når de opfylder de  

 modsvarende bestemmelser heri og er mærket i overensstemmelse hermed, jfr.  

 arbejdsministeriets bekendtgørelse nr. 242 af 6. juni 1978 om EF-direktiv om  

 trykbeholdere.
Konstruktion, fremstilling og udstyr § 3.  F-gasbeholdere skal være konstrueret og  

 fremstillet i overensstemmelse med reglerne i bilag 1 til bekendtgørelsen.
 § 4.  Det indre rumfang af en F-gasbeholder må ikke  

 overstige 200 liter.
 § 5.  F-gasbeholdere skal være forsvarligt beskyttet  

 mod udvendig tæring f.eks. ved forzinkning eller egnet rustbeskyttende  

 bemaling.
 § 6.  En F-gasbeholder skal ved en trykprøvning kunne  

 tåle et prøvningstryk på 30 bar overtryk, uden at der derved fremkommer  

 synlige deformationer, og ved et tryk på 1,5 gange det angivne prøvningstryk  

 forblive tæt.
 Stk. 2.  En brudprøve af en F-gasbeholder skal i  

 temperaturområdet fra ¬20 graderC til 50 graderC udvise et sejt brud.
§ 7.  En F-gasbeholder skal være forsynet med en  

 holdbar mærkning, der tydeligt og med dansk tekst angiver Stk. 2.  Hvis mærkningen foretages på en mærkeplade,  

 skal denne være forsvarlig fastgjort til beholderen ved nitning eller  

 svejsning.
 Stk. 3.  Beholderen eller mærkepladen skal desuden være  

 forsynet med stempling for fremstillingskontrol, jfr. § 13.
 Stk. 4.  Stempling må ikke foretages på steder, hvor den  

 kan svække beholderen.
 § 8.  F-gasbeholdere skal være forsvarligt fastgjort  

 til køretøjet og være beskyttet mod mekanisk beskadigelse og mod skadelig  

 varmepåvirkning.
 Stk. 2  F-gasbeholdere, der er beskadiget, må ikke  

 anvendes.
 § 9.  For F-gasbeholderes anvendelse, installation,  

 udstyr m.v. i brændstofanlæg gælder færdselslovgivningens regler.
 Stk. 2.  For F-gasbeholderes anvendelse, installation,  

 udstyr m.v. i opvarmnings- eller belysningsanlæg eller andet lignende anlæg  

 gælder Gasreglementets bestemmelser.
Godkendelse og kontrol § 10.  En F-gasbeholder skal, inden den overdrages  

 eller overlades til brug, være godkendt efter § 11 og kontrolleret og  

 stemplet herom efter §§ 12 og 13, jfr. § 7.
 § 11.  Planerne for en F-gasbeholders konstruktion og  

 udførelse skal være godkendt af direktoratet for arbejdstilsynet  

 (konstruktionsgodkendelse).
 Stk. 2.  Ansøgning om konstruktionsgodkendelse skal være  

 vedlagt tegninger af konstruktionen med styrkeberegninger og de oplysninger  

 om materialer, fremstillingsmåde m.v., som er nødvendig for direktoratets  

 vurdering af planerne.
 Stk. 3.  Konstruktionsgodkendelse gælder for 5 år og kan  

 tilbagekaldes, hvis dette er nødvendigt af sikkerhedshensyn.
 § 12.  F-gasbeholderens forskriftsmæssige udførelse og  

 overensstemmelse med konstruktionsgodkendelsen skal være kontrolleret af  

 arbejdstilsynet (fremstillingskontrol), jfr. dog stk. 2 og § 15.
Stk. 2.  Direktøren for arbejdstilsynet kan i tilfælde,  

 hvor fremstillingen af beholdere sker i serier, tillade, at kontrol efter  

 stk. 1 erstattes af fremstillingsvirksomhedens egen produktionskontrol under  

 arbejdstilsynets tilsyn og stikprøvevise kontrol (fabrikantkontrol). Det skal  

 være en forudsætning herfor, at virksomheden gennemfører fremstillingen og  

 kontrollen efter et system, der efter arbejdstilsynets vurdering giver  

 betryggende sikkerhed for kvaliteten.
Nærmere retningslinjer herom er fastsat  

 i bilag 2 til bekendtgørelsen.
 Stk. 3.  Såfremt vilkårene for en tilladelse efter stk.  

 2 tilsidesættes, kan direktøren for arbejdstilsynet tilbagekalde den med  

 øjeblikkelig virkning.
 § 13.  Attestation for, at en F-gasbeholder ved  

 kontrollen efter § 12 er fundet i forskriftsmæssig stand, skal gives ved  

 stempling af beholderen.
Stk. 2.  Stemplingen består Stk. 3.  Hvis beholderens mærkning er foretaget på  

 mærkepladen, skal kronemærket eller bomærket tillige istemples nitterne eller  

 svejsesømmen på denne.
 § 14.  Betaling for arbejdstilsynets kontrol og  

 undersøgelser efter § 12 erlægges efter regler, der fastsættes af  

 arbejdsministeren.
Bemyndigelse § 15.  Direktøren for arbejdstilsynet kan efter  

 udtalelse fra trykbeholderudvalget, jfr. § 27 i bekendtgørelse nr. 566 om  

 trykbeholdere m.v. på landjorden, og arbejdsmiljørådet fastsætte ændringer i  

 bekendtgørelsens bilag og bestemme, at arbejdstilsynets opgaver ifølge  

 bekendtgørelsen i nærmere angivet omfang henlægges til anden offentlig  

 myndighed eller privat institution.
Klage, straf, ikrafttræden § 16.  I henhold til § 81 i lov om arbejdsmiljø kan  

 arbejdstilsynets afgørelser i henhold til denne bekendtgørelse indbringes for  

 direktøren for arbejdstilsynet inden 4 uger efter, at afgørelsen er meddelt  

 den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelse efter lovens § 77, stk. 2, har ikke opsættende  

 virkning.
 Stk. 4.  Når særlige grunde taler derfor, kan  

 klagemyndigheden behandle en klage eller tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
 § 17.  Overtrædelse af §§ 3 - 10 straffes med bøde  

 eller hæfte.
Stk. 2.  Begås overtrædelsen af en arbejdsgiver, kan der  

 pålægges ham bødeansvar, selv om overtrædelsen ikke kan tilregnes ham som  

 forsætlig eller uagtsom.
For bødeansvaret fastsættes ingen forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 18.  Bekendtgørelsen træder i kraft den 1. april  

 1984.
 Stk. 2.  F-gasbeholdere, der ved installation i  

 køretøjer før denne dato opfyldte de dagældende regler, kræves ikke ændret.
Arbejdstilsynet, den 1. november 1983 ERIK ANDERSEN /Valter Bindslev Bilag 1 REGLER FOR BEREGNING, FORARBEJDNING, MATERIALEVALG OG FABRIKANTENS  

 KVALITETSSIKRING 1  BEREGNING 1.1  Symboler 1.2  Cylindriske svøb Den mindst tilladelige godstykkelse skal vælges som den største af Som beregningsspænding anvendes de værdier, der er anført i NGS-bladene  

 (Nordic Group for Steel Regulations). For andre stål fastsættes  

 beregningsspændingen som den garanterede mindste værdi af nedre flydegrænse  

 henholdsvis sigma 0,2 grænsen.
 For svøb med langsøm fastsættes f = 0,9.
 For sømløse svøb fastsættes f = 1,0.
1.3  Hvælvede endebunde Den mindst tilladelige godstykkelse skal vælges som den største af:
 beta: Faktor der afhænger af endebundens form. (Tabel 1).
Følgende mål skal overholdes: r større eller lig 0,1 Du R mindre eller lig  

 Du Tabel 1 Forskel i godstykkelse mellem endebund og svøb må ikke overstige 10  

 procent.
 1.4  Forstærkning for udskæringer.
 Udskæringer i svøb og endebunde skal forstærkes i tilstrækkeligt omfang.
 For udskæringer i svøb kan DS 321.3 anvendes.
2  MATERIALEVALG 2.1 Materialet i beholderen skal have en brudforlængelse (målelængden Lo = 5,65x kvadratroden af prøvestangens tværsnitsareal) i  

 procent, der er større 2.2 De anvendte materialer skal udvise seje egenskaber ved minus 20  

 graderC svarende til en slagsejhed på mindst 27J.
 2.3 Alle anvendte plader skal være i beroliget kvalitet.
 2.4 Som tilladeligt materiale kan anvendes følgende:
Tabel 2 3  SVEJSETILSATSMATERIALE Det anvendte svejsetilsatsmateriale skal vælges således, at materialet i  

 svejsesømmen mindst får samme styrke- og sejhedsegenskaber som  

 grundmaterialet.
4  FORARBEJDNING 4.1  Svejsning 4.1.1 Svejseværkstedet skal opfylde kravene i DS 320 med hensyn til  

 ledelse, hjælpemidler og driftskontrol.
 4.1.2 Svejsearbejdet må kun udføres af svejsere, som har tilstrækkelige  

 kundskaber om svejsningens grundregler, og som tillige har den nødvendige  

 oplæring og praktiske erfaring i udførelsen af svejsearbejdet.
 Svejserne skal have gyldigt certifikat efter DS 322 eller tilsvarende  

 standard anerkendt af direktøren for arbejdstilsynet.
 4.1.3 Svejsesømmene skal tildannes og svejses efter reglerne i DS 320.  

 Sikning af pladekanten tillades dog ved rundsømme.
4.2  Varmebehandling 4.2.1 Beholderne skal normaliseres efter fremstillingen.
5  FABRIKANTENS KVALITETSSIKRING 5.1  Materialer 5.1.1 Som dokumentation for materialets anvendelighed skal der foreligge  

 materialecertifikater.
 5.1.2 Alle pladedele, der indgår i beholderens konstruktion, skal kunne  

 identificeres ved hjælp af certifikatnumrene fra grundmaterialerne.
 5.1.3 Hvis materialetykkelsen er mindre end 5 mm, skal slagsejheden ved  

 minus 20 graderC ikke fremgå af materialecertifikatet, men fabrikanten skal  

 sikre sig, at materialet er leveret efter en norm, der opfylder kravet i pkt.  

 2.2.
5.2  Svejsning 5.2.1  Procedureprøvning 5.2.1.1 Der skal være udført repræsentative procedureprøver for de  

 svejsesamlinger, der anvendes under fremstillingen af beholderen.
 5.2.1.2 Procedureprøven består i udførelsen af svejste stumpsømme og  

 eventuelle kantsømme.
 5.2.1.3 Plader og rør, som anvendes til procedureprøven, skal være af  

 samme art og opfylde samme specifikationer, som de plader og rør, der  

 anvendes i produktionen.
 5.2.1.4 Tilsatsmaterialerne (elektroder eller kombination af tråd, pulver  

 og beskyttelsesgas), der anvendes ved procedureprøven, skal svare nøje til  

 dem, der anvendes i produktionen, og skal således have samme egenskaber og  

 kunne svejses med samme svejseparametre.
 5.2.1.5 Svejsemetoden og svejsemaskinens indstilling skal være den samme  

 under prøvningen og under produktionen.
 5.2.1.6 Ved halv- eller helautomatisk svejsning kræver ændring i  

 tildannelsen af pladekanterne ny procedureprøvning.
 5.2.1.7 Hvis svejseteknik og fremgangsmåde er ens for de sømtyper, der  

 repræsenterer rundsømme og langsømme, kan procedureprøven for disse dækkes af  

 procedureprøven for langsømme.
 Hvis svejseteknik og fremgangsmåde for disse sømtyper ikke er ens, skal  

 der udover procedureprøven for langsømme sammensvejses et prøvestykke  

 bestående af to rørstykker under anvendelse af den svejsemetode, der anvendes  

 ved rundsømmene på beholderen.
 5.2.1.8 Prøveemnernes dimensioner skal være tilstrækkelige til at udtage  

 prøvestykker i tilstrækkeligt antal til at udføre de under pkt. 5.2.1.11 og  

 pkt. 5.2.1.12 nævnte prøvninger.
 Prøvestykker til bøjeprøvninger skal have en bredde på 25 mm plus/minus 5  

 mm.
5.2.1.9 Forud for prøveudtagningen røntgenundersøges prøveemnets  

 svejsesøm.
Svejsesømmen skal mindst kunne opnå karakteren 4 efter IIW's  

 røntgenatlas, jfr.
DS 320.3.
 5.2.1.10 Træk- og bøjeprøvninger samt slagsejhedsprøvninger gennemføres  

 efter specifikationer i anerkendte normer.
 Slagsejhedsprøvning bortfalder ved godstykkelser på 5 mm eller derunder.
På godstykkelser fra 5-10 mm udføres prøvningen på et prøvestykke med en  

 godstykkelse svarende til materialets aktuelle godstykkelse.
Forholdet mellem  

 prøveemnets tykkelse og bredde skal være 1:1.
5.2.1.11  Stumpsømme Følgende prøvninger skal foretages:
5.2.1.12  Kantsømme Følgende prøvninger foretages:
5.2.1.13  Godkendelseskriterier Tabel 3 5.2.2  Røntgenundersøgelse 5.2.2.1 Som kontrol af at svejsearbejdet på beholderen er uden skadelige  

 fejl, skal rund- og langsømme underkastes følgende røntgenkontrol.
5.2.2.2 Alle undersøgte svejsesømme skal mindst kunne opnå karakteren 4  

 efter IIW's røntgenatlas, jfr.
DS 320.3.
5.3  Varmebehandling 5.3.1 For kontrol af forskriftsmæssig varmebehandling skal  

 normaliseringsforløbet registreres automatisk på en tids-temperaturkurve.
5.4  Autoriseret prøvning 5.4.1 Røntgenundersøgelserne samt de i pkt. 5.2.1.10, 5.2.1.11 og 5.2.1.12  

 anførte prøvninger skal udføres af en prøvningsinstitution, der er  

 autoriseret hertil af Statens Tekniske Prøvenævn.
 5.4.2 Røntgenkontrollen kan foretages af virksomheden selv, såfremt denne  

 har direktoratet for arbejdstilsynets godkendelse til at foretage  

 radiografisk kontrol.
5.5  Dokumentation Dokumentation for de anvendte materialer, for svejsernes arbejdsprøver,  

 for procedureprøvninger, for røntgenkontrol og for varmebehandling skal være  

 tilgængelig ved fremstillingskontrollen.
Bilag 2 RETNINGSLINIER FOR FABRIKANTKONTROL, (JFR. § 12, STK. 2) --------------------------------------------------------------------- Såfremt F-gasbeholderne udføres i serie, vil der efter ansøgning kunne  

 dispenseres fra arbejdstilsynets løbende fremstillingskontrol.
 F-gasbeholderne skal fremstilles i et antal af mindst 50 stk. om året.
1. Ansøgning Ansøgning om dispensation skal indgives til direktoratet for  

 arbejdstilsynet og indeholde 2. Undersøgelser Arbejdstilsynet foretager en undersøgelse af virksomhedens  

 kvalitetssikringssystem, herunder en vurdering af, i hvilket omfang den  

 foreskrevne røntgenundersøgelse kan erstattes af produktionsrøntgenkontrol.
 Arbejdstilsynet overvåger fremstillingen efter foranstående regler af et  

 prøveeksemplar for hver type F-gasbeholder, som omfattes af ansøgningen.  

 Samtidig skal der udføres emneprøver af de svejsesamlinger, der indgår i  

 konstruktionen, samt bøjeprøvning på grundmaterialerne efter varmebehandling.
Hver prøvebeholder underkastes følgende undersøgelser Emneprøverne underkastes De under d-h foretagne prøvninger skal foretages af en  

 prøvningsinstitution, der er autoriseret af Statens Tekniske Prøvenævn, og  

 rapporterne herfor indsendes til direktoratet for arbejdstilsynet.
 3. Dispensationen og dens vilkår.
 Hvis oplysningerne ifølge pkt. 1 og resultatet af besigtigelsen og  

 undersøgelserne efter punkt 2 findes tilfredsstillende, meddeler direktoratet  

 dispensation og anerkendelse af de(n) udpegede sagkyndige.
 Ved dispensationen fritages virksomheden for arbejdstilsynets kontrol med  

 fremstillingen af hver enkelt beholder af pågældende type - hvis virksomheden  

 udfører kontrol efter punkt 4.
 Dispensationen registreres i direktoratet med nummer og dato.
 Dispensationen meddeles for en periode af højst 3 år ad gangen.
 Arbejdstilsynet foretager stikprøvevis kontrol med virksomhedens  

 fremstilling og kontrol af beholderne.
 Mindst 2 gange om året udtager arbejdstilsynet en beholder af produktionen  

 til undersøgelse som angivet i pkt. 2a-h.
 4. Virksomhedens kontrol.
4.1.  Løbende kontrol af produktionen Den sagkyndige skal påse, at hver enkelt beholder fremstilles som  

 prøvebeholderen af samme type og i overensstemmelse med  

 konstruktionsgodkendelsen for denne.
Han skal herunder påse, at alle  

 fremstillingsprocedurer forbliver uændrede, og at de heri stillede  

 kvalitetskrav bliver opfyldt, samt foretage materialekontrol, kontrol af  

 svejsetilsatsmaterialer, røntgenundersøgelser, varmebehandling, besigtigelse  

 og trykprøvning med 30 bar overtryk.
 Den røntgenkontrol, der er foreskrevet i forbindelse med fremstillingen,  

 kan efter nærmere aftale med direktoratet helt eller delvis erstattes af en  

 produktionsrøntgenkontrol.
 Når en F-gasbeholder er færdigkontrolleret med tilfredsstillende resultat,  

 skal den sagkyndige istemple det godkendte bomærke, årstal, direktoratets  

 dispensationsnummer samt mærke for fabrikantkontrol.
4.2.  Rapport til arbejdstilsynet Virksomheden har pligt til over for arbejdstilsynet at rapportere  

 eventuelle reparationer eller udbedringer foretaget på de fremstillede  

 F-gasbeholdere, ligesom andre uregelmæssigheder i tilknytning til  

 fremstillingen og kontrollen af beholderen skal meddeles arbejdstilsynet.
4.3.  Journal over beholderne Virksomheden skal føre journal over samtlige beholdere, som fremstilles og  

 kontrolleres efter dispensationen.
I journalen skal følgende anføres - beholderens fabrikationsnummer, - beholderens byggeår, - virksomhedens kontrol: art, omfang og dato, - svejsernes navn og nummer, - materialecertifikat(er), - den sagkyndiges navn og bomærke, - direktoratets dispensationsnummer.
Sammen med journalen skal virksomheden opbevare materialecertifikater,  

 varmebehandlingsattester, rapporter over undersøgelser på udtagne beholdere  

 af produktionen samt sådant andet dokumentationsmateriale, som er krævet i  

 følge konstruktionsgodkendelsen.
Disse dokumenter skal opbevares i 15 år og  

 skal til enhver tid være tilgængelig for arbejdstilsynets kontrol.
