Bekendtgørelse om standardtilbud  

 på samtrafikområdet1) I medfør af § 62, stk. 4 og 5, i lov nr. 418 af 31. maj  

 2000 om konkurrence- og forbrugerforhold på telemarkedet,  

 fastsættes:
 § 1. Udbydere af offentlige telenet eller  

 teletjenester, jf. § 62, stk. 1, i lov om konkurrence- og  

 forbrugerforhold på telemarkedet skal som minimum udarbejde og  

 offentliggøre standardtilbud for hvert af de i § 39, stk. 1,  

 nr. 1-4, nævnte samtrafikprodukter:
 1)	Udveksling af trafik mellem udbydere af telenet eller  

 teletjenester.
 2)	Leje af infrastrukturkapacitet.
 3)	Tjenesteudbyderaftaler.
 4)	Fælles udnyttelse af bygninger, centraludstyr m.v.
 Stk. 2. Samtidig med offentliggørelsen indsendes  

 standardtilbudene til Telestyrelsen, jf. § 62, stk. 3, i lov om  

 konkurrence- og forbrugerforhold på telemarkedet.
§ 2. Standardtilbud som nævnt i § 1  

 skal som minimum 1)	omfatte vilkårene for sammenkobling med de i § 1  

 nævnte udbyderes telenet eller teletjenesters grundlæggende  

 funktionselementer, herunder udbud af forbindelsespunkter og  

 grænseflader, 2)	omfatte en opgørelse af de kategorier, der indgår i  

 samtrafikprodukterne, jf. bilag 1-4, og de dertil knyttede betingelser,  

 herunder priserne for disse, 3)	opfylde de i bilag 1-4 i øvrigt angivne krav, og 4)	indeholde bestemmelser, der fastsætter vilkår for  

 økonomisk kompensation i forbindelse med manglende eller ikke rettidig  

 overholdelse eller opfyldelse af en indgået aftale, samt vilkår  

 for afbrydelse af samtrafikken i tilfælde af manglende betaling eller  

 lignende misligholdelse af aftalen.
 Stk. 2. Standardtilbud som nævnt i §1 må  

 ikke indeholde krav om modydelser som betingelse for indgåelse eller  

 ændring af aftaler.
 § 3. Udover de standardtilbud, der skal udarbejdes  

 i henhold til § 62 i lov om konkurrence- og forbrugerforhold på  

 telemarkedet samt regler fastsat i medfør af denne lov, skal der  

 udarbejdes reviderede standardtilbud i tilfælde, hvor produkter,  

 vilkår eller priser for de samtrafikydelser, som udbyderens  

 standardaftaler vedrører, ændres.
 Stk. 2. Reviderede standardtilbud, jf. stk. 1, skal  

 offentliggøres og indsendes til Telestyrelsen senest 14 dage efter  

 ændringens ikrafttræden.
§ 4. Dokumentation for, at standardaftaler er i  

 overensstemmelse med afsnit IV i lov om konkurrence- og forbrugerforhold  

 på telemarkedet samt regler fastsat i medfør heraf, indsendes  

 til Telestyrelsen samtidig med indsendelse af standardaftalerne.
I  

 tilfælde, hvor det overfor Telestyrelsen godtgøres, at det er  

 forbundet med væsentlige vanskeligheder at fremskaffe dokumentation til  

 rettidig indsendelse til Telestyrelsen, jf. 1. pkt., kan Telestyrelsen  

 forlænge fristen for indsendelse af dokumentation.
 Stk. 2. Ved dokumentation forstås en skriftlig  

 redegørelse om overholdelse af bestemmelsen i § 62, stk. 2,  

 i lov om konkurrence- og forbrugerforhold på telemarkedet, og herunder  

 en beregningsmæssig gennemgang af forudsætningerne for  

 fastlæggelse af den pågældende samtrafikpris.
 § 5. Bekendtgørelsen træder i kraft  

 den 1. juli 2000.
 Stk. 2. Bekendtgørelse nr. 844 af 12. november 1999 om  

 standardtilbud på samtrafikområdet ophæves.
 Stk. 3. Ændringer i eksisterende standardtilbud, der  

 nødvendiggøres af denne bekendtgørelses  

 ikrafttræden, skal være offentliggjort senest den 1. november  

 2000.
Telestyrelsen, den 22. juni 2000 Jørgen Abild Andersen /Lars Sten Jørgensen Bilag 1 Rammer for udarbejdelse af standardtilbud for udveksling af  

 trafik A.
Minimumskrav til omfanget af produkter omfattet af standardtilbud for  

 udveksling af trafik 1. Samtrafikpunkter, placering, kapacitet og implementering.
 Lokale samtrafikpunkter.
 Regionale samtrafikpunkter.
 Internationale samtrafikpunkter.
 Implementering/ændring af nummerplan, behandling af  

 operatørforvalgskode.
2. Trafikydelser Lokal samtrafik -	Terminering2)  under én  

 lokalcentral i net tilhørende udbydere med en stærk  

 markedsposition.
 -	Access3)  under én  

 lokalcentral i net tilhørende udbydere med en stærk  

 markedsposition.
Regional samtrafik -	Terminering inden for nærmere definerede samtrafikområder  

 i net tilhørende udbydere med en stærk markedsposition.
 -	Access inden for nærmere definerede samtrafikområder i  

 net tilhørende udbydere med en stærk markedsposition.
Landsdækkende samtrafik -	Terminering mellem samtrafikområder i net tilhørende  

 udbydere med en stærk markedsposition.
 -	Access mellem samtrafikområder i net tilhørende udbydere  

 med en stærk markedsposition.
Samtrafik i forbindelse med indenlandske offentlige mobilnet -	Teminering af trafik fra udbyderens4)  

  net i mobilnet via net tilhørende udbydere med en stærk  

 markedsposition.
 -	Access for udbyderen til trafik fra offentlige mobilnet via net  

 tilhørende udbydere med en stærk markedsposition.
Samtrafik i forbindelse med udlandet -	Terminering af trafik fra udbyderens net i udenlandske net via net  

 tilhørende udbydere med en stærk markedsposition.
 -	Terminering af trafik fra udenlandske udbyderes net i udbyderens net  

 via net tilhørende udbydere med en stærk markedsposition.
 -	Terminering af trafik fra udenlandske udbyderes net i net  

 tilhørende udbydere med en stærk markedsposition.
Transit -	Transit af trafik fra udbyderens net via net tilhørende  

 udbydere med en stærk markedsposition til andre indenlandske net.
 -	Transit af trafik fra andre indenlandske net via net  

 tilhørende udbydere med en stærk markedsposition til udbyderens  

 net.
 -	Transit af trafik fra udbyderens net via net tilhørende  

 udbydere med en stærk markedsposition til net i udlandet.
 -	Transit af trafik fra net i udlandet via net tilhørende  

 udbydere med en stærk markedsposition til udbyderens net.
B.
Minimumskrav til indhold af standardtilbud for udveksling af  

 trafik 1. Kommercielle forhold/procedurer -	Betalingsbetingelser, herunder faktureringsmåder.
 -	Intellektuel ejendomsret.
 -	Fastlæggelse og begrænsning af ansvar.
 -	Fastsættelse af takster og senere forhøjelse eller  

 nedsættelse heraf.
 -	Gyldighedsperiode og genforhandling af aftalen.
 -	Procedurer i tilfælde af, at der fremsættes forslag til  

 ændringer af de net eller tjenester, som den ene part udbyder.
 -	Sikring af lige adgang.
 2. Priser m.v.
-	Priser, bestillingsprocedurer og leveringstider for de under pkt.
A.  

 nævnte samtrafikprodukter.
 -	Såfremt der ydes omkostningsbestemte rabatter, angives det  

 på hvilke nærmere specificerede områder og vilkår  

 dette tilbydes.
3. Tekniske forhold -	Beskrivelse af samtrafikproduktet, herunder  

 grænsefladespecifikationer m.v.
 -	Øvrige tekniske standarder for samtrafik.
 -	Interoperabilitetskontrol.
 -	Angivelse af tilbudte samtrafikpunkter.
 -	Metoder til sikring af overholdelse af væsentlige krav.
 -	Trafik-/netstyring, herunder fejlmeldingsprocedurer.
 -	Opretholdelse af samtrafiktjenester og disses kvalitet, herunder  

 udveksling af prognosegrundlag for netudbygning.
 -	Procedurer for nummerportabilitet.
 -	Procedurer for fast operatørvalg.
 2)   Termineringstjeneste er en tjeneste,  

 hvor en af parterne afslutter et opkald, der oprinder fra eller gennem den  

 anden parts net.
 3)   Accesstjeneste er en tjeneste, der  

 giver en part adgang til at tilbyde sine tjenester til kunder, der er  

 tilsluttet den anden parts net.
 4)   »Udbyderen« er den udbyder, der  

 efterspørger samtrafik hos udbydere med stærk  

 markedsposition.
Bilag 2 Rammer for udarbejdelse af standardtilbud for leje af  

 infrastrukturkapacitet A.
Minimumskrav til omfanget af produkter omfattet af standardtilbud for  

 leje af infrastrukturkapacitet 1. Analoge kredsløb -	2-tråds og 4-tråds.
2. Digitale kredsløb -	64 kbit/s.
 -	2 Mbit/s struktureret og ustruktureret.
3. Ubestykket infrastrukturkapacitet -	Kobberledninger (»det rå kobber«).
 -	Lyslederledninger (»dark fiber«).
Bortset fra de under A.1 og A.3 nævnte 2-tråds  

 kredsløb, kobberledninger og lyslederledninger skal standardtilbud  

 på de under pkt.
A.1 - A.3 nævnte kredsløbstyper foreligge  

 for såvel indenlandske kredsløb som for kredsløb til  

 udlandet.
 De nævnte kredsløbstyper opdeles principielt  

 i følgende typer forbindelser:
 -	Accessforbindelser (dvs. forbindelsen mellem brugerens5)  /udbyderens6)  adresse og denne adresses  

 lokalcentral/forstærkerstation hos udbydere med en stærk  

 markedsposition).
 -	Transportforbindelser, dvs.
-	en strækning mellem to centraler/forstærkerstationer  

 tilhørende udbydere med en stærk markedsposition, -	en strækning mellem andre af brugeren/udbyderen valgte fysiske  

 nettermineringspunkter i det overordnede transmissionsnet, herunder fysiske  

 tilslutningspunkter for internationale anlæg (f.eks.  

 sammenkoblingsstationer ved landegrænser og  

 søkabellandingsstationer), -	en strækning mellem et fysisk nettermineringspunkt i det  

 overordnede transmissionsnet og et »virtuelt« tilslutningspunkt (f.eks.  

 landegrænse eller midtvandsgrænse), eller -	en eventuel international transitstrækning.
 Levering af faste kredsløb til brugere kan af  

 praktiske årsager ske i form af levering af punkt til punkt  

 forbindelser sammensat af ovennævnte access- og transportforbindelser  

 og prissat i overensstemmelse hermed.
B.
Minimumskrav til indhold af standardtilbud for leje af  

 infrastrukturkapacitet 1. Kommercielle forhold/procedurer -	Betalingsbetingelser, herunder også  

 faktureringsmåder.
 -	Intellektuel ejendomsret.
 -	Fastlæggelse og begrænsning af ansvar.
 -	Fastsættelse af takster og senere forhøjelse eller  

 nedsættelse heraf.
 -	Gyldighedsperiode og genforhandling af aftalen.
 -	Procedurer i tilfælde af, at der fremsættes forslag til  

 ændringer af de samtrafikprodukter, som der udbydes.
 -	Sikring af lige adgang.
 -	Klage- og forligsprocedurer.
 -	Procedurer for tilbagebetaling.
 2. Priser m.v.
Priser, bestillingsprocedurer og leveringstider for de  

 under pkt.
A. nævnte samtrafikprodukter.
Priser for leje af infrastrukturkapacitet må  

 være uafhængige af brugeren/udbyderens anvendelse af den lejede  

 infrastruktur.
Priserne må endvidere være ubundtede, hvilket vil  

 sige at specielle serviceydelser, herunder driftsaftaler samt fælles  

 planlægnings- og prognoseaktiviteter, skal prissættes  

 særskilt.
 Såfremt der ydes omkostningsbestemte rabatter,  

 angives det på hvilke nærmere specificerede områder og  

 vilkår, dette tilbydes.
3. Tekniske forhold -	Beskrivelse af den tilbudte infrastrukturkapacitet, herunder  

 grænsefladespecifikationer m.v.
 -	Øvrige relevante tekniske standarder.
 -	Interoperabilitetskontrol.
 -	Metoder til sikring af overholdelse af væsentlige krav.
 -	Netstyring, herunder fejlmeldingsprocedurer.
 -	Opretholdelse af infrastrukturkapacitet og dennes kvalitet, herunder  

 udveksling af prognosegrundlag for netudbygning.
 -	Typiske reparationstider.
 5)   Ved »bruger« forstås  

 enkeltpersoner, herunder slutbrugere, eller organisationer, der bruger eller  

 efterspørger offentligt tilgængelige teletjenester.
 6)   Ved »udbyder«  

 forstås udbydere af offentlige telenet eller teletjenester, herunder  

 den sælgende udbyders egne forretningsområder og  

 datterselskaber.
Bilag 3 Rammer for udarbejdelse af standardtilbud på  

 tjenesteudbyderaftaler A.
Minimumskrav til omfanget af produkter omfattet af standardtilbud  

 på tjenesteudbyderaftaler, jf. § 40, stk. 5, i lov om  

 konkurrence- og forbrugerforhold på telemarkedet samt regler fastsat i  

 medfør heraf Ydelser, der kan erhverves som engros køb med henblik på  

 videresalg -	Standard abonnementer på fastnettelefoni, herunder ISDN.
 -	Samtaler, der kan afvikles fra standard abonnementer for  

 fastnettelefoni, herunder ISDN.
 Samtaler opdeles i fornødent omfang på  

 relevante samtaleprodukter, eksempelvis opkald mod nationale fastnet eller  

 mod internationale net.
B.
Minimumskrav til indhold af standardtilbud på  

 tjenesteudbyderaftaler 1. Kommercielle forhold/procedurer -	Betalingsbetingelser, herunder også  

 faktureringsmåder.
 -	Intellektuel ejendomsret.
 -	Fastlæggelse og begrænsning af ansvar.
 -	Fastsættelse af samtrafiktakster og senere forhøjelse  

 eller nedsættelse heraf.
 -	Kvalitet.
 -	Gyldighedsperiode og genforhandling af aftalen.
 -	Procedurer i tilfælde af, at der fremsættes forslag til  

 ændringer af de net eller tjenester, som den ene part udbyder.
 -	Sikring af lige adgang.
 -	Kundekontakt, herunder principper for videregivelse af  

 abonnentoplysninger til andre, jf. § 34 i lov om konkurrence- og  

 forbrugerforhold på telemarkedet.
 2. Priser m.v.
Priser, bestillingsprocedurer og leveringstider for de  

 under pkt.
A. nævnte samtrafikprodukter.
 Såfremt der ydes omkostningsbestemte rabatter,  

 angives det på hvilke nærmere specificerede områder og  

 vilkår dette tilbydes.
3. Udveksling af tjenesteudbyderens trafik med andre net Aftaler om udveksling af tjenesteudbyderens trafik i  

 forbindelse med andre net, herunder tjenesteudbyderens eget net, betragtes  

 som aftaler om koblet samtrafik eller adgang til infrastrukturkapacitet og  

 skal derfor følge rammerne for indgåelse af sådanne  

 aftaler.
Bilag 4 Rammer for udarbejdelse af standardtilbud på  

 fælles udnyttelse af bygninger, centraludstyr m.v.
A.
Minimumskrav til oplysninger om udnyttelse af bygninger, centraludstyr  

 m.v.
 -	Produkt- og ydelsesspecifikation.
 -	Proceduren for adgang til udnyttelse af bygninger, centraludstyr  

 m.v..
 -	Virtuel udnyttelse af bygninger, centraludstyr m.v..
B.
Minimumskrav til indhold af standardtilbud på fælles  

 udnyttelse af bygninger, centraludstyr m.v.
1. Kommercielle forhold/procedurer -	Betingelser for adgangen til udnyttelse af bygninger, centraludstyr  

 m.v..
 -	Betalingsbetingelser, herunder også  

 faktureringsmåder.
 -	Intellektuel ejendomsret.
 -	Fastlæggelse og begrænsning af ansvar.
 -	Fastsættelse af takster og senere forhøjelse eller  

 nedsættelse heraf.
 -	Gyldighedsperiode og genforhandling af aftalen.
 -	Sikring af lige adgang.
 2. Priser m.v.
 Priser, bestillingsprocedurer og leveringstider for  

 produkter og ydelser i forbindelse med fælles udnyttelse af bygninger  

 centraludstyr m.v.
 Såfremt der ydes omkostningsbestemte rabatter,  

 angives det, på hvilke nærmere specificerede områder og  

 vilkår dette tilbydes.
1)   Bekendtgørelsen indeholder  

 bestemmelser, der gennemfører dele af Kommissionens direktiv 96/19/EF  

 af 13. marts 1996 om ændring af direktiv 90/388/EØF for så  

 vidt angår gennemførelse af liberaliseringen af markederne for  

 teletjenester (EFT nr.
L 74 af 22.3.1996, s. 13), dele af Europa-Parlamentets  

 og Rådets direktiv 97/33/EF af 30. juni 1997 om samtrafik på  

 teleområdet med henblik på at sikre forsyningspligtydelser og  

 interoperabilitet ved anvendelse af ONP-principperne (EFT nr.
L 199 af  

 26.7.1997, s. 32) med senere ændringer, samt dele af Rådets  

 direktiv 92/44 EØF af 5. juni 1992 om etablering af ONP-vilkår  

 for faste kredsløb (EFT nr.
L 165 af 19. juni 1992, side 27) med  

 senere ændringer.
