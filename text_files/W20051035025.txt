 Tilladelse til at en 74-årig gav afkald på arv efter sin bror.
 Civilstyrelsens afgørelse af 29. juni 2005, j.nr. 2005-810-00401.
  Civilstyrelsen har nu behandlet Deres klage over Statsamtet s afslag på, at De som værge for G L giver afkald på kr. 100.000 i arv fra hendes broder BN.
 Vi ændrer efter omstændighederne statsamtets afgørelse, således at vi tillader, at De, som værge for GL, giver afkald på ovennævnte arv.
 Afgørelsen er truffet efter § 9 i værgemålsbekendtgørelsen.
Efter § 9 i værgemålsbekendtgørelsen skal værgen have statsamtets godkendelse til at afslå en ga-ve eller give afkald på arv eller legat.
Godkendelse kræves dog ikke, hvis gaven, arven eller legatet har en ubetydelig værdi.
Det fremgår af sagen, at GL er arveberettiget efter sin nu afdøde bror i henhold til testamente, hvorefter der skal tilgå hende et sumlegat på 100.000 kr.
Arveafkaldet ønskes givet til fordel for GL´s søskendebørn.
 Det fremgår endvidere af sagen, at GL´s arvinger - hendes afdøde ægtefælles børn - har tilkendegivet, at de er indforstået med, at GL fraskriver sig arven.
Det er oplyst, at GL´s formue udgør ca. 1,2 mio. kr., at hendes behov er taget væsentligt af, efter hun er flyttet i en beskyttet bolig, og at GL´s indtægter i væsentlig grad overstiger hendes forbrug.
Ifølge det oplyste havde hun således i 2004 et overskud efter fradrag af samtlige udgifter på ca. 85.000 kr.
