I medfør af § 40, stk. 4, § 41, stk. 1, § 43, stk. 2, § 44, stk. 2, § 45  stk. 1, § 49, stk. 1 - 3, og § 54, stk. 3, i lov  

 om jagt og vildtforvaltning, jf. lovbekendtgørelse nr. 114 af 28. januar 1997, fastsættes:
Jagtprøven § 1.  Personer, der ønsker at erhverve jagttegn, skal,  

 såfremt vedkommende ikke er optaget i Skov- og Naturstyrelsens register over  

 jagttegnsberettigede (Jægerregistret), jf. § 19, stk. 3, bestå jagtprøven.
 § 2.  Jagtprøveordningen administreres af Skov- og  

 Naturstyrelsen.
 Stk. 2.  Prøven aflægges for prøvesagkyndige, der  

 beskikkes af Skov- og Naturstyrelsen.
 § 3.  Personer med fast bopæl i Danmark kan tilmelde  

 sig jagtprøven, der afholdes i 2 perioder hvert år, jf. stk. 3.
Stk. 2.  Tilmelding sker ved indbetaling af et gebyr til  

 Skov- og Naturstyrelsen på 215 kr.
Indbetaling skal ske ved anvendelse af et  

 særligt indbetalingskort, der fås hos Skov- og Naturstyrelsen, herunder  

 statsskovdistrikterne.
 Stk. 3.  Ønskes prøven aflagt i årets første  

 prøveperiode (1. april - 30. juni), skal tilmelding ske inden udgangen af  

 februar måned. Ønskes prøven aflagt i årets anden prøveperiode (1. september  

 - 31. oktober), skal tilmelding ske inden udgangen af juli måned.
 Stk. 4.  Prøven afholdes på hverdage inden for  

 tidsrummet kl. 8.00 - 18.00.
 Stk. 5.  For aflæggelse af prøve efter lovens § 42, stk.  

 2, 1. pkt., betales ikke gebyr.
 Stk. 6.  Skov- og Naturstyrelsen kan i særlige tilfælde  

 gøre undtagelse fra reglen i stk. 1 og tilmeldingsfristerne i stk. 3.
 § 4.  Personer under 16 år kan tilmelde sig jagtprøven  

 i årets første prøveperiode, såfremt de fylder 16 år senest den 15. juli  

 samme år, og i årets anden prøveperiode, såfremt de fylder 16 år senest den  

 29. februar året efter.
 Stk. 2.  Personer, der den dag, hvor prøven aflægges,  

 ikke er fyldt 18 år, kan kun aflægge prøven, såfremt der ved prøven forevises  

 skriftligt samtykke fra forældremyndighedens indehaver(e) til, at den  

 aflægges, samt til, at jagttegn erhverves, hvis den bestås.
 § 5.  De tilmeldte aspiranter indkaldes af den  

 prøvesagkyndige med mindst 14 dages varsel til jagtprøven på nærmere angivet  

 sted, dato og klokkeslæt.
Stk. 2.  Udebliver en aspirant fra en prøve, uden at den  

 prøvesagkyndige har modtaget meddelelse herom senest kl. 12.00 den sidste  

 hverdag før, prøven afholdes, er retten til at aflægge prøve i den pågældende  

 prøveperiode bortfaldet.
Det indbetalte gebyr tilbagebetales ikke.
Ved  

 tilmelding til jagtprøve i en senere prøveperiode skal der på ny betales  

 gebyr.
Stk. 3.  Aspiranter, der rettidigt melder afbud,  

 indkaldes til at aflægge prøve en anden dato.
Er aspiranten på ny forhindret,  

 har vedkommende ikke krav på yderligere indkaldelse, medmindre hindringen  

 dokumenteres og findes væsentlig.
Hvis hindringen skyldes sygdom, betragtes  

 kun lægeerklæring som tilstrækkelig dokumentation.
Hvis hindringen ikke  

 dokumenteres og findes væsentlig, gælder reglerne i stk. 2, 2. og 3. pkt.  

 tilsvarende.
 Stk. 4.  Aspiranter, der indkaldes til prøve efter stk.  

 3, har ikke krav på indkaldelse med det mindstevarsel, der er nævnt i stk. 1.
 Stk. 5.  Skov- og Naturstyrelsen kan i særlige tilfælde  

 gøre undtagelse fra reglen i stk. 2.
Jagtprøvens aflæggelse § 6.  Jagtprøven omfatter en skriftlig og en praktisk  

 prøve.
For at bestå prøven kræves, at aspiranten har bestået såvel den  

 skriftlige som den praktiske prøve.
Den skriftlige prøve skal være bestået,  

 inden den praktiske prøve aflægges.
§ 7.  Aspiranterne indkaldes til aflæggelse af  

 jagtprøven i hold.
Holdstørrelsen søges afpasset således, at den samlede  

 prøves varighed ikke overstiger 3 timer.
 Stk. 2.  Inden prøven aflægges, skal den enkelte  

 aspirant forevise legitimation med sit personnummer for den prøvesagkyndige.  

 For aspiranter på 18 år og derover skal legitimationen være fotolegitimation.  

 Desuden skal aspiranten forevise bevis for inden for det pågældende  

 kalenderår at have deltaget i et våbenkursus, der er godkendt af Skov- og  

 Naturstyrelsen.
Stk. 3.  Den skriftlige prøve aflægges holdvis.
Den  

 praktiske prøve aflægger aspiranterne enkeltvis.
Den skriftlige prøve § 8.  Ved den skriftlige prøve stilles spørgsmål, der  

 skal belyse aspirantens kendskab til Stk. 2.  Aspiranterne må ikke medbringe hjælpemidler ved  

 prøven.
 Stk. 3.  Spørgsmålene udformes således, at hvert  

 spørgsmål skal besvares ved afkrydsning.
Stk. 3.  Prøven består af mindst 40 spørgsmål, som skal  

 besvares på højst 30 minutter.
For at bestå prøven må højst 10 % af  

 spørgsmålene være besvaret forkert.
 Stk. 5.  Den prøvesagkyndige meddeler de enkelte  

 aspiranter umiddelbart efter den skriftlige prøves afslutning, om denne del  

 af prøven er bestået.
Stk. 6.  Såfremt prøven ikke bestås, kan fornyet  

 aflæggelse af jagtprøven tidligst ske i den følgende prøveperiode efter  

 rettidig tilmelding og indbetaling af gebyr.
Skov- og Naturstyrelsen kan i  

 særlige tilfælde gøre undtagelse herfra.
Den praktiske prøve § 9.  Den praktiske prøve omfatter Stk. 2.  For at bestå den praktiske prøve kræves, at  

 aspiranten udviser en efter den prøvesagkyndiges skøn forsvarlig behandling  

 af våbnet.
Ved afstandsbedømmelsen, jf. stk. 1, nr. 3, skal aspiranten  

 korrekt vurdere, om skudafstanden til mindst 5 ud af 6 vildtfigurer er  

 forsvarlig.
Stk. 3.  Den prøvesagkyndige kan fritage fysisk  

 handicappede aspiranter for den del af den praktiske prøve, der er nævnt i  

 stk. 1, nr. 1, mod at der i stedet overhøres mundtligt i færdsel med  

 skydevåben i terræn.
Spørgsmålene skal omhandle færdsel med skydevåben under  

 samme terrænforhold, som de øvrige aspiranter afprøves under.
 Stk. 4.  Den prøvesagkyndige skal indstille afviklingen  

 af den praktiske prøve, hvis det foreligger klart, at aspiranten efter de  

 regler, der er nævnt i stk. 2 og 3, ikke kan bestå prøven.
Efter jagtprøvens aflæggelse § 10.  Den prøvesagkyndige meddeler de enkelte  

 aspiranter umiddelbart efter den praktiske prøves afslutning, om jagtprøven  

 er bestået i sin helhed.
 Stk. 2.  Aspiranter, der består den skriftlige men ikke  

 den praktiske prøve, kan tilmelde sig yderligere en prøve inden for samme  

 prøveperiode mod indbetaling af det gebyr, der er nævnt i § 3, stk. 2. Reglen  

 i § 5, stk. 4, finder tilsvarende anvendelse ved indkaldelse til prøven.  

 Såfremt prøven fortsat ikke bestås, kan fornyet aflæggelse af jagtprøven kun  

 ske ved aflæggelse af både den skriftlige og den mundtlige prøve, og det kan  

 tidligst ske i den følgende prøveperiode efter rettidig tilmelding og  

 betaling af gebyr.
 Stk. 3.  Skov- og Naturstyrelsen kan i særlige tilfælde  

 gøre undtagelse fra reglen i stk. 2, 3. pkt.
Riffelprøven § 11.  Jagt med jagtriffel må kun udøves af personer,  

 der har bestået riffelprøve efter reglerne i dette kapitel, og som har  

 påtegning på jagttegnet om tilladelse til jagt med jagtriffel.
Riffelprøven  

 kan kun aflægges af personer, der har gyldigt jagttegn på det tidspunkt,  

 prøven aflægges.
 Stk. 2.  Bevis for bestået riffelprøve er i den  

 resterende del af det jagtår, hvor prøven er bestået, sidestillet med den  

 påtegning, der er nævnt i stk. 3, såfremt det medbringes sammen med  

 jagttegnet i forbindelse med udøvelse af riffeljagt.
 Stk. 3.  Når Skov- og Naturstyrelsen har modtaget  

 meddelelse om bestået riffelprøve, jf. § 18, giver styrelsen påtegning på  

 jagttegn for kommende jagtår om tilladelse til jagt med jagtriffel.
 Stk. 4.  Personer, der den 1. april 1994 har eller  

 senest den 1. april 1993 har haft politimesterens tilladelse til at besidde  

 jagtriffel, kan uden at bestå riffelprøven få påtegning på jagttegn for  

 kommende jagtår om tilladelse til riffeljagt.
 Stk. 5.  Personer, der er bosat i udlandet, i Grønland  

 eller på Færøerne, og som kan dokumentere at have tilladelse til at udøve  

 jagt med jagtriffel i udlandet, i Grønland eller på Færøerne, kan ved  

 udstedelse af dansk jagttegn, jf. § 20, på begæring få påtegning på  

 jagttegnet om tilladelse til jagt med jagtriffel.
 Stk. 6.  Ved jagtriffel forstås i denne bekendtgørelse  

 et riflet våben med centraltænding, der ifølge bekendtgørelse om skydevåben  

 og ammunition, der må anvendes til jagt m.v., lovligt kan anvendes til jagt  

 og regulering.
§ 12.  Afviklingen af riffelprøver forestås af  

 Danmarks Jægerforbund.
De prøvesagkyndige udpeges af Danmarks Jægerforbund  

 efter retningslinier, der fastsættes af Skov- og Naturstyrelsen.
§ 13.  Inden riffelprøven aflægges, skal der til Skov-  

 og Naturstyrelsen indbetales et prøvegebyr på 135 kr.
Indbetalingen skal ske  

 ved anvendelse af et særligt indbetalingskort, der fås hos Danmarks  

 Jægerforbund, herunder forbundets lokalforeninger, eller hos Skov- og  

 Naturstyrelsen, herunder statsskovdistrikterne.
Riffelprøvens afholdelse og indhold § 14.  Tid og sted for riffelprøvernes afholdelse  

 annonceres i lokale blade, fagblade eller lignende.
Aspiranten skal give møde  

 på et af de annoncerede prøvesteder senest en halv time før det annoncerede  

 starttidspunkt.
Stk. 2.  Inden prøven aflægges, skal den enkelte  

 aspirant for den prøvesagkyndige forevise gyldigt jagttegn, legitimation samt  

 kvitteringsdelen af det indbetalingskort, der er nævnt i § 13,  

 påført/påhæftet postvæsenets eller et pengeinstituts kvittering for, at  

 prøvegebyret er betalt.
For aspiranter på 18 år og derover skal den nævnte  

 legitimation være fotolegitimation.
 § 15.  Riffelprøven aflægges på godkendte skydebaner.
 Stk. 2.  Aspiranten medbringer det våben, som prøven  

 ønskes aflagt med, tillige med den fornødne jagtammunition.
 § 16.  For at bestå riffelprøven skal aspiranten i fri  

 skydestilling i løbet af højst 5 minutter fra en afstand af 100 m placere 5  

 ud af 6 skud indenfor en cirkel med en diameter på 20 cm.
 Stk. 2.  I forbindelse med skudafgivelsen må der  

 anvendes lovligt optisk sigtemiddel, der er monteret på riflen, og  

 hjælpemidler, der kan medbringes og anvendes under praktisk jagt, herunder  

 skydestok og jagtstol.
 Stk. 3.  Den prøvesagkyndige afgør, hvorvidt kravene i  

 stk. 1 og 2 for bestået prøve er opfyldt.
 Stk. 4.  Såfremt almindelige sikkerhedskrav i  

 forbindelse med riffelskydning ikke iagttages af aspiranten under prøvens  

 aflæggelse, skal den prøvesagkyndige indstille prøven med det resultat, at  

 den ikke er bestået.
 Stk. 5.  Den prøvesagkyndige angiver på  

 indbetalingskortets kvitteringsdel, at aspiranten har aflagt riffelprøve, og  

 om den er bestået.
§ 17.  Såfremt riffelprøven ikke bestås, kan fornyet  

 aflæggelse af prøven først ske, når indbetaling af nyt prøvegebyr har fundet  

 sted.
Aspiranten kan kun aflægge en riffelprøve den enkelte prøvedag.
 § 18.  Danmarks Jægerforbund meddeler Skov- og  

 Naturstyrelsen navn, adresse og personnummer på de personer, der består  

 riffelprøven.
Jagttegn § 19.  Jagttegn udstedes af Skov- og Naturstyrelsen.
Stk. 2.  Jagttegn tilbydes årligt inden udgangen af  

 marts måned til de personer, der er optaget i Jægerregistret, og som har fast  

 bopæl i Danmark.
Personer, der er optaget i registret, men som ikke har fast  

 bopæl i Danmark, kan efter anmodning få udstedt jagttegn.
 Stk. 3.  Jægerregistret omfatter personer, som har  

 bestået jagtprøve eller indenfor de sidste 10 år har løst jagttegn.
 Stk. 4.  Personer, der ikke inden for de sidste 10 år  

 har løst jagttegn, slettes af registret, jf. dog stk. 5. Skov- og  

 Naturstyrelsen orienterer umiddelbart før, 10-årsperioden er ved at udløbe,  

 personer som nævnt i stk. 2, 1. pkt. om, at de vil blive slettet af  

 registret, medmindre de på ny løser jagttegn.
 Stk. 5.  Personer, der i medfør af § 20, stk. 1, får  

 udstedt dansk jagttegn, slettes af registret efter udløbet af det jagtår, for  

 hvilket jagttegnet er løst.
 Stk. 6.  Personer, der er optaget i Jægerregistret, kan  

 skriftligt forlange at blive slettet af registret.
 § 20.  Personer, der er bosat i udlandet, i Grønland  

 eller på Færøerne, kan efter anmodning få udstedt dansk jagttegn, hvis de  

 pågældende er i besiddelse af gyldigt jagttegn eller lignende, der giver  

 adgang til jagt i udlandet, i Grønland eller på Færøerne.
Stk. 2.  Skov- og Naturstyrelsen kan som betingelse for  

 at udstede dansk jagttegn til personer, der er bosat i udlandet, og som har  

 jagttegn eller lignende fra lande, hvor der for at udøve jagt enten ikke  

 kræves jagtprøve eller ikke kræves jagtprøve af en tilsvarende karakter som  

 den danske, forlange at kendskab til brug af jagtvåben dokumenteres ved  

 aflæggelse af den praktiske del af den obligatoriske jagtprøve.
Reglen i § 3,  

 stk. 2, finder ikke anvendelse ved aflæggelse af denne prøve.
Stk. 3.  Personer med fast bopæl i Danmark, som  

 tidligere har fået udstedt dansk jagttegn i medfør af stk. 1, kan ikke få  

 udstedt nyt dansk jagttegn, med mindre de består jagtprøven.
Hvis særlige  

 grunde taler derfor, kan Skov- og Naturstyrelsen gøre undtagelse herfra.
 § 21.  Før jagttegn kan udstedes, skal der foreligge  

 samtykke fra politimesteren hertil.
Stk. 2.  Politimesteren meddeler Skov- og Naturstyrelsen  

 navn, adresse og personnummer på personer, Stk. 3.  Personer, der efter stk. 2, nr. 2, ikke længere  

 har ret til at udøve jagt, slettes af Jægerregistret.
Før genoptagelse i  

 registret kan finde sted, skal den obligatoriske jagtprøve og eventuelt  

 riffelprøven bestås.
 § 22.  Jagttegn kan kun gyldigt løses ved anvendelse  

 af et særligt indbetalingskort/jagttegn, der fås hos Skov- og Naturstyrelsen.  

 Indbetalingskortet tjener som gyldigt jagttegn for indehaveren, når det er  

 påført/påhæftet postvæsenets eller et pengeinstituts kvittering for, at  

 jagttegnsafgiften, jf. § 23, stk. 3, er betalt.
 Stk. 2.  Hvis en jagttegnsløser mister sit gyldige  

 jagttegn, kan et nyt rekvireres hos Skov- og Naturstyrelsen mod betaling af  

 et ekspeditionsgebyr på 30 kr.
 § 23.  Jagttegnet udstedes med gyldighed for et  

 jagtår, der dækker perioden 1. april - 31. marts.
Stk. 2.  På jagttegnet angives Stk. 3.  Jagttegnsafgiften udgør pr. jagtår 355 kr.
Indberetning af vildtudbytte § 24.  Jagttegnsløsere skal senest 7 måneder efter  

 afslutningen af et jagtår indberette til Skov- og Naturstyrelsen, hvor meget  

 vildt vedkommende personligt har nedlagt i det forløbne jagtår.
Dette gøres  

 ved, at Stk. 2.  Skov- og Naturstyrelsen kan lade udstedelsen af  

 jagttegn for følgende jagtår være afhængig af, om vildtudbytteoplysningerne  

 modtages.
Forsikring § 25.  Personer, der løser jagttegn, tegner samtidig  

 en ansvarsforsikring, som dækker det ansvar, de pågældende måtte pådrage sig  

 under eller i umiddelbar forbindelse med jagt for skader, der forvoldes ved  

 skudafgivelse.
 Stk. 2.  Ansvarsforsikringen skal som minimum opfylde de  

 betingelser, der er fastsat i bekendtgørelsens bilag 1. Forsikringsselskaber,  

 der udbyder forsikring af den omhandlede art, skal forinden underrette Skov-  

 og Naturstyrelsen om forsikringsbetingelserne.
 Stk. 3.  Skov- og Naturstyrelsen har indgået en  

 overenskomst med Dansk Jagtforsikring A/S, hvorefter dette selskab for en  

 årlig præmie på 15 kr., der opkræves af Skov- og Naturstyrelsen sammen med  

 jagttegnsafgiften, påtager sig at udrede de erstatninger, som  

 jagttegnsløseren måtte blive ansvarlig for, jf. stk. 1.
 Stk. 4.  En jagttegnsløser, der ikke ønsker at tegne  

 ansvarsforsikringen i Dansk Jagtforsikring A/S, kan få tilbagebetalt den  

 erlagte præmie til Dansk Jagtforsikring A/S ved til Skov- og Naturstyrelsen  

 at sende bevis for, at den pågældende i et andet selskab har tegnet en  

 forsikring af den art, der er nævnt i stk. 2.
Klage, straf, ikrafttræden § 26.  Den prøvesagkyndiges afgørelser efter § 8, stk.  

 4, § 9, stk. 4, § 10, stk. 1, eller § 16, stk. 3 - 4, kan af aspiranten  

 påklages til Skov- og Naturstyrelsen.
Stk. 2.  Klagefristen er 4 uger fra den dag, afgørelsen  

 er meddelt den pågældende.
Hvis klagefristen udløber på en lørdag eller en  

 helligdag, forlænges fristen til den følgende hverdag.
 § 27.  Skov- og Naturstyrelsens afgørelser efter § 3,  

 stk. 6, § 5, stk. 5, § 8, stk. 6, § 10, stk. 3, § 20, stk. 2-3, § 24, stk. 2,  

 og § 26, stk. 1, kan ikke indbringes for anden administrativ myndighed.
§ 28.  Medmindre højere straf er forskyldt efter anden  

 lovgivning, straffes med bøde den, der Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er § 29.  Bekendtgørelsen træder i kraft den 12. april  

 1997.
 Stk. 2.  Miljøministeriets bekendtgørelse nr. 43 af 21.  

 januar 1994 om jagttegn med senere ændringer ophæves.
 Stk. 3.  I perioden 12. april - 31. december 1997 udgør  

 det prøvegebyr, der er nævnt i § 13, 100 kr.
Miljø- og Energiministeriet, den 20.  

 marts 1997 Svend Auken / Jens Bjerregaard Christensen Bilag 1 I medfør af bekendtgørelsens § 25, stk. 2, skal nedennævnte betingelser  

 være opfyldt ved udstedelse af policer for ansvarsforsikring til dækning ved  

 skader, der forvoldes ved skudafgivelse under eller i umiddelbar forbindelse  

 med jagt.
1. Forsikringens omfang Forsikringen dækker det erstatningsansvar, den sikrede, d.v.s.  

 jagttegnsindehaveren, pådrager sig ved skydning eller ved, at skydevåben  

 affyres, under jagt i Europa, herunder Færøerne og Grønland, eller i  

 umiddelbar forbindelse med sådan jagt.
Uden for Danmark, Færøerne og Grønland  

 dækkes dog kun i det omfang, den sikrede ikke er dækket af anden  

 ansvarsforsikring, der er tegnet specielt med henblik på at dække risiko ved  

 jagt.
 Jagttegnsindehavere, der ikke på skadestidspunktet er bosiddende i  

 Danmark, er ikke dækket for så vidt angår skader forvoldt uden for Danmark,  

 herunder Færøerne og Grønland.
2. Forsikringssummer Forsikringen dækker pr. forsikringsbegivenhed med indtil a. 6 mill. kr. for personskade, uanset hvor mange personer der kommer til  

 skade ved samme skud eller samme affyring af skydevåben, b. 2 mill. kr. for anden skade, herunder på dyr og ting, uanset antal ved  

 en enkelt hændelse.
3. Undtagen risiko Forsikringen dækker ikke sikredes ansvar for a. skade, som sikrede forvolder på dyr eller ting, som sikrede med ejerens  

 udtrykkelige eller stiltiende godkendelse har i sin varetægt, b. skade forvoldt ved forsæt eller under selvforskyldt beruselse eller ved  

 uagtsomhed, der kan betegnes som grov hensynsløshed, c. skade forvoldt i forbindelse med forsætlig overtrædelse af lov om jagt  

 og vildtforvaltning, d. skade forvoldt på vildt, beplantning og terræn, e. skade på ting eller dyr, der ikke er en følge af, at tingen eller dyret  

 er ramt af projektiler fra et skydevåben.
4. Skader forvoldt af ukendte eller uforsikrede a.
Efter samme regler som ovenfor yder jagtforsikringen endvidere  

 erstatning og godtgørelse for personskade forvoldt i Danmark, herunder  

 Færøerne og Grønland, men hvor den ansvarlige skadevolder er ukendt, eller  

 hvor forsikring ikke er i kraft.
På tilsvarende måde yder jagtforsikringen  

 erstatning for både personskade og tingsskade, hvis forsikringen er tegnet,  

 men dækning er undtaget alene i henhold til pkt. 3 b eller pkt. 3 c.
b.
Erstatning og godtgørelse i henhold til denne bestemmelse ydes ikke i  

 det omfang, skaden godtgøres af skadevolderen eller dækkes af ydelser efter  

 den sociale lovgivning, løn under sygdom, pensionsydelser, private  

 forsikringer eller andre økonomiske ydelser, der tilfalder skadelidte i  

 anledning af skaden.
c.
Erstatning og godtgørelse ydes ikke, såfremt skadelidte har været  

 vidende om eller burde have vidst, at skadevolderen ikke havde løst jagttegn,  

 eller såfremt skadelidte uden selv at have løst pligtigt jagttegn har  

 deltaget i den jagt, hvorunder eller i forbindelse med hvilken skaden er  

 sket.
Erstatning og godtgørelse kan endvidere nedsættes eller helt bortfalde,  

 såfremt skadelidte har deltaget i jagten efter aftale med skadevolderen uden  

 at have begrundet formodning om, at denne havde løst jagttegn.
