 I henhold til § 2, stk. 3, nr. 3 og § 35 a i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 fastsættes:
 § 1.  De af styrelsesloven omfattede højere  

 uddannelsesinstitutioner kan tildele licentiatgraden, Ph.D., der i det  

 følgende betegnes Ph.D.-graden, på grundlag af afhandlinger, der falder inden  

 for fagområder, hvor den pågældende institution driver forskning.
 § 2.  Inden for rammerne af bekendtgørelsen udarbejder  

 den enkelte institution de nærmere regler om erhvervelse af Ph.D.-graden.
§ 3.  Ph.D.-graden tildeles som anerkendelse af, at  

 den, der får graden tildelt, har vist evne til selvstændigt at tage et  

 problem op til videnskabelig behandling med anvendelse af fagets  

 videnskabelige metoder.
Resultatet skal den pågældende have fremlagt i en  

 form, der er i overensstemmelse med international praksis for fremlæggelse af  

 videnskabelige arbejder på et niveau, der ligger mellem en dansk kandidatgrad  

 og en dansk doktorgrad i henhold til de herom fastsatte regler, for tiden  

 bekendtgørelse nr. 410 af 2. juni 1987 om erhvervelse af doktorgraden.
§ 4.  Tildeling af Ph.D.-graden forudsætter normalt,  

 at vedkommende har været indskrevet som Ph.D.-studerende og har gennemført et  

 Ph.D.-studium tilrettelagt af institutionen, eventuelt i samråd med  

 Forskerakademiet eller med en anden forskningsinstitution eller en  

 erhvervsvirksomhed, hvis det forskningsarbejde, der danner grundlag for den  

 pågældende afhandling, foregår der.
Det kan endvidere i de nærmere regler  

 bestemmes, at Ph.D.-graden kan tildeles uden indskrivning som  

 Ph.D.-studerende, men på grundlag af en afhandling udarbejdet under  

 ansættelse i en erhvervsvirksomhed og lignende som afslutning på en  

 forskeruddannelse, der er tilrettelagt ved et formaliseret samarbejde mellem  

 på den ene side institutionen og på den anden side erhvervsvirksomheden og  

 Akademiet for de tekniske Videnskaber.
Endelig kan det i de nærmere regler  

 bestemmes, at Ph.D.-graden i særlige tilfælde kan tildeles alene på grundlag  

 af en afhandling, der indleveres til institutionen.
 Stk. 2.  Speciale- og prisopgaver og andre afhandlinger,  

 der allerede har dannet grundlag for tildeling af akademiske grader i Danmark  

 eller i udlandet, kan ikke bedømmes påny med henblik på erhvervelse af  

 Ph.D.-graden.
 § 5.  Indskrivning som Ph.D.-studerende forudsætter:
 § 6.  En eller flere professorer, heltidsansatte  

 lektorer, eller andre med tilsvarende kvalifikationer inden for vedkommende  

 område afgiver en fagkyndig udtalelse om, hvorvidt en ansøgning om at blive  

 indskrevet som Ph.D.-studerende kan imødekommes.
 Stk. 2.  Hvis udtalelsen går ud på, at ansøgningen bør  

 afslås, sendes den til ansøgeren, der skal have lejlighed til inden for en  

 frist på mindst 8 dage skriftligt at fremsætte bemærkninger hertil.
 Stk. 3.  På grundlag af den fagkyndige udtalelse,  

 ansøgerens eventuelle bemærkninger og eventuelle kommentarer hertil fra  

 den/de fagkyndige træffes afgørelse af, om ansøgeren skal indskrives som  

 Ph.D.-studerende.
 § 7.  For hver Ph.D.-studerende udpeges en eller flere  

 vejledere blandt professorer, heltidsansatte lektorer eller andre med  

 tilsvarende kvalifikationer inden for vedkommende område.
 § 8.  Ph.D.-studiets varighed fastsættes i  

 institutionens regler.
Stk. 2.  Det kan heri bestemmes, at der skal eller kan  

 afholdes prøver under studiet.
Eventuelle prøver afholdes under medvirken af  

 en eller flere censorer.
 § 9.  En Ph.D.-afhandling skal være udarbejdet af den  

 studerende personligt.
Stk. 2.  Institutionen kan dog godkende, at en  

 Ph.D.-afhandling er udarbejdet af to eller flere i fællesskab.
Den enkeltes  

 arbejde skal i så fald kunne bedømmes særskilt.
Afhandlingen skal ved  

 indleveringen være ledsaget af en erklæring fra forfatterne om den enkeltes  

 andel i arbejdet.
 Stk. 3.  Institutionen kan bestemme, at en flerhed af  

 afhandlinger kan indleveres som Ph.D.-afhandling.
 § 10.  Afhandlingen skal ved indleveringen være  

 ledsaget af en sammenfattende redegørelse (resume) for de videnskabelige  

 resultater, der er opnået.
 § 11.  De enkelte institutioner bestemmer, på hvilke  

 sprog afhandlingen kan være affattet.
Stk. 2.  Hvis afhandlingen er affattet på et fremmed  

 sprog, skal den sammenfattende redegørelse være affattet på dansk.
Er  

 afhandlingen på dansk, skal redegørelsen være affattet på dansk og på et  

 fremmed sprog efter institutionens nærmere bestemmelse.
 § 12.  Det fastsættes i reglerne, om Ph.D.-graden  

 tildeles alene på grundlag af afhandlingen, eller om der i  

 bedømmelsesgrundlaget tillige indgår udfaldet af prøve(r) eller  

 forelæsning(er).
§ 13.  Til at bedømme, om Ph.D.-graden bør tildeles,  

 nedsætter det organ på institutionen, der har den i styrelseslovens § 11, jf.  

 § 12 og § 29, nævnte kompetence, et bedømmelsesudvalg på 2 eller 3 medlemmer.  

 Udvalget skal bestå af professorer, heltidsansatte lektorer eller andre med  

 tilsvarende kvalifikationer inden for vedkommende område.
Er afhandlingen  

 udarbejdet under et Ph.D.-studium, skal vejlederen være medlem af udvalget.  

 Har der været flere vejledere, udpeges en af disse.
 Stk. 2.  Ingen kan deltage i bedømmelsen, når der  

 foreligger omstændigheder, der er egnet til at vække tvivl om den pågældendes  

 upartiskhed.
 Stk. 3.  Bedømmelsesudvalgets nedsættelse og  

 sammensætning skal snarest meddeles den studerende, der inden 8 dage  

 skriftligt kan gøre indsigelse mod udvalgets sammensætning.
Stk. 4.  Et udvidet bedømmelsesudvalg, jf. § 18 og § 19,  

 består normalt af det først nedsatte udvalgs medlemmer suppleret med indtil  

 yderligere 2 fagkyndige, således at udvalget består af et ulige antal  

 medlemmer.
Hvis et medlem undtagelsesvis ikke ser sig i stand til at  

 fortsætte som medlem af udvalget, kan det besluttes, at en anden fagkyndig  

 indtræder i vedkommendes sted.
Efter udvidelsen af udvalget anvendes stk. 3  

 påny.
Et udvalg kan kun udvides een gang.
§ 14.  Bedømmelsesudvalget afgiver inden en fastsat  

 frist en begrundet skriftlig indstilling, om Ph.D.-graden bør tildeles eller  

 ikke, til det kollegiale organ, der er nævnt i § 13. Hvis der er uenighed i  

 udvalget om bedømmelsen, afgiver medlemmerne indstilling enkeltvis eller  

 gruppevis.
Indstillingen skal være affattet i en passende objektiv form og  

 skal tilvejebringe et tilfredsstillende beslutningsgrundlag for det  

 kollegiale organ.
 Stk. 2.  Hvis en indstilling, der er afgivet af et  

 bedømmelsesudvalg, giver mangelfuld vejledning eller er behæftet med  

 væsentlige formelle mangler, sendes indstillingen tilbage til udvalget med  

 anmodning om at omarbejde den eller rette de formelle fejl.
 § 15.  Finder et bedømmelsesudvalg, at en afhandling  

 ikke er fuldt ud tilfredsstillende i den foreliggende form, men at der er  

 grund til at antage, at en mindre omarbejdning eller supplering af  

 afhandlingen vil kunne gøre den tilfredsstillende, kan udvalget indstille, at  

 der gives den studerende lejlighed til inden for en nærmere fastsat frist at  

 omarbejde eller supplere afhandlingen.
 § 16.  Den endelige indstilling fra  

 bedømmelsesudvalget sendes snarest til den studerende.
Stk. 2.  Hvis indstillingen eller - i tilfælde af delt  

 indstilling - en af indstillingerne konkluderer i, at Ph.D.-graden ikke bør  

 tildeles, skal den studerende inden for en frist på mindst 2 uger have  

 lejlighed til at fremføre sine bemærkninger til indstillingen.
Hvis den  

 studerende fremsætter bemærkninger, skal bedømmelsesudvalget have lejlighed  

 til at kommentere disse, inden det kollegiale organ behandler sagen.
 § 17.  På grundlag af bedømmelsesudvalgets indstilling  

 beslutter det kollegiale organ, om Ph.D.-graden kan tildeles eller ikke, jf.  

 § 18 og § 19.
Stk. 2.  Medlemmer af et bedømmelsesudvalg, som ikke  

 samtidig er medlemmer af det kollegiale organ, kan indkaldes til det møde,  

 hvor indstillingerne skal behandles.
De deltager i drøftelserne uden  

 stemmeret.
 § 18.  Når der foreligger en eenstemmig indstilling  

 fra bedømmelsesudvalget, skal det kollegiale organ behandle sagen på følgende  

 måde:
 Stk. 2.  Når der foreligger en flertalsindstilling og en  

 mindretalsindstilling, skal det kollegiale organ behandle sagen på følgende  

 måde:
 Stk. 3.  Hvis lige mange af bedømmelsesudvalgets  

 medlemmer har indstillet, at Ph.D.-graden tildeles, og at den ikke tildeles,  

 skal spørgsmålet behandles i et udvidet bedømmelsesudvalg.
 Stk. 4.  I stemmetal medregnes ikke blanke stemmer.
 § 19.  Når der foreligger en eenstemmig indstilling  

 fra et udvidet bedømmelsesudvalg, skal det kollegiale organ behandle sagen på  

 følgende måde:
 Stk. 2.  Når der foreligger en flertalsindstilling og en  

 mindretalsindstilling fra et udvidet bedømmelsesudvalg, skal det kollegiale  

 organ behandle sagen på følgende måde:
 § 20.  Bestemmelserne i §§ 9-19 anvendes også i  

 tilfælde, hvor Ph.D.-graden søges tildelt uden forudgående studium.
§ 21.  Til den, der får tildelt Ph.D.-graden, udsteder  

 institutionen et bevis.
I beviset angives det emne, som afhandlingen specielt  

 vedrører.
 § 22.  Den, der i henhold til tidligere gældende  

 bestemmelser har erhvervet en licentiatgrad, har ret til at betegne sig Ph.D.
 § 23.  Direktoratet for de Videregående Uddannelser  

 kan i særlige tilfælde godkende fravigelser fra bekendtgørelsens  

 bestemmelser.
 § 24.  Afgørelser truffet af Direktoratet for de  

 Videregående Uddannelser vedrørende denne bekendtgørelse kan ikke indbringes  

 for højere administrativ myndighed.
 § 25.  Bekendtgørelsen træder i kraft den 1. november  

 1988.
 Stk. 2.  Bekendtgørelse nr. 3 af 5. januar 1987 om  

 erhvervelse af licentiatgraden ophæves.
