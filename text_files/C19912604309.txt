 Cirkulære om foranstaltninger til at  

 afværge eller behandle amtskommunale krav om dækning for udbetalt  

 godtgørelse til eldige, der ikke har fået et rimeligt  

 arbejdstilbud inden tab af dagpengeret, jf. § 14, stk. 5 og stk. 6 i  

 Arbejdsministeriets bekendtgørelse nr. 403 af 30. maj 1989 om  

 arbejdstilbud m.v.
 Amtskommunerne er i henhold til arbejdstilbudsordningens  

 bestemmelser forpligtede til at udbetale godtgørelse til personer, der  

 får et arbejdstilbud efter falddato.
 Foranlediget af et stigende antal erstatningssager rejst  

 af amtskommunerne imod arbejdsformidlingen i sager af denne art, skal man  

 herved indskærpe, at kontorerne overholder de underretningsfrister, der  

 er fastsat i ovennævnte bestemmelser således, at AF senest 1  

 måned før falddato i alle tilfælde underretter  

 amtskommunen, om hver enkelt ledig, der af pågældendes  

 A-kasse er indberettet til AF med henblik på placering i ATB.
 AF kan alene undlade at underrette amtskommunen,  

 såfremt der inden falddatoen foreligger en bindende skriftlig   

 aftale om placering af den ledige i et arbejdstilbud.
 Såfremt A-kassens indberetning til AF har fundet  

 sted senere end 1 måned før falddato, skal der uden  

 ophold gives såvel amtskommunen som kommunen underretning herom.
 Stiller amtskommunen krav om dækning for allerede  

udbetalt erstatning for tab af arbejdsløshedsdagpenge, anmodes  

 AF-kontorerne om at foretage en grundig gennemgang af sagerne.
 Ved gennemgangen bør følgende tidsterminer  

 afklares:
- Dato for indberetning fra A-kassen til AF - den beregnede falddato - dato for AF s indkaldelse af medlemmet - dato for AF s henvisning til arbejdsgiver - dato for underretning af amtskommunen - placeringsdatoen.
 Desuden bør det afklares, hvad AF har foretaget  

 med hensyn til sagsbehandling i den pågældende periode.
 Finder kontoret efter således at have  

 gennemgået sagsforløbet, at AF i den pågældende sag  

 har gjort, hvad man kunne for at søge medlemmet placeret i et rimeligt  

 arbejdstilbud inden falddato, må kontoret skriftligt over for  

 amtskommunen afvise refusionskravet med henvisning til  

 sagsforløbet.
 Er kontoret i tvivl, skal sagen sendes til  

 Arbejdsmarkedsstyrelsen med kontorets redegørelse for  

 sagsforløbet.
 Styrelsen vil herefter afgøre, om kravet kan  

 afvises uden videre, eventuelt efter samråd med Kammeradvokaten.
 Samtidig med udsendelsen af denne ATB-meddelelse  

 ophæves Arbejdsdirektoratets rundskrivelse af 20. februar 1984  

 vedrørende amtskommunale krav om dækning for udbetalt  

 godtgørelse til ledige, der ikke har fået et rimeligt  

 arbejdstilbud inden tab af dagpengeret.
