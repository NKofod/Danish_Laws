 Udtalt, at et udvalg ikke kan behandle og vedtage en indstilling, som  

 bygger på et bilag, der henviser til en nærmere specifikation eller aftale,  

 uden at alle udvalgsmedlemmerne har adgang til den omhandlede specifikation  

 eller aftale.
I den foreliggende sag skulle økonomiudvalget træffe beslutning om  

 indstilling af budgetforslag til amtsrådets 1. behandling.
På  

 økonomiudvalgets møde blev der omdelt to bilag, hvorefter et udvalgsmedlem  

 efter en nærmere gennemgang af bilagene anmodede om at få udleveret en  

 manglende specifikation.
Ifølge det oplyste, blev medlemmets anmodning ikke  

 imødekommet under henvisning til, at materialet først skulle godkendes af de  

 øvrige partiers »bagland«.
 På baggrund heraf udtalt, at ethvert medlem af økonomiudvalget har  

 haft krav på at få udleveret den nævnte specifikation, uanset at  

 specifikationen var en del af en politisk aftale vedrørende budgetforslaget.
 I skrivelse af 9. september 1992 har De klaget til Indenrigsministeriet  

 over proceduren i forbindelse med behandlingen af dagsordenens punkt 14 på  

 Storstrøms Amtskommunes økonomiudvalgsmøde den 26. august 1992.
De har i Deres skrivelse anført, at der på økonomiudvalgsmødet skulle  

 træffes beslutning om indstilling af budgetforslaget til amtsrådets 1.  

 behandling den 9. september 1992. På mødet blev der omdelt to bilag, og efter  

 en gennemgang af bilagene anmodede De om at få udleveret en manglende  

 specifikation til bilaget »Revideret oversigt over ændringer til det  

 grønne budgetforslag af 26. august 1992«.
Ifølge det oplyste, blev Deres  

 anmodning herom ikke imødekommet under henvisning til, at materialet først  

 skulle godkendes af de øvrige partiers »bagland«.
 De har endvidere anført, at De på baggrund af de manglende oplysninger  

 ikke kunne tiltræde økonomiudvalgets indstilling, hvilket efter Deres  

 anmodning blev tilført økonomiudvalgets beslutningsprotokol.
Endelig har De anført, at Deres demokratiske rettigheder som udvalgsmedlem  

 er tilsidesat, idet man ved den anvendte fremgangsmåde har frataget Dem, og  

 dermed Deres parti, muligheden for at tilkendegive, på hvilke områder partiet  

 kunne tilslutte sig indstillingen af budgetforslaget til amtsrådets 1.  

 behandling.
De har i den forbindelse henvist til, at den manglende  

 specifikation var pressen i hænde den 27. august, mens De først modtog  

 specifikationen den 28. august 1992.
 Indenrigsministeriet har som meddelt i skrivelse af 17. september 1992  

 anmodet Storstrøms Amtsråd om en udtalelse i sagen.
I skrivelse af 3. november 1992 med bilag har amtsrådet afgivet en  

 udtalelse, der blev vedtaget på amtsrådets møde den 28. oktober 1992. Det  

 fremgår af amtsrådets beslutningsprotokol, at et mindretal ikke kunne  

 tiltræde flertallets indstilling i sagen.
I udtalelsen er bl.a. anført  

 følgende:
 »Efter afholdelse af økonomiudvalgets møde, blev der indledt  

 politiske drøftelser mellem repræsentanter for Socialdemokratiet, Venstre,  

 Det konservative Folkeparti, Det radikale Venstre og Fremskridtspartiet om  

 budgetforslaget for 1993.
 De politiske drøftelser resulterede i, at de nævnte parter indgik  

 »Aftale af 26. august 1992 mellem A, B, C, V og Z vedrørende budget 1993  

 og overslagsår« med tilhørende bilag »Forslag til ændringer af det  

 foreliggende budgetforslag for 1993 (det »grønne« budgetforslag) på  

 sundhedsudvalgets område'. Det blev samtidig aftalt mellem forligspartierne,  

 at den detaljerede udmøntning af forliget (det tilhørende bilag) først skulle  

 offentliggøres efter godkendelse i de respektive grupper.
 Efter at forhandlingerne var afsluttet omkring kl. 15.15 blev  

 økonomiudvalgets møde genoptaget.
 Til det ovenfornævnte dagsordenspunkt var på forhånd til økonomiudvalgets  

 medlemmer udsendt det foreløbige forslag til budget for 1993, benævnt  

 »Det grønne Budgetforslag«, som bygger på de enkelte fagudvalgs  

 indstillinger.
 Da mødet blev genoptaget, omdeltes »Revideret oversigt over ændringer  

 til det grønne budgetforslag. 26. august 1992« og »Budgetbalance  

 jvf. aftale af 26. august 1992«, i klagerens skrivelse benævnt bilag A  

 henholdsvis bilag B, til udvalgets medlemmer .....
 På direkte forespørgsel fra Lillian Kristensen afviste amtsborgmesteren at  

 udlevere det til aftalen hørende bilag »Forslag til ændringer af det  

 foreliggende budgetforslag for 1993 (Det grønne budgetforslag) på  

 sundhedsudvalgets område«, der indeholdt den detaljerede udmøntning af  

 forliget.
 Økonomiudvalgets flertal besluttede til 1. behandling i Amtsrådet af  

 årsbudgettet at forelægge et forslag byggende på »Det grønne  

 Budgetforslag« korrigeret med de ændringer som fremgår af ovennævnte  

 bilag A og B.
 Økonomiudvalgets flertal tog ved forelæggelsen af årsbudgettet ikke  

 stilling til, hvorledes visse af de i nævnte bilag A og B foreslåede  

 besparelser skulle udmøntes, men alene indenfor hvilke forvaltningers  

 budgetrammer der skulle foretages besparelser.
I økonomiudvalgets flertalsindstilling til Amtsrådet af årsbudgettet var  

 ikke indeholdt en udmøntning af besparelserne på sundhedsudvalgets område,  

 således at der var tale om en generel besparelsespulje.
Af samme grund indgik  

 den ovenfornævnte indgåede aftale og det dertil hørende bilag ikke i  

 økonomiudvalgets indstilling af årsbudgettet.' I det på økonomiudvalgets møde omdelte bilag »Revideret oversigt over  

 ændringer til det grønne budgetforslag af 26. august 1992«, der  

 omfattede samlede besparelser på 12.896 mio. kr., var bl.a. angivet:
 I udskriften af beslutningsprotokollen for økonomiudvalgets møde den 26.  

 august 1992 er anført følgende vedrørende punkt 14. Budget 1993:
 »Amtsborgmesteren omdelte »Revideret oversigt over ændringer til  

 det grønne budgetforslag af 26. august 1992« og »Budgetbalance jfr.  

 aftale af 26. august 1992«.
Økonomiudvalgets flertal forelægger budgetforslaget til 1. behandling  

 byggende på »Det grønne budgetforslag« korrigeret med de ændringer  

 som fremgår af de omdelte skemaer.
Forslaget indebærer en beskatningsprocent  

 for 1993 på 9,7.
 Jytte Wittrock forbeholdt sig sin stilling til sagens behandling i  

 amtrådet.
 Lillian Kristensen kan ikke tiltræde indstillingen.
Økonomiudvalget besluttede at søge Indenrigsministeriet om ret til at  

 optage lån på mr. 35 mio. for 1993 til finansiering af køkkenprojektet.' I denne anledning skal Indenrigsministeriet udtale følgende:
 Indenrigsministeriet må, som sagen foreligger oplyst, lægge til grund, at  

 økonomiudvalget på sit møde den 26. august 1992 traf beslutning om at  

 forelægge budgetforslaget til amtsrådets 1. behandling byggende på »Det  

 grønne budgetforslag« korrigeret med de ændringer, som fremgik af de på  

 mødet omdelte to bilag, der indeholdt henvisninger til henholdsvis en  

 specifikation og en aftale, der ikke blev omdelt på mødet.
 Efter ministeriets opfattelse kan et udvalg ikke behandle og vedtage en  

 indstilling, som bygger på et bilag, der henviser til en nærmere  

 specifikation eller aftale, uden at alle udvalgsmedlemmerne har adgang til  

 den omhandlede specifikation eller aftale.
På denne baggrund finder Indenrigsministeriet, at ethvert medlem af  

 økonomiudvalget har haft krav på at få udleveret den nævnte specifikation,  

 uanset at specifikationen var en del af en politisk aftale vedrørende  

 budgetforslaget.
Det samme gælder den mellem parterne indgåede »Aftale  

 af 26. august 1992« som følge af, at der var henvist hertil i det bilag,  

 »Budgetbalance, jf. aftale af 26. august 1992«, der blev omdelt på  

 udvalgsmødet og indgik i udvalgets indstilling til amtsrådet.
 Indenrigsministeriet har sendt en kopi af denne skrivelse til Storstrøms  

 Amtsråd, idet ministeriet samtidig har henledt amtstrådets opmærksomhed på  

 det ovenfor anførte om udvalgsmedlemmers adgang til bilagsmateriale.
