Nr LSF 27 Forslag til Lov om ændring af lov om social pension (Varmetillæg) Fremsat af socialministeren (Else Winther Andersen) den 2. oktober 1991 § 1 I lov om social pension, jf. lovbekendtgørelse nr. 497 af 4. juli 1989,  

 som senest ændret ved § 2 i lov nr. 400 af 6. juni 1991, ophæves § 17, stk.  

 2, 3. pkt.
§ 2 Stk. 1. Loven træder i kraft den 1. juli 1992. Samtidig ophæves §  

 2, stk. 2, i lov nr. 868 af 23. december 1987 om ændring af lov om social  

 pension.
 Stk. 2. Socialministeren fastsætter med virkning fra den 1. juli  

 1992 regler, hvorefter pensionister får aftrappet forskellen mellem det  

 varmetillæg, der blev ydet efter § 17, stk. 2, 3. pkt. i lov om social  

 pension, for det før 1. juli 1992 senest afsluttede varmeregnskabsår, og det  

 beløb, der ydes efter § 17, stk. 2, 2. pkt., i lov om social pension.  

 Forskelsbeløbet aftrappes over en periode indtil den 1. juli 1994.
Bemærkninger til lovforslaget Lov nr. 217 af 16. maj 1984 om social pension (Folketingstidende 1983-84,  

 2. samling, sp. 133, 621, 5357, 5776; tillæg A sp. 663; tillæg B, sp. 331;  

 tillæg C, sp. 231), er bekendtgjort ved lovbekendtgørelse nr. 497 af 4. juli  

 1989, og senest ændret ved § 2 i lov nr. 400 af 6. juni 1991.
Som en del af samspilsløsningen, jf. lov nr. 390 af 10. juni 1987, indgik  

 nye regler for beregning af personlige tillæg.
For så vidt angår varmetillæg,  

 skulle der også fastsættes ensartede regler for tildeling af ydelsen.  

 Socialministeren fik med lovændringen bemyndigelse til at fastsætte disse  

 regler, gældende fra 1. januar 1988.
I samspilsløsningen blev der afsat 100 mill. kr. til dækning af  

 merudgifter til varmetillæg som følge af udvidelsen af personkredsen.
Senere  

 blev der afsat yderligere 100 mill. kr. i forbindelse med en lovændring, jf.  

 lov nr. 868 af 23. december 1987, hvorefter kommunerne fik mulighed for at  

 bibeholde de tidligere gældende, interne retningslinjer for varmetillæg af  

 hensyn til de pensionister, der tidligere havde fået mere i varmetillæg end  

 efter de nye regler, fastsat af socialministeren.
 Da kommunerne ikke som forudsat benyttede sig af muligheden for at  

 fastholde de gunstigere regler, blev pensionsloven ændret påny, jf. lov nr.  

 128 af 12. marts 1988. Hermed blev det sikret, at pensionister, der havde  

 modtaget varmetillæg i 1987, ikke skulle have varmetillæg efter mindre  

 gunstige regler i 1988.
Af betænkningen fra Folketingets Socialudvalg til den sidstnævnte  

 lovændring - afgivet den 25. februar 1988 vedrørende L 168 - fremgår, at der  

 er »enighed om, at når der er indhentet nye oplysninger fra kommunerne  

 om varmetillæg til pensionister, skal der tages endelig stilling til reglerne  

 om varmetillæg fra 1989«.
Det fremgår endvidere af betænkningen, at de  

 fremtidige regler på området skulle fastlægges i begyndelsen af juni samme  

 år.
 De nye oplysninger om varmetillæg m.v. bekræftede oplysningerne fra  

 tidligere undersøgelser om varmetillæg m.v.
Da det iøvrigt er meget uhensigtsmæssigt at opretholde to regelsæt for  

 varmetillæg foreslås, at den særlige bemyndigelsesbestemmelse i lovens § 17,  

 stk. 2, 3. pkt., ophæves.
Hermed ophæves de særlige regler, hvorefter nogle  

 pensionister har kunnet opnå et højere varmetillæg end efter de almindelige  

 regler, der er fastsat af socialministeren.
 Efter de nugældende regler kan pensionister bosiddende i samme kommune -  

 og med den samme opvarmningsudgift - få varmetillæg af væsentlig forskellig  

 størrelse afhængigt af, om de pågældende har ansøgt om varmetillæg før eller  

 efter den 1. januar 1988. Det er i den forbindelse væsentligt at pege på, at  

 det varmetillæg, der blev ydet efter de kommunale regler før den 1. januar  

 1988, løbende kunne blive reguleret afhængigt af den kommunale økonomi set i  

 forhold til rådighedsbeløbet, ansøgerantallet, opvarmningsudgifterne m.v.
Det højere varmetillæg kunne og kan ikke tages som udtryk for, at netop  

 disse pensionister har vanskeligere økonomiske forhold eller højere  

 opvarmningsudgifter end de pensionister, der har ansøgt om varmetillæg efter  

 den 1. januar 1988. Den højere ydelse i nogle kommuner skal derimod snarere  

 ses som en følge af, at opvarmningsudgifterne i de pågældende kommuner  

 forholdsmæssigt kan betegnes som mindre, eller fordi få pensionister på  

 daværende tidspunkt ansøgte om varmetillæg.
Begge dele muliggjorde i nogle  

 kommuner tildeling af et større varmetillæg inden for det daværende  

 rådighedsbeløbs rammer.
 Ligebehandling af pensionister nødvendiggør derfor lovændringen.
En anden, men også væsentlig baggrund for lovforslaget er, at kommunernes  

 problemer med at administrere to regelsæt er uforholdsmæssigt store.  

 Socialministeriet bliver løbende orienteret om kommunernes vanskeligheder med  

 at administrere det »andet« sæt af varmetillægsreglerne.
Der  

 henvises i den forbindelse bl.a. til, at i modsætning til de almindelige  

 regler for varmetillæg må administrationen af de særlige regler for  

 varmetillæg ske manuelt.
Dette medfører for de pågældende kommuner en  

 uforholdsmæssig stor administrativ belastning såvel i forhold til de  

 almindelige regler for varmetillæg som i forhold til de øvrige  

 pensionsregler.
De administrative problemer, der er forbundet med de særlige regler for  

 varmetillæg, er således meget fremtrædende i forhold til, hvad der generelt  

 følger af den øvrige pensionslovgivning.
I forbindelse med ophævelsen af den  

 særlige overgangsordning for varmetillæg vil det på baggrund af de hidtil  

 indvundne erfaringer med tildeling af varmetillæg efter de regler, der er  

 fastsat af socialministeren, iøvrigt blive overvejet, om disse regler kan  

 gøres mere hensigtsmæssige for pensionister og kommuner.
 Af hensyn til de pensionister, der hidtil har modtaget varmetillæg efter  

 de kommunale retningslinjer, foreslås, at forskellen mellem det varmetillæg,  

 der er ydet i det senest afsluttede varmeregnskabsår før den 1. juli 1992 og  

 det beløb, der efter dette tidspunkt ydes efter de almindelige regler for  

 varmetillæg, aftrappes forholdsmæssigt over en periode gældende indtil den 1.  

 juli 1994. Det foreslås, at socialministeren får bemyndigelse til at  

 fastsætte nærmere regler herom.
Overgangsreglerne påtænkes fastsat således, at forskelsbeløbet nedsættes  

 med 2.400 kr. i varmeåret 1992-93, dog mindst med 33 1/3 pct. og med 4.800  

 kr. i varmeåret 1993-94, og mindst med 66 2/3 pct.
Fra den 1. juli 1994 vil  

 forskelsbeløbet være aftrappet fuldt ud.
Når forskelsbeløbet er aftrappet fuldt ud, skønnes udgifterne til  

 varmetillæg at blive reduceret med ca. 40 mill. kr. årligt.
De økonomiske  

 konsekvenser af lovforslaget vil blive forhandlet med de kommunale parter.
 Lovforslaget vil for de kommuner, der hidtil har anvendt to regelsæt for  

 tildeling af varmetillæg, give mærkbare administrative lettelser.
 Det foreslås, at lovforslaget skal træde i kraft den 1. juli 1992.  

 Samtidig foreslås revisionsbestemmelsen i § 2, stk. 2, i lov nr. 868 af 23.  

 december 1987 ophævet, da reglerne om varmetillæg foreslås tilrettelagt  

 endeligt med dette lovforslag.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social pension, jf. lovbekendtgørelse nr. 497 af 4. juli 1989,  

 som senest ændret ved § 2 i lov nr. 400 af 6. juni 1991, ophæves § 17, stk.  

 2, 3. pkt.
 § 17. Personligt tillæg kan udbetales til pensionister, hvis  

 økonomiske forhold er særlig vanskelige.
 Stk. 2. Der ydes personligt tillæg til betaling af varmeudgifter.  

 Socialministeren fastsætter nærmere regler herom, herunder om egenbetaling.  

 Socialministeren fastsætter endvidere regler om, at kommunalbestyrelsen kan  

 yde varmetillæg med et højere beløb end fastsat i reglerne efter 2. pkt.
 Stk. 3. Ud over personligt tillæg efter stk. 1 og 2 kan der  

 undtagelsesvis ydes personligt tillæg, hvis pensionistens økonomiske forhold  

 er ganske særlig vanskelige.
Stk. 4. Ud over personligt tillæg efter stk. 2 ydes der til  

 pensionister uanset deres økonomiske forhold et tillæg til udgifter til  

 petroleum, når anvendelse af petroleum i dunke på højst 10 l er en nødvendig  

 opvarmningsform i deres bolig.
Tillægget svarer til afgiften på petroleum i  

 henhold til lov om afgift af visse olieprodukter med tillæg af merværdiafgift  

 og arbejdsmarkedsbidrag og kan højst ydes for 2.000 l petroleum i dunk om  

 året pr. husstand.
§ 2 Stk. 1. Loven træder i kraft den 1. juli 1992. Samtidig ophæves §  

 2, stk. 2, i lov nr. 868 af 23. december 1987 om ændring af lov om social  

 pension.
§ 2. - - - Stk. 2. Forslag om revision af § 17, stk. 2, 3. pkt., jf. denne  

 lovs § 1, fremsættes for Folketinget senest i folketingsåret 1992-93.
