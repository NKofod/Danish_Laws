Vejledning for behandling med antidepressiva,  

 vejledning for behandling med antipsykotika, vejledning for behandling af  

 børn med antidepressiva, antipsykotika og centralstimulerende  

 midler Tabeloversigt Generel del Behandling med antidepressiva Behandling med antipsykotika Behandling af børn med antidepressiva,  

 antipsykotika og centralstimulerende midler Bilag Forord Brugen af lægemidler til depressionsbehandling har i  

 de seneste år påkaldt sig stor opmærksomhed.  

 Behandlingsmulighederne samt bekymringen for kendte såvel som uerkendte  

 bivirkninger debatteres både i og uden for fagkredse, ligesom de  

 økonomiske omkostninger ved brugen af disse lægemidler  

 følges med stor interesse af sundhedsmyndighederne.
Særligt er forbruget af selektive  

 serotoningenoptagelseshæmmere (SSRI) siden deres ibrugtagning her i  

 landet i begyndelsen af 90'erne steget meget, hvilket har givet anledning til  

 overvejelser om, hvorvidt ordinationerne finder sted på et korrekt  

 grundlag.
Ligeledes foregår der for tiden en generel debat om  

 behandling af ældre med antipsykotika med fokus på indikationerne  

 for behandlingen.
Endelig har behandlingen af børn (under 15 år)  

 og ældre (over 70 år) vist sig at være forbundet med  

 særlige problemstillinger både i relation til den  

 lægefaglige diagnosticering og medicinering med antidepressiva og  

 antipsykotika samt centralstimulerende midler.
Sundhedsstyrelsen har valgt at lave en samlet udsendelse  

 af vejledninger for  behandling med antidepressiva, behandling med  

 antipsykotika samt behandling af børn med antidepressiva,  

 antipsykotika og centralstimulerende midler, idet der diagnostisk og  

 behandlingsmæssigt er en sammenhæng.
Denne samling af  

 vejledninger indledes med en omtale af nogle generelle juridiske  

 problemstillinger, blandt andet som følge af at der i relation til  

 dette patientgrundlag kan være behov for at inddrage  

 pårørende, plejepersonale mv. i medicingivningen og  

 observationen.
Den juridiske del er gældende for alle tre  

 vejledninger.
Vejledningerne er udarbejdet fortrinsvist med henblik  

 på brug i almen praksis.
Hovedvægten er derfor lagt på,  

 hvorledes den alment praktiserende læge skal håndtere de  

 problemstillinger, der er aktuelle hos patienter, der behandles i dette regi,  

 samt hvilke patienter der skal viderehenvises til speciallæger i  

 psykiatri og speciallæger i børne- og ungdomspsykiatri.  

 Vejledningerne er ikke i samme omfang rettet til speciallæger i  

 psykiatri, om end berøringsflader i et vist omfang er omtalt.  

 Vejledningen om behandling med antipsykotika omtaler dog i nogen  

 udstrækning faglige problemstillinger, der fortrinsvis er af interesse  

 for læger med en særlig indsigt på dette område.
 Vejledningerne er udarbejdet af en arbejdsgruppe under  

 Sundhedsstyrelsen, i hvilken har deltaget en repræsentant fra  

 henholdsvis Dansk Selskab For Almen Medicin og Dansk Psykiatrisk Selskab samt  

 andre sagkyndige.
Sundhedsstyrelsen, den 1. december  

 2000 Gunnar Schiøller /Michael von Magnus Tabeloversigt Tabel nr.
Tabel titel 1 ICD-10 diagnostiske kriterier for depressiv episode 2 Hamiltons depressionsskala med 17 items (HDS) 3 De 4 vigtigste depressionsdiagnoser i ICD-10 4 Det melankoliforme syndrom 5 Antidepressiva inddelt efter farmakologisk  

 virkningsmekanisme 6 Farmakologisk uønskede effekter ved  

 antidepressiva 7 Serotonin syndromet 8 Seponeringssymptomer ved SSRI 9 Andre psykiske lidelser, hvor SSRI er registreret til  

 behandling 10 Diagnostiske kriterier for skizofreni ifølge  

 ICD-10 11 Skizofrene første rangs symptomer (FRS) 12 Negative symptomer ved skizofreni 13 Receptorbindingsprofiler for typiske antipsykotika 14 Receptorbindingsprofiler for atypiske antipsykotika 15 Dosistitrering i den akutte fase hos patienter med  

 debuterende skizofreni 16 Ekvipotente doser af antipsykotika 17 Farmakologisk behandling ved tilbagefald hos patienter med  

 kendt skizofreni 18 Indikationer for plasmakoncentrationsmåling ved behandling med  

 antipsykotika 19 De væsentligste bivirkninger ved typiske antipsykotika 20 De væsentligste bivirkninger ved atypiske antipsykotika 21 Vigtige interaktioner mellem antipsykotika og andre farmaka 22 Andre indikationer for behandling med antipsykotika Generel del 1.
Indledning 2.
Tilsyn 3.
Misbrug og afhængighed 4.
Information og samtykke 4.1 Mindreårig 4.2 Varigt inhabile 4.3 Midlertidigt  inhabile 4.4 Øjeblikkeligt behandlingsbehov 5.
 Journalføring.
1 Indledning Af lovbekendtgørelse nr. 632 af 20. juli 1995 om  

 udøvelse af lægegerning fremgår af § 6, at en læge  

 under udøvelsen af sin virksomhed er forpligtet til at udvise omhu og  

 samvittighedsfuldhed.
Formålet med disse vejledninger er nærmere  

 at præcisere den omhu og samvittighedsfuldhed, lægen skal udvise  

 ved behandlingen af patienter med antidepressiva og antipsykotika og for  

 børns vedkommende tillige visse centralstimulerende midler.
Der er her i landet tradition for, at  

 depressionsbehandling iværksættes og videreføres  

 såvel i almen praksis, som i psykiatrisk speciallægepraksis og  

 på sygehusafdelinger.
I dag ordineres der samlet flere antidepressive  

 lægemidler i almen praksis end i sygehusregi.
Det voksende udbud af  

 lægemidler stiller imidlertid stadig større krav til den  

 ordinerende læges indsigt, ligesom de faglige normer for, hvad der er  

 omhyggelig og samvittighedsfuld lægegerning på dette  

 område, er i stadig udvikling.
Disse vejledninger er udarbejdet særligt med henblik  

 på brug i almen praksis.
Hovedvægten er lagt på, hvorledes  

 den alment praktiserende læge skal behandle patienter med psykiske  

 lidelser med antidepressiva og antipsykotika, samt hvilke patienter der skal  

 viderehenvises til speciallæger i psykiatri.
Vedrørende  

 behandling med antipsykotika er der i nogen udstrækning omtalt faglige  

 problemstillinger, der fortrinsvis er af interesse for læger med en  

 særlig indsigt på dette område.
2 Tilsyn I medfør af lovbekendtgørelse nr. 215 af 9.  

 april 1999 om sundhedsvæsenets centralstyrelse mv. § 4 er  

 sundhedspersoner underlagt Sundhedsstyrelsens tilsyn.
Dette tilsyn  

 udføres lokalt af embedslægeinstitutionerne på  

 Sundhedsstyrelsens vegne.
Konstateres det, at en læge har afveget fra disse  

 vejledninger, vil Sundhedsstyrelsen eller embedslægeinstitutionerne  

 derfor kunne pålægge lægen at begrunde afvigelsen.
Findes  

 begrundelsen ikke tilfredsstillende, vil sagen kunne indbringes for  

 Sundhedsvæsenets Patientklagenævn.
3 Misbrug og afhængighed Såvel antipsykotika som antidepressiva  

 efterspørges sædvanligvis ikke af patienter i  

 misbrugsøjemed, ligesom der ikke er dokumenteret nogen form for  

 afhængighed af de pågældende præparater.
Om end der  

 kendes seponeringssymptomer i relation til ophør med brugen af  

 selektive serotoningenoptagelseshæmmere (SSRI-præparater) og  

 tricykliske antidepressiva (TCA), er der ikke videnskabelig dokumentation for  

 at antage, at hverken antidepressiva eller antipsykotika skulle være  

 afhængighedsskabende.
4 Information og samtykke Lov nr. 482 af 1. juli 1998 om patienters retsstilling  

 indeholder i §§ 6 og 7 regler om det informerede samtykke til behandling.
Det  

 fremgår heraf, at behandling herunder medicinering kræver et  

 samtykke fra patienten.
Samtykket skal være et såkaldt informeret  

 samtykke.
En sundhedsperson har således pligt til af egen drift at  

 informere patienten løbende om diagnose, prognose og  

 behandlingsmuligheder herunder om risiko for komplikationer og bivirkninger,  

 samt konsekvenserne af at der ikke iværksættes behandling.
Loven opstiller minimumskrav til informationen.
Den  

 enkelte patients særlige situation kan bevirke, at yderligere  

 information er nødvendig.
Også af hensyn til komplians skal  

 lægen være meget omhyggelig i sin information af patienten  

 og/eller andre personer, der påregnes at være behjælpelige  

 med at observere patienten og administrere medicinen.
 Ønsker patienten ikke information, skal  

 sundhedspersonen respektere dette.
Nedenfor er kort opregnet nogle af de  

 problemområder, der er aktuelle i forhold til behandling med  

 antidepressiva og antipsykotika.
For en mere uddybende gennemgang henvises  

 til Sundhedsstyrelsens vejledning af 16. september 1998 om information og  

 samtykke og om videregivelse af helbredsoplysninger mv.
4.1 Mindreårige For patienter, der ikke er fyldt 15 år, gives  

 samtykket af forældremyndighedsindehaver(ne). En patient, der er fyldt  

 15 år, kan selv give samtykke til behandling.  

 Forældremyndighedsindehaveren skal som udgangspunkt også  

 informeres, men det er den 15 - 17 årige, der har  

 samtykkekompetencen.
 Såfremt sundhedspersonen skønner, at den 15 -  

 17 årige ikke er i stand til at forstå konsekvenserne af sin  

 stillingtagen, er det forældremyndighedsindehaveren, der kan give  

 informeret samtykke.
 Det bemærkes, at lovbekendtgørelse nr. 849 af  

 2. december 1998 om frihedsberøvelse og anden tvang i psykiatrien  

 også gælder for mindreårige.
4.2 Varigt inhabile For så vidt angår patienter med varigt nedsat  

 eller manglende handleevne, der kan have svært ved eller ikke kan  

 forstå sundhedspersonens information, skal informationen gives til og  

 samtykke indhentes fra de nærmeste pårørende.
I de  

 tilfælde hvor patienten allerede er under værgemål, der  

 omfatter helbredsforhold, kan informeret samtykke dog gives af værgen.  

 Dette er et såkaldt stedfortrædende samtykke.
Selv om patienten ikke kan give samtykke til behandling,  

 skal vedkommende informeres og inddrages i drøftelserne, i det omfang  

 patienten forstår behandlingssituationen, med mindre dette kan skade  

 patienten.
Patientens tilkendegivelser skal, i det omfang de er aktuelle og  

 relevante, tillægges betydning.
 Hvis en varigt inhabil patient i ord eller handling  

 tilkendegiver, at vedkommende ikke vil behandles, er der uanset  

 stedfortrædende samtykke fra værge eller pårørende  

 ikke hjemmel til at gennemføre behandlingen med tvang.  

 Tvangsbehandling kan kun iværksættes, når betingelserne i  

 lovbekendtgørelse nr. 849 af 2. december 1998 om  

 frihedsberøvelse og anden tvang i psykiatrien er opfyldt.
4.3 Midlertidigt  inhabile Det bemærkes, at pårørende ikke kan  

 give et stedfortrædende samtykke, hvis patienten er midlertidigt  

 inhabil, og der ikke er et akut behandlingsbehov.
4.4 Øjeblikkeligt behandlingsbehov Ved øjeblikkeligt behandlingsbehov kan der  

 iværksættes behandling uden samtykke uanset om der er tale om  

 varigt eller midlertidig inhablilitet.
 5 Journalføring.
 Lægelovens § 13 omhandler lægers pligt til at  

 føre ordnede optegnelser (journalføring). Endvidere er en  

 læge i medfør af lægelovens § 6 forpligtet til at vise  

 omhu og samvittighedsfuldhed under udøvelsen af sin gerning, hvilket  

 forudsætter ordnede optegnelser.
Journaloptegnelser har først og fremmest betydning  

 for patientsikkerheden både behandlingsmæssigt og diagnostisk.
De  

 vil herudover bl.a. have betydning i forbindelse med tilsyn og kontrol af  

 lægens faglige virksomhed.
Pligten til at føre ordnede optegnelser (journaler)  

 gælder enhver læge, der som led i sin virksomhed foretager  

 undersøgelse og behandling af patienter.
Det påhviler den  

 læge, der benytter medhjælp ved udøvelsen af  

 lægevirksomhed, at sørge for, at undersøgelser og  

 behandlinger mv., der på lægens ansvar udføres af  

 medhjælpen, journalføres.
 Det er den behandlende læges ansvar, at  

 patientjournalen ud over relevante patientdata som minimum indeholder  

 oplysninger om årsagen til patientkontakten, indikationer for  

 undersøgelse/behandling, diagnosen eller lægens skøn  

 angående sygdommens art og iværksat behandling/ordination af  

 lægemidler (navn, styrke, mængde, dosering,  

 administrationsmåde, hyppighed og/eller de intervaller, hvormed  

 medicinen skal gives) samt hvilken information, der er givet til patienten.
 Der henvises i det hele til Sundhedsstyrelsens  

 cirkulære nr. 235 af 19. december 1996 om lægers pligt til at  

 føre ordnede optegnelser (journalføring) og Sundhedsstyrelsens  

 vejledning nr. 236 af samme dato om lægers journalføring.
Behandling med antidepressiva 1.
Diagnose, klassifikation og bedømmelse af  

 depressionens sværhedsgrad 2.
Indikation for behandling med antidepressiva 3.
Behandlingsstrategi 3.1 Behandling af depressiv enkeltepisode  

 (førstegangsdepression, F32) 3.2 Behandling af kortvarige tilbagevendende depressive  

 episoder (F38.1) 3.3 Behandling af tilbagevendende (periodisk) depression  

 (F33) 3.4 Behandling af depression ved bipolar lidelse (F31) 3.5 Behandlingsfaser, dosering og  

 plasmakoncentrationsmåling 3.6 Kombinationsbehandling 4.
Bivirkninger 4.1 Tricykliske antidepressiva (TCA) 4.2 SSRI 4.3 "Dual action" 5.
Interaktioner 6.
Ældre patienters specielle forhold 6.1 Diagnose, klassifikation og bedømmelse af  

 depressionens sværhedsgrad 6.2 Behandlingsstrategi 6.3 Behandling af depressiv enkeltepisode  

 (førstegangsdepression) 6.4 Behandlingsfaser, dosering og  

 plasmakoncentrationsmåling 7.
Andre indikationer for ordination af  

 antidepressiva 7.1 Behandlingsstrategi 1 Diagnose, klassifikation og  

 bedømmelse af depressionens sværhedsgrad Den depressive episode, således som den er defineret  

 i de internationale klassifikationssystemer, The ICD-10 Classification of  

 Mental and Behavioural Disorders, WHO, 1992 (Tabel 1) er en hyppigt  

 forekommende lidelse.
Ifølge udenlandske undersøgelser har 4%  

 af alle mænd og 8% af alle kvinder haft en depression indenfor det  

 seneste år.
Foretager man imidlertid en screening for  

 depressionssymptomer, finder man, at 20-35% af alle kvinder og 10-20% af alle  

 mænd har depressive symptomer, uden at de derfor nødvendigvis  

 opfylder kriterierne for en depressiv episode.
Af tilstande, hvor  

 depressionssymptomer forekommer, kan nævnes normal sorgreaktion,  

 tilpasningsreaktion i henhold til ICD-10, angsttilstande med depressive  

 træk, alkoholmisbrug, dystymi, cyklotymi og andre psykiske lidelser som  

 fx skizofreni.
Desuden ledsages en række somatiske sygdomme af  

 depressionssymptomer.
Tabel 1. ICD-10 diagnostiske kriterier for depressiv  

 episode I Depressiv episode af mindst 2 ugers varighed og  

 udelukkelse af organisk ætiologi II Depressive kerne- symptomer 1.
 2.
 3.
Nedtrykthed Nedsat lyst og interesse Nedsat energi eller øget trætbarhed III Depressive ledsage- symptomer 1.
 2.
 3.
 4.
 5.
 6.
 7.
Nedsat selvtillid Selvbebrejdelser eller skyldfølelse Tanker om død eller selvmord Tænke- eller koncentrationsbesvær Agitation eller hæmning Søvnforstyrrelser Appetit- og vægtændring Mild depression:
I + mindst 2 af II + mindst 2 af III Moderat depression:
I + mindst 2 af II + mindst 4 af III Svær depression:
I + II + mindst 5 af III Ved forekomst af depressionssymptomer er det  

 nødvendigt at tage stilling til, hvorvidt der er tale om en egentlig  

 depression, der opfylder de i ICD-10 opstillede kriterier til  

 bedømmelse af depressionssygdommens type og sværhedsgrad, eller  

 om symptomerne er udtryk for en anden lidelse med depressive symptomer.
Den diagnostiske teknik hviler på erkendelsen af  

 tilstanden ud fra det kliniske billede.
Den beror på patientens  

 sygehistorie, lægens kendskab til patienten og lægens kliniske  

 erfaring.
Disse forhold er også af betydning for at vurdere  

 suicidalrisiko, depressive vrangforestillinger mv.
De er afgørende for  

 valg af behandling, og for om den depressive patient bør behandles i  

 primær sundhedssektor eller under indlæggelse i psykiatrisk  

 hospitalsafdeling.
 WHO's klassifikationssystem ICD-10 (Tabel 1) er grundlaget  

 for diagnostik og registrering af depressive lidelser i Danmark.  

 Diagnosesystemet bygger på beskrivelsen af depressionstilstandens  

 symptomer frem for en stillingtagen til teoretiske  

 årsagssammenhænge.
I ICD-10 klassifikationssystemet er definitionen af en  

 depressiv episode en forenkling i forhold til tidligere diagnosesystemer,  

 idet de såkaldte depressive kernesymptomer er overskuelige, enkle og  

 kan omformes direkte til diagnostiske spørgsmål i den daglige  

 klinik.
Kombinationen af kernesymptomer og antallet af ledsagesymptomer  

 afgør såvel diagnosen som sværhedsgraden af sygdommen  

 (mild, moderat eller svær).
Tabel 2. Hamiltons depressionskala med 17 items (HDS) Item 1 Nedsat stemningsleje 0-4 Item 2 Selvbebrejdelser og skyldfølelse 0-4 Item 3 Suicidale impulser 0-4 Item 4 Indsovningsbesvær 0-2 Item 5 Afbrudt søvn 0-2 Item 6 Tidlig morgenvågning 0-2 Item 7 Arbejde og interesser 0-4 Item 8 Hæmning (generelt) 0-4 Item 9 Agitation 0-4 Item 10 Psykisk angst 0-4 Item 11 Somatisk angst 0-4 Item 12 Gastrointestinale symptomer 0-2 Item 13 Somatiske symptomer (generelt) 0-2 Item 14 Seksuel interesse 0-2 Item 15 Hypokondri 0-4 Item 16 Manglende sygdomsindsigt 0-2 Item 17 Vægttab 0-2 (Vedr. vurdering/score af symptomerne  

 henvises til bilag 1, side 56) Da validiteten af systemets sygdomsgradsinddeling  

 imidlertid ikke er tilstrækkelig belyst anbefales, at Hamiltons  

 depressionsskala (HDS) (Tabel 2) anvendes til bedømmelse af  

 sværhedsgraden.
Total score mellem 8 og 12 points svarer til en mulig  

 depression, mens total score fra 13 til 17 point svarer til en mild  

 depression, og total score på 18 points og derover svarer til en  

 moderat til svær depression.
 Med hensyn til identifikation af medikamentel  

 behandlingskrævende depressiv tilstand er det vigtigt at påpege,  

 at ICD-10 klassifikationssystemet inddeler de depressive lidelser i  

 kategorier (Tabel 3): F32, depressiv enkeltepisode  

 (førstegangsdepression), F33, tilbagevendende (periodisk) depression,  

 F31.3-5, depressiv fase ved bipolar affektiv lidelse, en sindslidelse som er  

 karakteriseret ved to eller flere episoder, hvor patientens stemningsleje og  

 aktivitetsniveau har været tydeligt ændret i såvel manisk  

 som depressiv retning og F38.1, kortvarig tilbagevendende depressive  

 episoder, der opfylder symptomkriterierne for depressiv episode (Tabel 1),  

 men varigheden af symptomerne er mindre end 2 uger og ofte kun få dage.  

 Hyppigheden af episoderne er ca. en gang om måneden gennem det sidste  

 år.
Tabel 3. De 4 vigtigste depressionsdiagnoser i  

 ICD-10 Kode Depressionslidelse F32 Depressiv enkeltepisode F33 Tilbagevendende depression F31.3-5 Depressive faser ved bipolar affektiv sindslidelse F38.1 Kortvarige tilbagevendende depressive episoder For de depressive tilstande (F31.3-5, F32, F33)  

 gælder, at ved forekomst af psykotiske symptomer er der altid tale om  

 svær depression.
Melankoliformt syndrom kan både optræde  

 ved milde og moderate depressionstilstande, mens svære depressioner  

 altid er ledsaget af melankoliformt syndrom ifølge ICD-10  

 klassifikationssystemet.
Tabel 4. Det melankoliforme syndrom Tilstedeværelse af mindst 4 af følgende  

 symptomer:
 1.
 2.
 3.
 4.
Nedsat lyst og interesse Svækket emotionel reaktivitet Tidlig morgenvågning (>2 timer før  

 vanlig) Morgenforværring.
 5.
 6.
 7.
 8.
Hæmning eller agitation Nedsat appetit Vægttab (>5% af vægten over 1  

 måned) Nedsat libido Anvendelsen af HDS kan med fordel suppleres med vurdering  

 af, hvorvidt melankoliformt syndrom er tilstede (Tabel 4), idet forekomsten  

 af dette syndrom har betydning for valg af behandling.
De psykotiske symptomer, som kan indgå i den  

 depressive tilstand, har i de fleste tilfælde et depressivt indhold fx  

 somatiske (hypokondre) vrangforestillinger, nihilistiske vrangforestillinger  

 og vrangforestillinger omkring skyld og skam.
Sjældent forekommer  

 forfølgelsesforestillinger og hallucinationer.
2 Indikation for behandling med  

 antidepressiva For alle antidepressiva gælder, at de er  

 registrerede til anvendelse på indikationen "major depression" svarende  

 til ICD-10 diagnosen "moderat til svær depressiv episode". Ved  

 registrering forstås, at Lægemiddelstyrelsen har godkendt den  

 fremlagte videnskabelige dokumentation som et tilstrækkeligt bevis for,  

 at der er effekt af behandlingen med lægemidlerne på denne  

 indikation.
3 Behandlingsstrategi Når diagnosen depression er stillet, vil  

 behandlingsvalget afhænge af, hvilken depressionskatagori patienten  

 har, hvor svær sygdommen er, og om der samtidig forekommer et  

 melankoliformt syndrom.
 Diagnosen og behandlingsplanen skal  

 journalføres.
 Med henblik på at oparbejde et solidt  

 erfaringsgrundlag med de forskellige præparater anbefales det, at den  

 enkelte læge som udgangspunkt begrænser sig til i sin virksomhed  

 at anvende få præparater fx 1-2 fra hver af undergrupperne af  

 selektive serotonin genoptagelseshæmmere (SSRI), kombinerede  

 noradrenalin og serotonin virkende præparater ("dual action"),  

 selektive, reversible monoaminoxydase (MAO)-hæmmere (RIMA) og  

 tricykliske antidepressiva (TCA) (se Tabel 5).
 Hvad angår antidepressiv effekt, er der påvist  

 marginale forskelle mellem SSRI og TCA, men ingen væsentlige indbyrdes  

 forskelle mellem præparaterne i de enkelte grupper.
For alle depressive patienter gælder, at en eventuel  

 medikamentel behandling altid bør følges op af støttende  

 samtaleterapi.
Der skal altid gives information vedrørende forventet  

 effekt af behandlingen, samt om bivirkninger og risici, der er forbundet med  

 for tidlig ophør af behandling.
Der henvises til den generelle del,  

 kap. 4, side 7.
 Angående forskelle i bivirkninger mellem  

 stofgrupperne er disse beskrevet i kap. 4, side 19.
Tabel 5. Antidepressiva inddelt efter farmakologisk  

 virkningsmekanisme Præparatgruppe Farmakologisk virkningsmekanisme TCA Kombineret NA og 5-HT genoptagshæmning plus multiple effekter  

 på andre neuroreceptorer (fx amitriptylin, nortriptylin og  

 klomipramin) Tetracykliske a  

 -2 blokerende effekt øger NA; 5-HT2A blokerende effekt  

 (mianserin) SSRI Selektiv 5-HT genoptagshæmning (fx citalopram, sertralin) "Dual action" Kombineret NA og 5-HT genoptagshæmning (fx  

 venlafaxin) Overvejende NA genoptagshæmning (fx reboxetin) a  

 -2 blokerende effekt øger NA; 5-HT2A blokerende effekt (fx  

 mirtazapin) 5-HT2A blokerende effekt, NA og 5-HT genoptagshæmning (fx  

 nefazodon) MAO-hæmmere Non-selektive og irreversible (isocarboxazid) Selektive og reversible (moclobemid) NA: noradrenalin, 5-HT: serotonin,  

 5-HT2A: postsynaptisk serotonin receptor, MAO monoaminoxy-dase 3.1 Behandling af depressiv enkeltepisode  

 (førstegangsdepression, F32) Mulig depression Der er intet sikkert videnskabeligt belæg for, at  

 medikamentel antidepressiv behandling er effektivt til behandling af disse  

 tilstande, som typisk vil opnå en totalscore på 8-12 point  

 på HDS.
Ved uddybende spørgsmål til symptomerne vil de  

 milde tilstande med depressive symptomer i nogle tilfælde vise sig at  

 omhandle krise-/sorgreaktioner.
Samtaleterapi bør under alle  

 omstændigheder være førstevalg ved behandling af disse  

 tilstande.
Mild depression (F32.0) I denne kategori indgår patienter med en totalscore  

 på 13 - 17 point på HDS.
Førstevalg af behandling er  

 psykoterapi.
Hvis man primært har valgt at behandle med psykoterapi og  

 tilstanden forværres eller er uændret efter 2-4 uger, bør  

 behandlingen suppleres med et SSRI eller "dual action" præparat.
Moderat til svær depression (F 32.1, F32.2 og  

 F32.3) I denne kategori indgår patienter, hvor Hamilton  

 depressionsscoren er 18 og derover.
I henhold til ICD-10  

 klassifikationssystemet tilhører alle disse patienter F32.1, F32.2 og  

 F32.3 kategorien, men det kliniske billede kan være meget forskelligt.
Som tidligere anført går man i ICD-10 ud fra,  

 at alle svære depressioner ledsages af melankoliformt syndrom (F32.2).  

 Det er imidlertid dokumenteret at ca. 2/3 af patienterne i almen praksis med  

 en HDS score på 18 og derover ikke opfylder kravene til melankoliform  

 depression.
Gruppen af moderat til svær depression kan derfor inddeles  

 i:
Moderat til svær depression uden melankoliformt  

 syndrom Disse patienter kan behandles i almen praksis eller  

 ambulant regi afhængig af symptomernes sværhedsgrad.
 Da der ikke er påvist forskelle, hvad angår  

 antidepressiv effekt mellem de forskellige stofgrupper: TCA, SSRI, "dual  

 action" og RIMA, bør førstevalgspræparat til denne  

 patientgruppe være et SSRI eller "dual action" præparat.
Moderat til svær depression med melankoliformt  

 syndrom Behandling af disse patienter kan som hovedregel  

 foregå i almen praksis eller i ambulant regi afhængig af  

 symptomernes sværhedsgrad.
Hvis der er udtalt spisevægring  

 og/eller risiko for suicidium, skal patienterne altid indlægges i  

 stationær psykiatrisk hospitalsafdeling.
Ud fra den videnskabelige dokumentation anses TCA for at  

 være førstevalgspræparat ved disse tilstande.  

 Vedrørende kontraindikationer, plasmakoncentrationsmåling mv.  

 henvises til kap. 3.5 side 16. Der er ikke påvist forskelle i  

 terapeutisk effekt mellem de forskellige TCA præparater.
Valg af  

 præparat afhænger derfor af den behandlende læges erfaring.  

 Lægen bør ved valget tage hensyn til præparaternes  

 bivirkningsprofil.
Der henvises til kap. 4.1, side 19.
Moderat til svær depression med psykotiske  

 symptomer Patienterne skal altid henvises til  

 hospitalsindlæggelse.
Til behandling af disse tilstande bør  

 førstevalgspræparat være enten TCA eller Electro  

 Convulsive Therapy (ECT).
3.2 Behandling af kortvarige tilbagevendende  

 depressive episoder (F38.1) Sikker dokumentation for antidepressive præparaters  

 effekt ved disse tilstande findes ikke, og præparaterne er ikke  

 registreret til behandling af disse tilstande.
3.3 Behandling af tilbagevendende (periodisk)  

 depression (F33) For denne kategori af depressive patienter gælder  

 generelt de samme retningslinier som for førstegangsdepressionerne.  

 Der er dog enkelte undtagelser:
i Selv ved mild grad af depression (F33.0) kan medikamentel behandling  

 være førstevalgsbehandling.
i Valg af antidepressiv behandling bør træffes ud fra kendskab  

 til hvilket præparat, der tidligere har været terapeutisk  

 effektivt, og hvilket præparat der i det enkelte tilfælde har  

 vist sig at have den mest hensigtsmæssige bivirkningsprofil.
i Ved disse tilstande skal der tages stilling til profylaktisk behandling.  

 Det tilrådes, at der tages kontakt til speciallæge i psykiatri.  

 Vedrørende valg af profylaktisk behandling henvises til side 18.
i Det er veldokumenteret, at patienter med flere depressive episoder i  

 anamnesen ofte udvikler terapiresistens.
Hospitalsindlæggelse er ofte  

 nødvendig.
3.4 Behandling af depression ved bipolar lidelse  

 (F31) Behandlingseffektiviteten af antidepressiva i denne  

 kategori er kun undersøgt i begrænset omfang.
Der er mange  

 ubesvarede spørgsmål vedrørende effekt af den  

 antidepressive behandling og valg af antidepressivum (TCA, SSRI osv.).  

 Behandling af disse tilstande bør varetages af eller i samråd  

 med en speciallæge i psykiatri.
3.5 Behandlingsfaser, dosering og  

 plasmakoncentrationsmåling Såvel ved førstegangsdepression, ny episode  

 ved tilbagevendende depression og depressiv episode ved bipolar affektiv  

 lidelse inddeles behandlingen i 3 faser: den akutte behandlingsfase,  

 vedligeholdelsesbehandlingsfasen og den profylaktiske behandlingsfase.  

 Behandling af aktuelle depressive episode omfatter således både  

 en akut behandlingsfase af 3 måneders varighed og en  

 vedligeholdelsesbehandlingsfase.
Ved vedligeholdelsesbehandlingsfasen  

 forstås behandling i den periode, hvor en underliggende depression  

 erfaringsmæssigt fortsat er til stede uden at være klinisk synlig  

 pga. den symptomatiske antidepressive effekt.
Empirisk sættes  

 varigheden af denne periode til 9-12 måneder.
I denne periode er  

 risikoen for tilbagefald af depression væsentligt højere hos  

 patienter, der ophører med medikamentel behandling sammenlignet med  

 patienter, der fortsat er i medicinsk behandling.
I de tilfælde hvor man vælger behandling med  

 TCA, skal doseringen ske på baggrund af samtidig  

 plasmakoncentrationsmåling.
Tricykliske antidepressiva som imipramin,  

 clomipramin, amitriptylin og nortriptylin er effektive præparater, som  

 kan reguleres under vejledning af plasmakoncentrationsmålinger, og for  

 hvilke der forligger anbefalede terapeutiske plasmakoncentrationer.  

 Plasmakoncentrationsmåling er nødvendig, da der er påvist  

 store individuelle forskelle i metabolisering, som hos ca. 7% af de  

 behandlede patienter kan medføre svære toksiske symptomer pga.  

 høj plasmakoncentration på anbefalet døgndosis.
Flere af  

 de i kap. 4.1, side 19 omtalte bivirkninger forekommer allerede ved lave og  

 ikke terapeutiske optimale plasmakoncentrationer.
Dette betyder, at man i  

 mange tilfælde, hvor doseringen alene styres ud fra forekomst af  

 bivirkninger, behandler med subterapeutiske doser.
Også af denne grund  

 bør doseringen ske under vejledning af  

 plasmakoncentrationsmåling.
For at opnå optimal effekt af  

 plasmakoncentrationsmålingerne er det vigtigt, at såvel  

 doserings- som blodprøvetagningstidspunktet standardiseres.  

 Blodprøven skal tages i 2. behandlingsuge, hvor steady-state  

 (ligevægtkoncentrationen) er indtrådt, og dosisjustering derfor  

 vil kunne foregå.
Blodprøven skal tages 12 timer efter sidste  

 dosering.
Plasmakoncentrationsmåling skal foretages mindst en gang i  

 akutfasen.
Resultatet skal fremgå af journalen.
 Der er for SSRI og "dual action" præparaterne ikke  

 påvist sammenhæng mellem kliniske effekter og plasmakoncentration  

 af de individuelle farmaka.
Den akutte behandlingsfase Når man har besluttet sig til, at der er indikation  

 for medikamentel antidepressiv behandling, og man har besluttet sig for  

 hvilket præparat, der er det mest hensigtsmæssige efter de  

 retningslinier, der er anført under kap. 3, side 13, påbegyndes  

 behandling.
Optimal dosering af antidepressiva er anført i  

 Medicinfortegnelsen, Lægemiddelkataloget samt  

 Lægemiddelstyrelsens produktresume for hvert præparat.
Efter 2-4 ugers behandling kan forventes en betragtelig  

 effekt af behandlingen, således at depressionens sværhedsgrad er  

 halveret.
Fuld remission opnås hos 60-80% af patienterne efter 6-8  

 ugers behandling.
Hvis der kun opnås delvis remission, forsøges  

 dosisøgning indenfor de rekommanderede doseringsgrænser.
Der er  

 ikke indikation for præparatskift, før et præparat er  

 fuldt gennemprøvet, hvilket vil sige, at præparatet er anvendt i  

 tilstrækkelig lang tid (6-8 uger) og i tilstrækkelig høj  

 dosis.
Hos 20-40% af patienterne opnås dårligere  

 eller ingen effekt af behandlingen.
Diagnosen må da genovervejes.
Hvis  

 diagnosen bekræftes, kan den alment praktiserende læge  

 vælge et andet antidepressivum fra en gruppe med anden farmakodynamisk  

 virkningsprofil eller henvise patienten til speciallæge i  

 psykiatri/psykiatrisk hospitalsafdeling.
Vedligeholdelsesbehandlingsfasen Behandlingen bør fortsætte i denne fase med  

 samme præparat og dosering, som var effektiv i den akutte fase.
Der er  

 rimelig dokumentation for effekt, hvad angår forebyggelse af  

 tilbagefald af depression for TCA og SSRI præparaterne.
For de  

 øvrige præparater er denne effekt endnu mangelfuldt belyst.
Hos 20-25 % af patienterne ses tilbagefald i denne fase  

 trods igangværende behandling.
For den behandlende læge skal  

 dette medføre overvejelser med hensyn til komplians, revurdering af  

 diagnosen, øgning af dosis af det aktuelle antidepressivum, skift til  

 andet antidepressivum eller henvisning til speciallæge i  

 psykiatri/psykiatrisk hospitalsafdeling.
 For patienter i TCA behandling kan eventuelle problemer  

 med komplians vurderes ved hjælp af  

 plasmakoncentrationsmåling.
Profylaktisk behandling Der er ingen klar definition af, hvornår der er  

 indikation for at iværksætte profylaktisk behandling.  

 Retningsgivende kan være forekomst af mindst 2 depressive episoder  

 opstået med mindst 3 måneders mellemrum indenfor en 5-årig  

 periode.
Varigheden af en profylaktisk behandling er mindst 5 år, men  

 behandlingen kan være "livslang". TCA og lithium er effektive  

 profylaktika ved recidiverende depressioner.
For de nye antidepressiva  

 foreligger der ingen sikker dokumentation for profylaktisk effekt.
 Det tilrådes, at indikationen for profylaktisk  

 behandling stilles i samråd med speciallæge i psykiatri.  

 Begrundelsen for iværksættelse og videreførelse af  

 profylaktisk behandling skal journalføres.
3.6 Kombinationsbehandling Nogle patienter responderer ikke tilfredsstillende  

 på behandlingen, selv når den er gennemført optimalt dvs.  

 med tilstrækkelig høj dosis og i tilstrækkelig lang tid og  

 med afprøvning af mindst to antidepressiva med forskellig  

 farmakologisk profil.
I tilfælde hvor den manglende effekt ikke kan  

 forklares ud fra forkert diagnose, manglende komplians, samtidig  

 tilstedeværende somatisk sygdom, anden psykisk sygdom eller misbrug,  

 kan man forsøge at forstærke effekten af den igangværende  

 behandling.
Dette kan ske ved at kombinere behandlingen med et andet  

 antidepressivum/antipsykotikum, evt. ved tilføjelse af lithium.
Ved  

 kombination med lithium vil ca. halvdelen af de tidligere  

 behandlingsresistente patienter opnå effekt inden for 7-10 dage.
 Effekten af de forskellige kombinationsbehandlinger er  

 ikke veldokumenteret og interaktionspotentialet er stort set ikke belyst.  

 Kombinationsbehandling skal derfor forestås af eller foregå i  

 samarbejde med speciallæge i psykiatri.
4 Bivirkninger Hyppigheden af bivirkninger ved behandling med  

 antidepressiva kan være vanskelig at registrere, idet en række af  

 de farmakologisk inducerede bivirkninger samtidig optræder som  

 symptomer ved den depressive tilstand.
Her tænkes på symptomer  

 som mundtørhed, obstipation, svimmelhed, træthed,  

 søvnforstyrrelser, angst, uro, tremor, hjertebanken og øget  

 svedtendens.
4.1 Tricykliske antidepressiva (TCA) En oversigt over de mest almindelige bivirkninger  

 fremgår af Tabel 6.
 Tabel 6. Farmakologisk uønskede  

 effekter.
Præ-parat Antikoli-  

 nerge ef-  

 fekter  

 (mundtørhed,  

 synsforstyr-  

 relser, obsti-  

 pation) Serotoner-  

 ge effekter
(kvalme, an-  

 dre gastro-  

 intestinale  

 forstyrrelser) Seksuelle  

 forstyrrel-  

 ser CNS ef-  

 fekter
(somnolens,  

 forvirrings-  

 tilstande) Epilepto-  

 gene ef-  

 fekter
(risiko for  

 kramper) Kardiotok-  

 siske ef-  

 fekter
(overled-  

 ningsforstyr-  

 relser, ortho-  

 statisk BT-  

 reaktion) TCA +++ +(+) ++ ++* ++ +(+)t
  

 +++ SSRI 0 (+) +++ +++ +++* + 0 "dual action" 0 ++(+) 0 t  

  +++ 0 t  

  +(+)* + 0 RIMA 0 + 0 0 (+) 0 Plusserne repræsenterer skøn over graden af  

 receptorbinding af antipsykotika baseret på tilgængelig  

 litteratur.
* Serotonin syndrom (Tabel 7) De mest generende antikolinerge bivirkninger er  

 mundtørhed, obstipation og urinretention.
Patienterne skal informeres  

 om, at mundtørheden medfører øget cariesfrekvens, og  

 hyppige tandlægebesøg skal derfor tilrådes kombineret med  

 øget mundhygiejne.
De cirkulatoriske bivirkninger er de alvorligste, specielt  

 må man være opmærksom på ændringer i hjertets  

 overledningshastighed såvel intraventrikulært i form af grenblok  

 som varierende grader af AV-blok.
EKG skal derfor kontrolleres før  

 behandlingens start.
En observeret overledningsforstyrrelse vil  

 forværres under behandlingen, og behandlingen skal derfor varetages af  

 en speciallæge i psykiatri i samråd med kardiolog.
Udvikling af  

 EKG-forandringer hos hjerteraske patienter ses ofte ved relativt høje  

 plasmakoncentrationer.
Af større praktisk betydning er risikoen for  

 udvikling af orthostatisk blodtryksfald, som kan forventes hos ca. 20 % af  

 patienterne.
Orthostatisk blodtryksfald optræder allerede ved  

 subterapeutiske doser umiddelbart efter behandlingens start, hvorfor det  

 orthostatiske blodtryk skal måles i denne behandlingsfase.
Vedr.  

 ældre patienter henvises til kap. 6, side 22.
De såkaldte seponeringssymptomer kan opstå  

 efter behandling med TCA.
Der henvises til næste kapitel.
4.2 SSRI Når det gælder SSRI-præparaterne (se  

 Tabel 6), er bivirkningerne overvejende af gastrointestinal karakter nemlig  

 kvalme, som ses hos 25 % af de behandlede patienter, diarré og i  

 værste fald opkastninger.
Der beskrives desuden bivirkninger i form af  

 angst, agitation og søvnbesvær.
Hos ældre kan der  

 opstå faldtendens.
Ligesom for TCA er der seksuelle bivirkninger.
Den  

 mest alvorlige komplikation til SSRI-præparater er serotonin syndromet  

 (Tabel 7). Det kliniske billede optræder i begyndelsen af behandlingen  

 eller ved dosisøgning, samt ved kombinationsbehandling med farmaka der  

 også fremmer den serotonerge neurotransmission.
Hovedsymptomerne er  

 hypertermi (mere end 38°C) og muskelspasmer.
Tilstanden udvikles meget  

 hurtigt, og dødelige forløb er beskrevet.
Tabel 7. Serotonin syndromet Tilstedeværelse af mindst tre af følgende  

 kliniske manifestationer sammenfaldende med addition eller dosisøgning  

 af serotonergt præparat:
 1.
 2.
 3.
 4.
 5.
Psykiske ændringer (konfusion, eufori) Agitation Myokloni Hyperrefleksi Øget svedtendens 6.
 7.
 8.
 9.
 10.
Kulderystelser Tremor Diarré Koordinationsforstyrrelser Feber Paraklinisk kan ses blodtryksændringer, leukocytose  

 og forhøjet creatinkinase, i alvorlige tilfælde dissimineret  

 intravaskulær koagulation (DIC), leverskade og død.
 En anden vigtig "bivirkning" ved SSRI-behandling er de  

 såkaldte seponeringssymptomer (se Tabel 8), som kan opstå 3-4  

 dage efter seponering af præparaterne.
Varigheden af disse symptomer er fra få dage til  

 flere uger, og det kliniske billede er varierende.
Hyppigheden af symptomerne  

 er uvis.
Under alle omstændigheder skal disse præparater  

 seponeres gradvist over 1 - 2 uger.
Endvidere skal patienten informeres om  

 seponeringssymptomerne og opfordres til at kontakte lægen ved forekomst  

 af disse.
Tabel 8. Seponeringssymptomer ved SSRI Symptomerne opstår oftest 3-4 dage efter seponering,  

 varighed fra dage til uger.
 Somatiske symptomer:
 Psykiske symptomer:
 1.
 2.
 3.
 4.
 5.
 6.
Svimmelhed Ataksi Kvalme/opkastning Træthed Myalgi Kulderystelser 1.
 2.
 3.
 4.
 5.
 6.
Angst/agitation Grådlabilitet Irritabilitet Overaktivitet Depersonalisations oplevelser Koncentrations- og hukommelsesforstyrrelser 7.
Paræstesier 7.
 Nedtrykthed og konfusion.
 8.
Søvnforstyrrelser 4.3 "Dual action" Når det gælder bivirkninger indenfor denne  

 gruppe af antidepressive midler, er erfaringerne endnu beskedne.
Det er  

 karakteristisk for præparaterne, at de påvirker både  

 noradrenalin- og serotoninsystemet i forskellig grad, hvorfor de kan antages  

 at give nogle af de samme bivirkninger som de andre grupper af  

 antidepressiva.
Se Tabel 6.
 Med hensyn til forskelle i bivirkningsprofil henvises til  

 Medicinfortegnelsen, Lægemiddelkataloget og Lægemiddelstyrelsens  

 produktresumé for hvert af præparaterne.
5 Interaktioner For SSRI-præparaterne gælder at paroxetin,  

 fluoxetin og fluvoxamin, men ikke citalopram og sertralin er kraftige  

 hæmmere af visse mikrosomale enzymer i leveren.
De  

 førstnævnte præparater kan derfor forventes at hæmme  

 omsætningen af flere lægemidler bl.a. antipsykotika.
Udtalt  

 øgning af plasmakoncentrationerne af TCA, propranolol, theophyllin og  

 clozapin er iagttaget.
Stigningen kan medføre toksiske reaktioner.  

 Specielt skal det anføres, at ved præparatskift fra fluoxetin  

 til et TCA præparat bør begyndelsesdoseringen af TCA være  

 1/3 af den rekommanderede TCA-dosis, og at det varer op til 5 uger,  

 før optimal dosering af TCA-præparatet kan opnås.
Dette  

 skyldes fluoxetinmetabolittens lange halveringstid.
Ugentlige  

 plasmakoncentra-tionsmålinger af TCA-præparatet anbefales.
Til brug i almen praksis anbefales SSRI-præparater  

 med kort halveringstid (1 - 2 døgn) og mindst mulig risiko for  

 interaktioner.
 For TCA gælder, at metabolismen øges af  

 carbamazepin, phenytoin, barbiturater og ormepræparater, hvilket  

 medfører en nedsat plasmakoncentration.
 Kombinationsbehandling med non-selektive og irreversible  

 MAO-hæmmere skal forestås af speciallæger i psykiatri pga.  

 risiko for svære toksiske reaktioner.
6 Ældre patienters specielle  

 forhold Depression er en hyppig lidelse hos ældre.  

 Prævalensen antages at være den samme som hos yngre.
6.1 Diagnose, klassifikation og bedømmelse af  

 depressionens sværhedsgrad Depressionsdiagnosen hos ældre kompliceres ofte af  

 samtidigt forekommende somatiske og organiske lidelser samt andre  

 psykiatriske lidelser.
Disse forhold er formentlig en væsentlig  

 årsag til, at depressionssyndromet overses i denne patientgruppe.
ICD-10 klassifikationssystemet indeholder ikke en  

 aldersspecifik begrænsning, og videnskabelige undersøgelser  

 vedrørende symptomprofilen hos yngre og ældre patienter  

 bekræfter, at aldersspecifikke kriterier ikke er nødvendige,  

 idet ICD-10 kriterierne tager hensyn til eventuelt forekommende forskelle i  

 symptomprofil.
Der henvises til kap. 1, side 10.
6.2 Behandlingsstrategi Brugen af såvel TCA som nyere antidepressiva til  

 ældre depressive patienter er generelt dårligt videnskabeligt  

 belyst.
Der er kun få klinisk kontrollerede undersøgelser, der  

 omfatter aldersgruppen over 70 år.
Den viden, der eksisterer om  

 samtlige antidepressivas ønskede og uønskede virkninger,  

 baseres i stor udstrækning på kliniske iagttagelser både  

 angående virkninger hos depressive patienter uden komorbiditet, hos  

 patienter med samtidig somatisk eller anden psykiatrisk lidelse samt ved  

 samtidige organiske lidelser (fx demenssygdomme).
Den medicinske behandling af ældre over 70 år  

 er alligevel veletableret i den daglige klinik.
Behandlingen sker overvejende  

 med baggrund i den antagelse, at resultaterne fra de klinisk kontrollerede  

 undersøgelser vedrørende yngre depressive patienter kan  

 overføres til den ældre gruppe, og under hensyn til de mulige  

 farmakologiske forskelle der må forventes mellem aldersgrupperne.
Dette  

 sidste gælder såvel farmakodynamiske som farmakokinetiske  

 forskelle.
 Disse forhold har betydning for valg af præparat i  

 almen praksis, henvisningsprocedurerne til  

 speciallæge/hospitalsambulatorium og hospitalsindlæggelse i  

 psykiatrisk afdeling/gerontopsykiatrisk afdeling.
Hvor TCA-præparaterne anbefales som  

 førstevalgspræparat, gælder specielle forhold, som  

 vanskeliggør en behandling i almen praksis.
Bivirkningshyppigheden  

 begrænser ofte denne behandling, især hvad angår  

 orthostatiske blodtryksreaktioner og EKG-forandringer.
Disse bivirkninger er  

 ikke nødvendigvis relateret til toksiske plasmakoncentrationer, men er  

 mere relateret til ændret farmakodynamik hos den ældre.
Alvorlige  

 komplikationer af organisk art kan forekomme pga. disse præparaters  

 antikolinerge bivirkninger, som i alvorligste konsekvens kan udløse et  

 delirium.
Under alle omstændigheder kræver  

 iværksættelse af en TCA-behandling nøje kontrol af  

 plasmakoncentrationen, orthostatisk blodtryk og EKG.
EKG og orthostatisk  

 blodtryk skal således kontrollers før behandlingen  

 iværksættes.
Påvises en orthostatisk systolisk  

 blodtryksreaktion på 20 mmHg eller derover, skal TCA behandlingen ikke  

 iværksættes i almen praksis.
Vedrørende EKG-forandringer  

 henvises til kap. 4.1, side 19. EKG bør kontrolleres en gang i den  

 akutte behandlingsfase.
6.3 Behandling af depressiv enkeltepisode  

 (førstegangsdepression) Vedrørende mild depression (F32.0) gælder de  

 samme vejledninger som beskrevet i kap. 3.1, side 14.
Moderat til svær depression (F 32.1, F32.2 og F32.3) Ved førstegangsdepressioner af moderat til  

 svær grad, hvor TCA skønnes indiceret, bør behandlingen  

 påbegyndes af speciallæge i psykiatri eller i samråd med  

 denne.
 Ved førstegangsdepressioner af moderat til  

 svær grad med psykotiske symptomer skal patienten indlægges  

 på hospitalsafdeling.
Behandling af tilbagevendende (periodisk) depression (F33) Ved ny episode er kendskabet til de i kap. 6.2, side 22  

 omtalte uønskede virkninger oftest afklaret, og risiko for at de  

 udvikles derfor mindre.
Dog kan mange forhold (fx nytilkommen somatisk  

 lidelse) tale for, at man anvender samme procedure, som beskrevet ovenfor.
6.4 Behandlingsfaser, dosering og  

 plasmakoncentrationsmåling Den akutte behandlingsfase Af de nyere antidepressiva er der størst viden om  

 SSRI-præparaternes kliniske virkninger.
Når  

 SSRI-præparaterne i almen praksis under alle forhold er  

 førstevalgs præparat til ældre depressive patienter,  

 baseres dette udelukkende på præparaternes bivirkningsprofil og  

 specielt de sjældent forekommende kardiovaskulære bivirkninger.  

 Hvad angår serotonergt syndrom og seponeringssymptomer (se Tabel 7 og  

 8) gælder de samme forholdsregler som for den yngre aldersgruppe.
Som hovedregel bør behandlingen med et  

 SSRI-præparat påbegyndes med en dosis, der svarer til halvdelen  

 af den, der rekommanderes til yngre.
En langsom optitrering til rekommanderet  

 dosis tilrådes, og der skal iagttages stor forsigtighed, hvad  

 angår forekomsten af interaktion med andre lægemidler inkl.  

 naturlægemidler (fx perikon). (Vedr. interaktioner henvises til kap. 5,  

 side 21.) Blandt TCA-præparaterne har nortriptylin en fordel  

 på grund af dets bivirkningsprofil, som adskiller sig fra øvrige  

 TCA præparater.
Det gælder specielt forekomsten af orthostatisk  

 blodtryksreaktion, som er sjældnere for dette præparats  

 vedkommende.
Ved anvendelsen af TCA skal doseringen justeres efter  

 plasmakoncentrationsmåling.
I øvrigt gælder de samme  

 vejledninger for akut behandling, som beskrevet i kap. 3.5, side 17.
De få kontrollerede undersøgelser, der er  

 gennemført i denne patientgruppe, viser dog, at effekten af  

 antidepressiva er ringere end i de yngre aldersgrupper, og der er en stor  

 individuel variation i de anførte bivirkninger for alle typer af  

 antidepressiva.
Patienterne skal derfor følges tæt initialt i  

 den akutte behandlingsfase.
Vedligeholdelsesbehandlings-/profylaktisk behandlingsfasen Effekten af den medikamentelle behandling i disse faser er  

 utilstrækkeligt belyst i den ældre aldersgruppe.
Der henvises til  

 kap. 3.5, side 18.
 Undersøgelser peger på, at tilbagefalds- og  

 recidivfrekvensen er større i ældregruppen, specielt hos  

 ældre hvor depressionssygdommen har debut efter 60 års alderen.  

 Patienterne bør informeres herom, og det tilrådes at kontrollere  

 patienterne hyppigt fx hver måned.
ECT behandling ECT-behandling er en effektiv behandling hos ældre,  

 men samtidigt er tilbagefaldsrisikoen høj i efterforløbet.  

 Dette betyder, at ECT-behandlingen efterfølgende altid skal suppleres  

 med et antidepressivum.
ECT-behandling vil ofte være  

 førstevalgsbehandling hos ældre depressive patienter med  

 kardiovaskulære lidelser, hvor SSRI præparaterne ikke har vist  

 terapeutisk effekt.
Disse patienter skal altid henvises til behandling i  

 stationær psykiatrisk afdeling.
7 Andre indikationer for ordination af  

 antidepressiva Antidepressiva er primært registreret til behandling  

 af moderat til svær depressiv episode, men kan også anvendes ved  

 andre tilstande.
I Tabel 9 er anført de psykiske lidelser, hvortil der  

 er registreret præparater til behandling.
Ved anvendelsen af  

 antidepressiva til behandling af disse tilstande skal ICD-10 kriterierne  

 være opfyldt.
I tvivlstilfælde skal patienten henvises til  

 udredning og behandling ved speciallæge i psykiatri.
Tabel 9. Andre psykiske lidelser, hvor SSRI er  

 registreret til behandling ICD-10 Psykiske lidelse Præparat registreret til behandling F40.1 Socialfobi paroxetin F41.0 Panikangst citalopram, paroxetin F41.1 Generaliseret angst venlafaxin F42 Obsessiv-kompulsiv lidelse (OCD) paroxetin, sertralin F50.2 Bulimia nervosa fluoxetin 7.1 Behandlingsstrategi Når det gælder angsttilstande og OCD, viser  

 forskningsresultaterne, at 50-70% bedres på behandlingen.
Ved OCD er  

 symptomreduktionen moderat (30-50%), en bedring der dog anses for klinisk  

 relevant.
Det er karakteristisk, at effekten er tilstede så  

 længe, patienten er i behandling, og den aftager efter seponering.
En  

 mere langvarig effekt ses, hvis behandlingen kombineres med psykoterapi.
Der  

 vides kun lidt om effekten af medicinsk behandling ved  

 langtidsbehandling.
Når en effektiv behandling er gennemført, er  

 det vigtigt at nedtrappe SSRI langsomt.
Hvis man trapper for hurtigt ned, kan  

 patienten opleve uro, øget angst, søvnløshed,  

 spændinger i kroppen og hovedpine.
Symptomerne er forbigående,  

 men det er vigtigt at oplyse patienten om dem.
Vedrørende bivirkninger  

 i øvrigt henvises til kap. 4.2, side 20.
Den behandlende læge skal være opmærksom  

 på, at behandlingen ikke må fortsætte med mindre, der er  

 sikker effekt.
Efter 3 måneder skal lægen revurdere, om der  

 fortsat er behandlingsbehov, herunder overveje om patienten bør  

 viderehenvises til speciallæge i psykiatri.
Indikationen for  

 iværksættelse og/eller videreførelse af behandling skal  

 fremgå af journalen.
Angsttilstande TCA og SSRI har en dokumenteret effekt på behandling  

 af social fobi og panikangst.
Når det gælder panikangst, er der  

 dokumenteret effekt ud over den akutte fase.
De anvendte præparater  

 gives i samme doser som ved depressionsbehandling, og effekten kan forventes  

 at indtræde efter 2-6 ugers behanling.
 Behandlingsresistente tilfælde bør henvises  

 til speciallæge i psykiatri.
OCD OCD behandles enten med klomipramin, som har en kraftig  

 serotonerg virkning eller med et af de godkendte SSRI præparater.
Uanset hvilken præparattype der vælges, er det  

 karakteristisk, at det anvendte farmakon skal gives i højere doser end  

 ved behandling af depression, og at effekten først kan forventes efter  

 op til 12 ugers behandling.
Ved manglende effekt gælder samme  

 retningslinier som ved depressionsbehandling.
Behandling med antipsykotika 1.
Indledning 2.
Diagnose og klassifikation af skizofreni 2.1 Udredning af patienter med skizofrenisuspekte  

 symptomer 3.
Behandlingsstrategi 3.1 Inddeling af antipsykotika 3.2 Præparatvalg 3.3 Behandlingsfaser 3.4 Administrationsform 3.5 Plasmakoncentrationsmåling 4.
Bivirkninger ved behandling med anti-psykotika 4.1 Extrapyramidale bivirkninger (EPS) 4.2 Autonome/kardiovaskulære bivirkninger 4.3 Psykiske bivirkninger 4.4 Prolactinøgning 4.5 Vægtøgning 4.6 Malignt neuroleptikasyndrom (MNS) 4.7 Bloddyskrasi 4.8 Epileptiske anfald 5.
Interaktioner og kontraindikationer 5.1 Interaktioner 5.2 Kontraindikationer 6.
Ældre patienters specielle forhold 6.1 Præparatvalg 6.2 Bivirkninger 6.3 Specielle forhold ved specifikke tilstande hos  

 ældre 6.4 Demens (F00-F03) 7.
Andre indikationer for antipsykotisk medikamentel  

 behandling 7.1 Psykotiske tilstande med relation til misbrug (F1x.5) 7.2 Andre tilstande 1 Indledning Antipsykotika kaldtes tidligere neuroleptika.
Denne  

 betegnelse kan fortsat anvendes om de ældre, såkaldt typiske  

 antipsykotika.
Betegnelsen neuroleptika forbindes med de ældre  

 antipsykotikas tendens til at medføre muskelstivhed.
Med fremkomsten  

 af en ny generation af præparater, de såkaldte 2. generations  

 antipsykotika eller atypiske antipsykotika, er betegnelsen neuroleptika  

 erstattet med antipsykotika.
Atypiske antipsykotika har betydeligt  

 færre eller ingen ekstrapyramidale bivirkninger.
Antipsykotika er midler rettet mod psykotiske symptomer.  

 Indførelsen af behandling med antipsykotika midt i 1950erne  

 betød, at mange psykotiske patienter fik en forbedret livskvalitet med  

 mulighed for reintegrering i samfundet.
Antipsykotika kan fjerne eller lindre  

 pinagtige psykotiske symptomer og anvendt på de rigtige indikationer og  

 i korrekt dosering, peger nye undersøgelser på, at rettidig  

 behandling forbedrer prognosen for skizofrene patienter.
Omvendt kan ukorrekt  

 anvendelse af disse potente præparater medføre  

 unødvendige fysiske og psykiske bivirkninger.
En optimal behandling  

 kræver et indgående kendskab til såvel psykotiske lidelser  

 som til de antipsykotiske stoffers affinitet til forskellige receptorsystemer  

 i hjernen samt receptorprofilens betydning for såvel effekt som  

 bivirkninger.
Indikation for behandling med antipsykotika i mere end 2-3  

 uger er en psykiatrisk speciallægeopgave, og speciallæger i  

 psykiatri skal varetage den fortsatte behandling eller vejlede heri.
Da  

 tidlig behandling menes at være af stor betydning for  

 sygdomsforløbet, skal debuterende skizofrenisuspekte symptomer hos en  

 patient umiddelbart føre til viderehenvisning til en psykiatrisk  

 afdeling/distriktspsykiatrisk center, eller en børne- og  

 ungdomspsykiatrisk afdeling.
Ved psykotiske recidiver bør det  

 ligeledes nøje overvejes, om patienten skal henvises til psykiatrisk  

 afdeling med henblik på fornyet vurdering og stillingtagen til  

 behandling.
Disse overvejelser skal journalføres.
 Vedrørende problemstillingerne i relation til  

 information og samtykke samt journalføring henvises til den generelle  

 del, kapitel 4, side 7.
 For en bredere fremstilling henvises til fx Dansk  

 Psykiatrisk Selskabs vejledende retningslinjer for behandling med  

 antipsykotika. (Ugeskrift for Læger, Klaringsrapport nr.5, 1998).
2 Diagnose og klassifikation af  

 skizofreni WHO´s klassifikationssystem ICD-10 (Tabel 10) er  

 grundlaget for diagnostik og registrering af skizofrene sindslidelser.  

 Skizofrenidiagnosen er defineret ved tilstedeværelsen af typiske  

 symptomer, der har varet mindst 1 måned.
Denne varighed er valgt for at  

 adskille skizofreni fra akutte og forbigående psykoser (F23) samt fra  

 psykotiske tilstande (F1x.5) betinget af psykoaktive stoffer.  

 Sidstnævnte tilstande vil oftest klinge af inden for 1 måned,  

 såfremt patienten kan holdes stoffri.
Tabel 10. Diagnostiske kriterier for skizofreni  

 ifølge ICD-10 I 1.
 2.
 3.
m  

  1 første rangs symptom (se Tabel 11) Vedvarende "bizarre" vrangforestillinger m  

  2 af følgende:
i i i i Vedvarende hallucinationer med vrangforestillinger uden  

 affektivt indhold Sproglige tankeforstyrrelser Kataton adfærd Negative symptomer II Varighed m  

  1 måned III Udelukkes:
 1.
 2.
Primær affektiv sindslidelse Organisk ætiologi Diagnosesystemet bygger på beskrivelsen af  

 karakteristiske psykopatologiske fænomener fremfor en stillingtagen til  

 teoretiske årsagssammenhænge.
Selvom årsagerne til  

 udvikling af skizofreni og andre psykotiske tilstande fortsat er  

 omdiskuterede, er det væsentligt at have kendskab til, hvilke  

 biologiske processer i hjernen antipsykotika påvirker for at kunne  

 tilbyde en optimal og individuel farmakologisk behandling af de psykotiske  

 symptomer.
Det er således væsentligt for alle  

 læger, som kommer i forbindelse med skizofrene patienter, at vide, at  

 der hos disse patienter er påvist forskellige biologiske forstyrrelser  

 i de dele af hjernen, der er involveret i bearbejdning af ydre eller indre  

 indtryk.
De biologiske fund er i overensstemmelse med observerede  

 forstyrrelser i informationsbearbejdningen, der bevirker, at skizofrene  

 patienter er specielt følsomme over for belastning med mange samtidige  

 stimuli.
Antipsykotika beskytter mod stimulationsbelastning, men  

 såfremt den farmakologiske behandling ikke følges op af samtidig  

 miljøbehandling i form af skærmning mod ydre stimuli fx i form  

 af støj og krav, vil der primært i de akutte faser kunne  

 opstå et behov for unødvendig og uacceptabel øgning af  

 medicindosis.
Dette forhold understreger nødvendigheden af samtidig  

 miljøbehandling, men også behovet for social intervention med  

 henblik på at fore-bygge en belastet dagligdag, der vil kunne  

 fremprovokere psykotiske recidiver.
 Skizofrene sindslidelser er kendetegnet ved  

 karakteristiske forstyrrelser af tænkning, perception og affekt samt af  

 såkaldt positive symptomer, som hallucinationer og vrangforestillinger.  

 Som særligt karakteristiske symptomer har man i ICD-10 først og  

 fremmest valgt de Schneiderske første rangs symptomer (FRS) (Tabel  

 11). Symptomerne er dog ikke patognomoniske for skizofrenidiagnosen, der kan  

 stilles selvom patienten aldrig har haft første rangs symptomer.  

 Diagnosen skizofreni bør ikke stilles ved tilstedeværelse af  

 udtalte depressive eller maniske symptomer, med mindre de skizofrene  

 symptomer var tilstede forud for den affektive lidelse, ligesom diagnosen  

 heller ikke bør stilles ved åbenbar cerebral lidelse eller ved  

 tilstande opstået i forbindelse med "stof"-intoksikation eller  

 -abstinens.
Tabel 11. Skizofrene første rangs symptomer  

 (FRS) i henhold til ICD-10 Tankepåvirkningsoplevelser:
Tanke-fradrag Tanke-påføring Tanke-udspredning Tanke-hørlighed Styringsoplevelser:
Påførte handlinger Påførte viljeimpulser Påførte følelser Trejde-persons hørelseshallucinationer:
Kommenterende stemmer Diskuterende stemmer Legemlige påvirkningsoplevelser Vrangagtige sansningsoplevelser 2.1 Udredning af patienter med skizofrenisuspekte  

 symptomer Nyere studier tyder på, at længerevarende  

 ubehandlet psykose forværrer langtidsprognosen.
Psykotiske symptomer  

 uden kendt årsag samt andre skizofrenisuspekte symptomer skal altid  

 føre til umiddelbar henvisning til psykiatrisk  

 afdeling/distriktspsykiatrisk center.
 Det er væsentligt, at den læge, der  

 først ser patienten, indsamler grundige oplysninger om aktuel og  

 tidligere psykopatologi, varighed, grad af symptomer og eventuelle tidligere  

 behandlingsresultater, herunder hvilke præparater, der blev anvendt og  

 i hvilke doser, endvidere bør information om evt. misbrug indhentes.  

 Det er ligeledes vigtigt at være opmærksom på faktorer, der  

 påvirker antipsykotikas farmakokinetik (se kap. 5.1, side 43).
En grundig klinisk undersøgelse er vigtig for at  

 udelukke somatisk lidelse, som årsag til de psykotiske symptomer.
Dette  

 gælder alle aldersgrupper, men er ikke mindst relevant hos ældre  

 patienter og ved akut opstået  psykose.
3 Behandlingsstrategi Antipsykotika modvirker først og fremmest  

 hallucinationer og vrangforestillinger.
Hertil kommer, at de har en vis  

 effekt på formelle tankeforstyrrelser.
De fleste undersøgelser  

 viser ingen eller ringe effekt af typiske antipsykotika på skizofrene  

 kognitive forstyrrelser, eller på de såkaldte defektsymptomer  

 eller negative skizofrene symptomer (Tabel 12). Et tiltagende antal  

 undersøgelser peger derimod på, at atypiske antipsykotika har en  

 vis effekt overfor kognitive forstyrrelser og negative symptomer.
Tabel 12.  Negative symptomer i henhold til  

 ICD-10 Træghed Sløvhed Affekt-affladning Initiativløshed Passivitet Sprogfattigdom Kontakt-forringelse Manglende fremdrift eller interesser Tom eller formålsløs adfærd Indsynken i sig selv Social tilbagetrækning eller  

 ensomhedssøgen Antipsykotika har herudover en angst- og  

 aggressionsdæmpende effekt, ligesom de nedsætter  

 aktivitetsniveauet.
Denne sederende virkning er til tider ønsket og  

 til tider uønsket.
Det skal understreges, at benzodiazepiner  

 almindeligvis bør foretrækkes frem for antipsykotika med henblik  

 på opnåelse af uspecifik sedering eller behandling af  

 angstsymptomer ved akutte psykotiske episoder.
Den maksimale antipsykotiske virkning indtræder  

 hyppigt først efter uger, og ikke sjældent efter måneders  

 behandling.
Dette gælder ikke mindst for clozapin, hvor der kan ses  

 tiltagende effekt i op til et år efter påbegyndt behandling.
Det  

 er endnu uafklaret, hvorvidt det samme gælder for de andre atypiske  

 antipsykotika 3.1 Inddeling af antipsykotika Antipsykotika inddeles i typiske (1. generations- eller  

 ældre)  antipsykotika, og atypiske (2. generations- eller nyere  

 antipsykotika.
En mulig virkningsmekanisme ved medikamentel antipsykotisk  

 behandling er, at medicinen nedsætter den mængde af stimuli, der  

 samtidigt når frem til bevidstheden jævnfør  

 ovenstående.
Herved bliver patienten bedre i stand til at bearbejde  

 indtryk, herunder at korrigere fejlagtigt opståede forestillinger  

 (psykotiske tanker).
Typiske antipsykotika De typiske antipsykotika inddeles i lavdosis, middeldosis  

 og højdosis stoffer.
Lavdosisstofferne har primært affinitet til  

 dopaminreceptorerne, hvorimod højdosisstofferne har en bredere  

 receptorprofil.
Uanset receptorprofilen virker alle typiske antipsykotika ved  

 at blokere mindst 70% af hjernens dopamin D2-receptorer.
Lavdosisstofferne  

 har større affinitet til dopamin D2-receptorerne, hvorfor de virker  

 ved lavere dosis.
Selvom virkningsmekanismen er den samme for alle stofferne,  

 betyder receptorprofilen meget for bivirkningerne (Tabel 13).
 Tabel 13. Receptorbindingsprofiler for typiske  

 antipsykotika.
Antipsykotika Receptorbinding D2 5-HT2A a  

 -1 ACH Histamin Lavdosis +++ + + - - Middeldosis +++ ++ ++ - - Højdosis +++ ++ +++ ++ ++ Plusserne repræsenterer skøn over graden af  

 receptorbinding af antipsykotika baseret på tilgængelig  

 litteratur.
Antipsykotika binder også til forskellige andre dopamin og serotonin  

 (fx 5-HT2A)-receptorer, men den kliniske relevans heraf er usikker.
Atypiske antipsykotika Også de atypiske antipsykotika blokerer dopamin  

 D2-receptorerne, men flertallet af de atypiske antipsykotika er herudover  

 karakteriseret ved en mere udtalt affinitet til hjernens serotonin  

 5-HT2A-receptorer end til dopaminreceptorerne, ligesom de deler affinitet til  

 (-1-adrenoceptorerne (Tabel 14). Affiniteten til serotonin 5HT2A-receptorerne  

 og til (-receptorerne er eventuelt af betydning for de atypiske stoffers  

 mindre tilbøjelighed til at fremkalde extrapyramidale bivirkninger  

 samt for deres formodede bedre effekt over for de negative skizofrene  

 symptomer og over for visse kognitive forstyrrelser.
 Tabel 14. Receptorbindingsprofiler for atypiske  

 antipsykotika.
Antipsykotika Receptorbinding D2 5-HT2A a  

 -1 ACH Histamin Sulpirid* +++ - - - - Risperidon +++ ++ ++ - - Clozapin +(+) ++ +++ +++ ++ Olanzapin ++ ++ ++ +++ ++ Plusserne repræsenterer skøn over graden af  

 receptorbinding af antipsykotika baseret på tilgængelig  

 litteratur.
Antipsykotika binder også til forskellige andre dopamin og serotonin  

 (fx 5-HT)-receptorer, men den kliniske relevans heraf er usikker.
* Se tekst Det synes dog at være af lige så stor  

 betydning, at disse stoffer i højere grad påvirker limbiske end  

 motoriske dopaminsystemer, dvs. at de primært virker på den del  

 af dopaminsystemet, der menes at have betydning for udvikling af positive  

 skizofrene symptomer som hallucinationer og vrangforestillinger.
 Sulpirid kan karakteriseres som delvist atypisk, idet det  

 netop med baggrund i større affinitet til limbiske sammenlignet med  

 motoriske dopaminreceptorer medfører færre extrapyramidale  

 bivirkninger end typiske antipsykotika.
3.2 Præparatvalg Typiske antipsykotika Hvad angår antipsykotisk effekt, har talrige studier  

 ikke kunnet bekræfte væsentlige forskelle imellem typiske  

 antipsykotika.
For levomepromazin og promazin gælder dog, at den  

 uspecifikke sederende effekt er mere udtalt end den antipsykotiske effekt.
Da  

 disse stoffer samtidig har udtalte autonome bivirkninger, har de kun en  

 yderst begrænset plads i behandlingen af psykotiske patienter.
Ved behandling af patienter med debuterende psykose  

 bør behandlingen i al almindelighed indledes med mindste anbefalede  

 dosis (ækvipotent med haloperidol 2-4 mg i døgnet). Ved  

 svære symptomer eller ved utilstrækkellig effekt efter 4-8 uger  

 kan dosis optimeres. (Se Tabel 15) Tabel 15. Dosistitrering i den akutte fase hos  

 patienter med debuterende skizofreni (ideelt scenario).
Start med mindst anbefalet dosis (ved svære symptomer  

 optitrer over dage) o Evaluer i mindst 2 uger (ved svære symptomer  

 hyppigere) o Ved utilfredsstillende effekt øges dosis med  

 25-50% o Gentag evaluering x 1 ugentlig, øg om  

 nødvendigt dosis o Ved bivirkninger følges Tabel 17 Atypiske psykotika Clozapin er ikke førstevalgspræparat.
Det er  

 imidlertid det præparat, der har den bedst dokumenterede effekt hos  

 behandlingsresistente patienter.
Det er muligt, at også de andre  

 atypiske antipsykotika har en favorabel effekt ved behandling af patienter,  

 der ikke har responderet på typiske antipsykotika, herunder ikke mindst  

 på de negative symptomer og kognitive forstyrrelser.
Omvendt  

 gælder, at patienter, der ikke har responderet på behandling med  

 atypiske antipsykotika, vil kunne have effekt af behandling med typiske  

 antipsykotika.
Der foreligger endnu kun begrænset dokumentation for  

 de atypiske præparaters effekt ved akutte tilstande præget af uro  

 og aggressivitet ligesom præparaterne for nærværende ikke  

 fås til parenteral administration.
Hos patienter, der tidligere har  

 modtaget antipsykotisk behandling, bør man i valget af præparat  

 tage hensyn til effekt og bivirkninger i forbindelse med tidligere  

 behandling. (Se fx Dansk Psykiatrisk Selskabs vejledende retningslinier)  

 Herudover bør man allerede ved ordinationen overveje, hvorvidt der  

 på et senere tidspunkt kan blive tale om depotbehandling.
Er dette  

 tilfældet, kan det være en fordel at anvende et præparat,  

 der findes i depotform.
Clozapin er fortsat det eneste registrerede  

 antipsykotikum, der er helt fri for EPS (extrapyramidale bivirkninger),  

 ligesom det har den bedst dokumenterede effekt på terapiresistente  

 psykoser.
Olanzepin medfører ligeledes få eller ingen EPS ved  

 normal dosering, men stoffet kan give anledning til generende  

 vægtøgning (se kap. 4.5, side 42).
Risperidon medfører sjældent generende  

 bivirkninger i doser på 1-4 mg, men i doser på 6 mg eller herover  

 minder stoffet i tiltagende grad om typiske antipsykotika med hensyn til  

 bivirkningsprofil.
Til gengæld er risikoen for vægtøgning  

 mindre ved behandling med dette præparat end ved behandling med  

 olanzapin.
Tabel 16  Ekvipotente doser af antipsykotika Højdosis Lavdosis Chlorpromazin 100 mg Flupentixol 4 mg Thioridazon 100 mg Flufenozen 2 mg Chlorprotixen 100 mg Haloperidol 2 mg Melperon 75 mg Pimozed 2 mg Middeldosis Atypiske Perhenathixol 8 mg Olanzapin 6 mg? Zuclopenthixol 6 mg Risperidon 1-2 mg? Dosis modsvarer 100 mg chlorpromazin Generelt Præparatvalget skal forestås af eller i  

 samarbejde med en speciallæge i psykiatri eller  

 børne/ungdomspsykiatri.
Ikke mindst i behandlingen af patienter med  

 debuterende skizofreni er det af afgørende betydning at undgå  

 bivirkninger både af hensyn til patientens livskvalitet og den  

 fremtidige behandlingsalliance.
Såvel pga. den mildere  

 bivirkningsprofil som den formodede effekt på kognitive forstyrrelser  

 og negative skizofrene symptomer, vil man i almindelighed vælge at  

 starte behandlingen af patienter med debuterende skizofreni med et atypisk  

 præparat. (Tabel 17) Tabel 17. Farmakologisk behandling af patienter med  

 debuterende skizofreni Dominerende kliniske symptomer Præparatvalg Hallucinationer og vrangforestillinger i lettere eller middelsvær  

 grad Atypisk antipsykotikum eller typisk lav- eller middeldosis antipsykotikum  

 i lave doser "Negative" symptomer eller kognitive forstyrrelser Atypisk antipsykotikum i doser som ovenfor anført Angst, uro, anspændthed Suppler med benzodiazepin.
Tåler patienten ikke eller misbruges  

 benzodiazepiner, kan i stedet tillægges højdosis  

 antipsykotikum Bivirkninger Behandling EPS Reducer dosis eller skift til atypisk præparat.
Er dette ikke  

 muligt, kan der i stedet i den akutte fase behandles med antikolinergica,  

 benzodiazepiner eller (-blokkere, afhængigt af symptomer Autonome Reducer dosis eller skift til præparat med smallere  

 receptorprofil Sedering Ofte forbigående.
Ved fortsatte symptomer, dosisreduktion eller  

 skift til præparat uden affinitet til kolinerge eller histaminerge  

 receptorer Kognitive bivirkninger Skift til atypisk præparat Vægtøgning Skift præparat, hvis kost/motionsvejledning er uden effekt Alvorlige bivirkninger (MNS, knoglemarvsdepression mv.) Se tekst side 42 Ved valget mellem typiske og atypiske stoffer må man  

 være opmærksom på det forhold, at de fleste sammenlignende  

 undersøgelser har anvendt for høje doser af de typiske  

 antipsykotika, som de atypiske præparater er sammenlignet med.
Hertil  

 kommer, at også atypiske antipsykotika kan have generende bivirkninger.  

 Hos patienter med debuterende psykose vil man kunne forvente en  

 tilstrækkelig grad af dopamin D2-receptorblokade ved lave doser af  

 typiske stoffer svarende til 1-4 mg haloperidol i døgnet (Tabel 16).  

 Alternativt til atypiske antipsykotika kan man derfor i stedet vælge at  

 indlede behandlingen med lave doser af et lav- eller middeldosis  

 antipsykotikum.
Det skal understreges, at optimal antipsykotisk effekt  

 først indtræder efter uger til måneders behandling.  

 Monoterapi bør med få undtagelser være reglen, men der  

 findes enkelte tilfælde, hvor det af hensyn til komplians vil  

 være hensigtsmæssigt at supplere behandlingen med et atypisk  

 antipsykotikum med en mindre dosis af et depotpræparat.
Ved tilstande  

 præget af uro anbefales almindeligvis tillæg af benzodiazepiner,  

 men supplering af anden antipsykotisk behandling med et højdosis  

 antipsykotikum kan være aktuelt hos urolige, angste patienter, hos hvem  

 benzodiazepiner er kontraindiceret (pga. paradokseffekt eller misbrug).
Uanset hvilket præparat man vælger, er det  

 væsentligt at monitorere såvel effekt som bivirkninger  

 nøje i forbindelse med behandlingen.
Da udvikling af extrapyramidale  

 symptomer (EPS) i forbindelse med den akutte behandling menes at  

 prædiktere senere udvikling af irreversible, tardive dyskinesier,  

 bør forekomst af EPS umiddelbart føre til dosisreduktion og  

 behandlingsskift.
 Ordination af antipsykotiske præparater skal  

 følges af nøje orientering om effekt og bivirkninger samt  

 vejledning i diæt og motion.
3.3 Behandlingsfaser Den akutte behandlingsfase Behandling med antipsykotika er indiceret ved de fleste  

 akutte psykotiske tilstande, præget af hallucinatoriske oplevelser,  

 vrangforestillinger og tankeforstyrrelser.
Som anført i kap. 1 og 2,  

 side 28-30  tyder nyere forskning på, at længerevarende  

 ubehandlede psykotiske symptomer hos debuterende skizofrene patienter og  

 gentagne recidiver forværrer prognosen, hvorfor mistanke om udvikling  

 af skizofreni umiddelbart skal føre til henvisning til psykiatrisk  

 afdeling/distriktspsykiatrisk center.
Også patienter med kendt  

 skizofreni bør almindeligvis henvises til psykiatrisk  

 afdeling/distriktpsykiatrisk center, hvor behandlingen oftest kan indledes  

 straks.
Den akutte behandling skal i almindelighed forestås af  

 speciallæge i psykiatri, men ved voldsom psykotisk uro kan akut  

 behandling med antipsykotisk virkende medicin i sjældne tilfælde  

 være indiceret udenfor hospitalsregi.
Patienter med debuterende psykose  

 bør så vidt muligt udredes inden behandling indledes.
Angst og  

 uro i den akutte skizofrene fase behandles almindeligvis med tillæg af  

 benzodiazepiner, såvel hos kendte skizofrene patienter, som hos  

 patienter med debuterende skizofreni.
Mange patienter vil have behov for akut  

 indlæggelse, men behandlingen kan i visse tilfælde  

 gennemføres ved tæt ambulant kontakt.
Effekten på symptomer som vrangforestillinger og  

 hallucinationer er veldokumenteret i talrige undersøgelser.
Ca. 60% af  

 patienterne oplever enten en klar bedring eller bliver symptomfrie efter 6  

 ugers behandling med et typisk antipsykotikum, ca. 32% oplever nogen bedring,  

 hvorimod 8% overhovedet ikke responderer på behandlingen.
 Det skal understreges, at selv om psykofarmakologisk  

 behandling bør indledes hurtigst muligt af hensyn til chancerne for  

 varig bedring eller helbredelse, skal den, hvor det overhovedet er muligt,  

 forudgås af grundig udredning, som anført i kap. 2.1, side 30.  

 Det er endvidere af afgørende betydning for  

 behandlingsforløbet, at der etableres en bæredygtig  

 behandlingsalliance, herunder at patienterne informeres grundigt om  

 resultatet af udredningen samt de forventede effekter og evt. bivirkninger  

 ved medikamentel behandling.
Den medikamentelle behandling kan ikke stå alene.  

 Skizofrene patienter har nedsat evne til at tolerere udsættelse for  

 mange samtidige stimuli i fx et uroligt miljø (se kap. 2, side 28).  

 Specielt i den akutte fase bør de derfor skærmes i strukturerede  

 og forudsigelige omgivelser, fx på en enestue med god kontakt til et  

 begrænset antal behandlere og pårørende.
Ophold i urolige  

 omgivelser vil omvendt kunne forværre de psykotiske symptomer og  

 øge behovet for antipsykotisk medicin.
Varigheden af den akutte psykotiske fase kan variere fra  

 uger til måneder, afhængig af såvel sygdommens  

 sværhedsgrad, varigheden af forudgående ubehandlet psykose,  

 optimering og individualisering af medikamentel antipsykotisk behandling og  

 miljøbehandling samt etablering af en god og bæredygtig alliance  

 med patienten.
Af betydning er også mulighederne for at holde  

 patienterne fri for stof- og alkoholmisbrug.
Stabiliseringsfasen I stabiliseringsfasen efter en akut episode bør  

 patienten fortsat behandles med det præparat, som har vist sig  

 effektivt i den akutte fase.
Såfremt der ikke er tale om bivirkninger  

 eller utilfredsstillende behandlingseffekt, bibeholdes den oprindelige dosis,  

 idet det forudsættes, at patienten allerede i den akutte fase er  

 titreret ind på behandling med "lavest mulige dosis".
 I denne fase bør patienterne fortsat beskyttes mod  

 mange samtidige indtryk, men han eller hun vil i stigende grad kunne  

 profitere af tilbud om strukturerede aktiviteter, støttende samtaler,  

 information om/undervisning i sygdommens karakter og behandling.  

 Miljøbehandlingen og den psykofarmakologiske behandling bør  

 endvidere kombineres med socialpsykiatrisk behandling, for at sikre at  

 patienten vender tilbage til omgivelser, der i videst muligt omfang tager  

 hensyn til hans/hendes sårbarhed overfor psykiske belastninger.
Vedligeholdelsesbehandlingsfasen Også vedligeholdelsesbehandlingen bør i  

 almindelighed forestås af speciallæge i  psykiatri.
Den recidivforebyggende effekt af antipsykotika er  

 veldokumenteret.
Undersøgelser af skizofrene patienter, der har  

 været uden symptomer i 1 år, har vist, at ca. 75% vil få  

 tilbagefald inden for 1-1½ år efter seponering af den antipsykotiske  

 medikamentelle behandling.
Andre patienter vil opleve recidiv af  

 behandlingskrævende symptomer til trods af vedligeholdelsesbehandling.  

 Denne risiko kan mindskes ved depotbehandling formentlig på grund af  

 færre komplians-problemer.
For en del skizofrene patienter vil  

 antipsykotika fortsat aktivt supprimere psykotiske symptomer i den stabile  

 fase.
Hos disse patienter gælder, at en væsentlig dosisreduktion  

 eller seponering af behandlingen vil føre til hurtigere recidiver.
Er tilstanden stabil, og har patienten ikke længere  

 symptomer, bør dosis forsøgsvis reduceres langsomt.
Der  

 anbefales en dosisreduktion på ca. 20% hver 6. måned til "lavest  

 mulige effektive dosis". Det er vigtigt, at patienten i denne fase  

 følges nøje, og patienten bør ikke afsluttes før  

 tidligst 2 år efter seponering.
Der kan gå måneder til  

 år efter en dosisreduktion, før de psykotiske symptomer  

 recidiverer.
Patienten samt om muligt dennes familie bør derfor  

 instrueres i at være opmærksomme på tidlige tegn på  

 fornyet sygdomsaktivitet.
 Vedligeholdelsesbehandling af patienter efter debuterende  

 psykose skal altid forestås af en speciallæge i psykiatri.
Det har vist sig, at et flertal af debuterende skizofrene  

 patienter i lighed med kroniske skizofrene patienter vil opleve recidiv af  

 psykotiske symptomer ved seponering.
Ved længerevarende symptomer forud  

 for debut eller ved 2. psykotiske episode bør langsom seponering over  

 minimum et halvt år tidligst påbegyndes efter 1-2 års  

 symptomfrihed.
Hvis patienten har haft mere end 2 psykotiske recidiver,  

 bør man almindeligvis fortsætte vedligeholdelsesbehandlingen  

 ("lavest mulige dosis") i mindst 5 år.
Varig vedligeholdelsesbehandling  

 vil oftest være indiceret hos patienter med mange psykotiske recidiver,  

 samt hos patienter der som led i en skizofren tilstand har udvist svær  

 selvdestruktiv eller aggressiv adfærd i psykotisk tilstand.
 Da den sociale prognose hos skizofrene patienter ikke  

 overraskende har vist sig at være afhængig af de kognitive  

 skizofrene forstyrrelser, er det ikke mindst i vedligeholdelsesbehandlingen  

 væsentligt at være opmærksom på sådanne.
3.4 Administrationsform I den akutte behandling anvendes primært den  

 perorale administrationsform i form af tabletter.
Peroral medicin i flydende  

 form kan imidlertid være hensigtsmæssig, såfremt der er  

 problemer i form af ambivalens eller manglende komplians.
Fraset  

 depotbehandling har injektionsbehandling sit væsentligste  

 indikationsområde ved tvangsbehandling.
Tvangsbehandling kan kun  

 foregå på psykiatrisk afdeling og vil derfor ikke blive beskrevet  

 nærmere.
Der henvises til lovbekendtgørelse nr. 849 af 2.  

 december 1998 om frihedsberøvelse og anden tvang i psykiatrien samt  

 bekendtgørelse nr. 879 af 10. december 1998 om tvangsbehandling mv.  

 på psykiatriske afdelinger.
Depotbehandling bør ikke være initial  

 behandling.
Den kan anvendes, hvor behandling gennem længere tid  

 skønnes indiceret, og hvor der er gentagne psykotiske recidiver med  

 baggrund i ambivalens eller manglede komplians.
Ved at fritage patienterne  

 fra dagligt at skulle indtage medicin, kan behandlingsformen føles som  

 en lettelse også af den motiverede patient.
Depotbehandling giver bedre  

 kontrol med den indtagne dosis, ligesom koncentrationen i organismen holdes  

 mere stabil.
Dette kan være en fordel ved fastholdelse af lavest mulige  

 effektive dosis.
Ulemperne ved depotbehandling er bla., at nogle patienter  

 føler ubehag ved injektionen eller har en oplevelse af at være  

 umyndiggjort.
Selvom depotbehandling forbedrer komplians, vil man formentlig  

 hos en del patienter kunne opnå samme grad af komplians ved hyppig  

 kontakt.
3.5 Plasmakoncentrationsmåling Rutinemæssig måling af plasmakoncentrationer  

 ved antipsykotisk behandling er ikke indiceret hos yngre, raske patienter.  

 Plasmakoncentrationsmåling vil imidlertid være særdeles  

 nyttig på nærmere beskrevne indikationer (Tabel 18).  Se  

 endvidere kap. 6.2, side 44.
Tabel 18. Indikationer for  

 plasmakoncentrationsmåling Udebleven effekt Mistanke om medicinsvigt Adskillelse af bivirkninger og psykotiske symptomer (fx  

 akatisi eller psykotisk uro) Mistanke om interaktioner (polyfarmaci) Mistanke om ændring i farmakokinetikken  

 (ældre, børn, patienter med somatisk lidelse) 4 Bivirkninger ved behandling med  

 anti-psykotika De fleste bivirkninger kan udledes af antipsykotikas  

 affinitet til forskellige receptorsystemer (Tabel 19 og 20).
Tabel 19. De væsentligste bivirkninger ved  

 typiske antipsykotika Antipsykotika Bivirkninger Sedering Autonome EPS Lavdosis + + +++ Middeldosis ++ ++ ++ Højdosis +++ +++ + Plusserne repræsenterer skøn over graden af  

 bivirkninger af antipsykotika baseret på tilgængelig litteratur.
Bivirkningerne spiller en væsentlig rolle for  

 såvel livskvalitet som evt. manglende komplians.
De kan i vidt omfang  

 undgås ved at tage hensyn til den enkelte patients følsomhed ved  

 valget af medicin og ved at monitorere såvel behandlingseffekt som  

 bivirkninger nøje.
Det er her væsentligt at være  

 opmærksom på, at den optimale effekt af behandling med  

 antipsykotiske præparater først indtræder efter uger til  

 måneders behandling.
Dosistitreringen skal derfor foregå  

 langsomt.
Tabel 20. De væsentligste bivirkninger ved  

 atypiske antipsykotika Antipsykotika Sedering Autonome EPS Sulpirid + + +(+) Risperidon + +(+) +(+) Clozapin +++ +++ - Olanzapin ++ +(+) (+) Plusserne repræsenterer skøn over graden af  

 bivirkninger af antipsykotika baseret på tilgængelig litteratur.
4.1 Extrapyramidale bivirkninger (EPS) EPS er en hyppig årsag til manglende komplians.  

 Tidlig diagnosticering og behandling af EPS er vigtig for at modvirke  

 udvikling af irreversible tardive syndromer.
EPS eksisterer i 4 former:  

 parkinsonisme, dystoni, dyskinesier og akatisi.
Med hensyn til  

 bivirkningernes kliniske billede og en nærmere beskrivelse af  

 sammenhængen mellem receptorantagonisme og bivirkninger henvises til fx  

 Dansk Psykiatrisk Selskabs vejledende retningslinjer for behandling med  

 antipsykotika.
Parkinsonistiske bivirkninger Parkinsonistiske bivirkninger kan optræde fra  

 starten af behandlingen.
Bivirkningerne bør resultere i dosisreduktion  

 eller skift til atypisk antipsykotikum.
Anvendelse af antikolinerge midler  

 bør minimeres og forbeholdes tilfælde, hvor det på grund  

 af fx svær psykotisk uro er nødvendigt at behandle med  

 større doser i en akut fase, eller tilfælde hvor man ikke kan  

 overgå til atypiske antipsykotika på grund af behov for  

 depotmedicinering eller anden parenteral administration.
En anden mulighed er  

 at supplere en depotbehandling med et atypisk præparat med henblik  

 på reduktion af depotdosis.
Akut dystoni Akut dystoni ses specielt hos yngre patienter tidligt i  

 behandlingen.
Med henblik på at undgå denne ubehagelige  

 bivirkning er det væsentligt fra starten at behandle med "lavest mulige  

 dosis". Tilstanden behandles effektivt med biperidin parenteralt.
Dystoni  

 findes i lighed med dyskinesier i en tardiv form, der kan være  

 irreversibel.
Tardive dyskinesier Tardive dyskinesier udvikles efter længere tids  

 behandling.
Tardive dyskinesier kan ses hos yngre patienter, men ældre  

 patienter er specielt følsomme.
Da der menes at være en  

 sammenhæng mellem udviking af akut EPS og senere udvikling af tardive  

 dyskinesier, er det af afgørende betydning at undgå  

 førstnævnte.
De tardive dyskinesier vil ofte være  

 reversible i begyndelsen, men ændres eller seponeres behandlingen ikke,  

 vil en del tilfælde blive irreversible.
Akatisi Akatisi er en kombineret extrapyramidal og psykisk  

 bivirkning, der er forbundet med et udtalt subjektivt ubehag.
I lighed med de  

 øvrige EPS er den primære behandling dosisreduktion eller skift  

 til atypisk antipsykotikum.
Er dette ikke muligt, kan man i stedet anvende  

 bivirkningsmedicin i form af betablokkere, benzodiazepiner eller evt.  

 antikolinergica.
4.2 Autonome/kardiovaskulære bivirkninger Disse bivirkninger kan primært tilskrives blokaden  

 af kolinerge og noradrenerge receptorer.
De antikolinerge bivirkninger svarer  

 til, hvad der i endnu højere grad ses ved tricykliske antidepressiva,  

 dvs. mundtørhed, dilaterede pupiller, akkomodationsvanskeligheder,  

 øget hjerteaktion, nedsat mavesyresekretion, nedsat tarmmotilitet,  

 urinretention og forsinket/nedsat ejakulation.
Pga. risikoen for udvikling af  

 antikolinergt syndrom med svimmelhed, konfusion og evt. synshallucinationer  

 er antipsykotika med antikolinerg effekt kontraindiceret hos ældre  

 patienter samt hos patienter med organisk hjerneskade, der disponerer til  

 udvikling af delir.
Samtidig behandling med tricykliske antidepressiva og et  

 antikolinergt virkende antipsykotikum evt. kombineret med et  

 antiparkinsonmiddel medfører øget risiko for udvikling af  

 kolinergt syndrom.
Antinoradrenerge bivirkninger er bl.a. sedering,  

 hypotension og takykardi.
Højdosis antipsykotika og visse atypiske  

 antipsykotika kan i sjældne tilfælde medføre EKG  

 forandringer i form af forlængelse af QT-intervallet og  

 affladning/forsænkning af T-takkerne.
Se endvidere afsnittet  

 "Behandling med antidepressiva" kap. 4 side 19. Før behandling af  

 patienter med mulig kardiovaskulær lidelse indledes, bør der  

 især ved behandling med højdosis præparater foretages  

 EKG-kontrol.
 Clozapin kræver specielle forholdsregler.
4.3 Psykiske bivirkninger Psykiske bivirkninger kan delvis tilskrives dæmpning  

 af psykiske funktioner med baggrund i dopaminblokering.
Dette er i visse  

 tilfælde tilsigtet, men kan i andre opleves som en generende  

 bivirkning.
Atypiske antipsykotika synes i mindre grad at have denne  

 bivirkning, der også kan imødegås ved behandling med lave  

 doser af typiske præparater.
Antipsykotika kan endvidere give anledning  

 til sedering, svækket bevidsthed og hukommelsesforstyrrelser.
Disse  

 bivirkninger tilskrives primært stoffernes affinitet til kolinerge og  

 histaminerge receptorer.
4.4 Prolactinøgning Prolactinøgning skyldes blokering af  

 dopaminreceptorer i hypothalamus og hypofysen.
Symptomerne er  

 brystspænding, galactoré samt nedsat menstruationshyppighed og  

 varighed.
De behandles med dosisnedsættelse eller  

 præparatskift.
4.5 Vægtøgning Vægtøgning kan specielt være et problem  

 ved behandling med clozapin eller olanzapin, men ses også ved  

 behandling med andre antipsykotika.
Man bør fra starten af  

 behandlingen orientere patienterne om risikoen og i øvrigt tilbyde  

 diætvejledning/vejledning om motion.
4.6 Malignt neuroleptikasyndrom (MNS) MNS er en sjælden, men meget alvorlig bivirkning ved  

 behandling med antipsykotika.
Syndromet viser sig ved et eller flere af  

 følgende symptomer: EPS (parkinsonisme, evt. dystone træk),  

 autonome forstyrrelser (forhøjet temperatur og puls, labilt blodtryk,  

 sved) og bevidsthedsændringer (stupor, forvirring, mutisme, coma).  

 Laboratorieundersøgelser viser ofte leucocytose og forhøjet  

 kreatininkinase (CK) (ikke specifik for MNS), evt. elektrolytforstyrrelser og  

 forhøjede leverenzymer.
Selvom MNS formentlig er sjældnere ved behandling  

 med clozapin, forekommer syndromet, og det er som regel hos disse patienter  

 fulgt af EPS.
Clozapin kan endvidere give forhøjelse af CK uden  

 kliniske tegn på MNS.
Hvis der ikke gribes ind i tide vil MNS i ca. 20% af  

 tilfældene ende letalt, ofte på grund af respirationsstop,  

 kardiovaskulær kollaps eller myoglobulin-uri med nyresvigt.
Nogle  

 tilfælde ender med irreversible neurologiske defekter.
Med baggrund i  

 den sjældne forekomst er dokumentationen for valg af behandling  

 mangelfuld.
Patienterne bør overflyttes til intensivt afsnit med  

 henblik på symptomatisk behandling.
Herudover kan anvendes  

 dopaminagonister og/eller muskelrelaksantia.
Der henvises til relevant  

 faglitteratur.
4.7 Bloddyskrasi Bloddyskrasi ses specielt ved anvendelse af clozapin, hvor  

 hyppigheden er 1%. Behandlingen er en psykiatrisk speciallægeopgave,  

 hvor der foretages ugentlig kontrol af leucocyttal og  

 differentialtælling i de første 18 uger, efterfulgt af kontrol  

 med 1 måneds mellemrum eller ved tegn på infektion.
Hyppigheden  

 af bloddyskrasi ved behandling med antipsykotika er skønsmæssig  

 0,01%.
4.8 Epileptiske anfald Epileptiske anfald ses specielt ved behandling med  

 clozapin eller ved kombineret antipsykotisk og antidepressiv medikamentel  

 behandling.
Alle anti-psykotika sænker dog krampetærsklen.
5 Interaktioner og kontraindikationer 5.1 Interaktioner Mange psykofarmaka interagerer, fordi de nedbrydes via de  

 samme enzymsystemer i leveren.
Ikke mindst cytokrom P 450 (CYP) spiller en  

 stor rolle for de klinisk relevante interaktioner.
Se Tabel 21.
Tabel 21. Vigtige interaktioner mellem antipsykotika og  

 andre farmaka CYP-induktion (e  

  nedsat plasmakoncentration) Carbamazepin, phenytoin, barbiturater,  

 ormepræparater CYP-inhibition (e  

 øget plasmakoncentration) SSRI-præparater, visse tricykliske antidepressiva, isoniazid,  

 methylphenidat, erythromycin, visse benzodiazepiner m.fl.
5.2 Kontraindikationer Med hensyn til udredning henvises til kap. 2, side 30. Ved  

 den neurologiske undersøgelse af patienten må man være  

 opmærksom på evt. parkinsonistiske eller andre motoriske  

 symptomer, som vil kunne forværres ved behandlingen eller forveksles  

 med bivirkninger.
Der skal endvidere udspørges om epileptiske  

 symptomer, idet antipsykotika som anført ovenfor nedsætter  

 krampetærsklen.
Dette gælder især clozapin.
Såfremt  

 en patient med epilepsi sættes i behandling med antipsykotisk virkende  

 medicin, er det væsentligt at være opmærksom på, at  

 antiepileptika kan øge omsætningen af antipsykotika, se kap.  

 5.1. Der skal udspørges om tidligere allergiske reaktioner over for  

 antipsykotika.
Der vil ofte være krydsallergi inden for samme kemiske  

 gruppe.
Snævertvinklet glaucom, vandladningsbesvær og ortostatisk  

 hypotension udgør relative kontraindikationer over for behandling med  

 især traditionelle højdosis præparater og andre  

 antipsykotika med affinitet til det adrenerge og kolinerge system.  

 Stærkt nedsat leverfunktion bør udelukkes.
 For en nærmere omtale af behandling med  

 antipsykotika i forbindelse med graviditet og amning henvises fx til Dansk  

 Psykiatrisk Selskabs vejledende retningslinjer.
6 Ældre patienters specielle  

 forhold Indikationerne for behandling af ældre patienter med  

 antipsykotika er de samme som for yngre patienter.
Der henvises til kap. 2, 3  

 og 7. Der er vigtigt at være opmærksom på, at ældre  

 er specielt følsomme over for såvel antipsykotikas virkninger  

 som bivirkninger.
Dette skyldes formentlig en kombination af aldersbetinget  

 nedsættelse af aktiviteten af forskellige transmittersystemer i hjernen  

 og en nedsat udskillelse af farmaka.
Behandlingen bør varetages af  

 eller foregå i samarbejde med speciallæge i psykiatri.
6.1 Præparatvalg Højdosisstoffer må frarådes i  

 behandlingen af ældre.
Bedst egnede er dopaminselektive stoffer som  

 haloperidol i en lav dosering på 0,5 - 2 mg i døgnet.
Ved  

 behandling med lavdosis antipsykotika må man imidlertid være  

 opmærksom på ældre patienters øgede  

 tilbøjelighed til at udvikle EPS i form af parkinsonisme, akatasi og  

 ikke mindst tardive dyskinesier.
Ud over haloperidol kan andre lav- eller  

 middeldosis præparater anvendes i ekvipotente doser.
Risperidon i lave  

 doser synes ligeledes generelt at tåles godt af ældre patienter.  

 Selvom præparatet i mindre grad giver anledning til udvikling af EPS  

 end de typiske antipsykotika, kan også dette stof medføre  

 motoriske bivirkninger, ligesom der er risiko for udvikling af hypotension  

 pga. affinitet til (-receptorer.
Klinisk erfaring har vist, at behandling med  

 risperidon i højere doser kan medføre døsighed.  

 Erfaringerne med olanzapin til ældre er begrænsede.
6.2 Bivirkninger Såvel den aldersbetingede nedsættelse af bl.a.  

 dopamin- og acetylkolinaktiviteten i hjernen som den nedsatte udskillelse  

 resulterer i øget følsomhed over for toksiske virkninger.  

 Hertil kommer, at både organisk hjerneskade og anden somatisk lidelse  

 øger følsomheden over for antipsykotika, ligesom polyfarmaci  

 kan give anledning til interaktioner.
Mange ældre patienter er samtidigt i langvarig  

 behandling for somatisk lidelse, og plasmakoncentrationsmåling skal  

 anvendes ved dosisændringer, komplicerende somatisk sygdom,  

 ændringer i tilstanden eller ved ordination eller seponering af andre  

 farmaka.
Der skal desuden hos ældre foretages  

 plasmakoncentrationsmåling i 2. uge efter behandlingens  

 påbegyndelse.
Ældre får hyppigere end yngre parkinsonistiske  

 og dyskinetiske bivirkninger.
Man må endvidere være specielt  

 opmærksom på mulige kardiovaskulære og autonome  

 bivirkninger.
Såvel EPS som orthostatisk hypotension og sedering kan  

 resultere i ophævelse af gangfunktion, medicininduceret sengeleje og  

 frakturer.
Højdosispræparater med affinitet til kolinerge og  

 histaminerge receptorer kan udover sedering resultere i udvikling af  

 pseudodemens og delir, hvorfor disse præparater ikke bør  

 anvendes i behandlingen af ældre.
 Bivirkningsmedicin (antikolinergica) er ligeledes relativt  

 kontraindiceret på baggrund af risiko for udvikling af amnesi eller  

 delir.
6.3 Specielle forhold ved specifikke tilstande hos  

 ældre Skizofreni (F20) Ca. 10% af ældre skizofrene patienter har sent  

 indsættende debut.
Disse patienter synes i lighed med unge debuterende  

 skizofrene patienter at være mere følsomme over for  

 antipsykotikas effekt.
Dertil kommer, at symptomer som hallucinationer og  

 vrangforestillinger ofte vil blege af med alderen hos tidligere debuterende  

 skizofrene patienter.
De milde symptomer kombineret med øget  

 følsomhed over for virkninger og bivirkninger bevirker, at  

 dosisreduktion eller seponeringsforsøg må anbefales hos  

 ældre skizofrene patienter.
Der er som hos yngre patienter en betydelig  

 risiko for recidiv af psykotiske symptomer, og dosisreduktionen bør  

 derfor foregå langsomt og under nøje observation.
En  

 dosisreduktion på ca. 20% hver 6. måned til lavest mulige  

 effektive dosis eller seponering anbefales.
Ved nystartet behandling  

 anbefales hos ældre patienter med skizofreni en begyndelsesdosis  

 på ca. 25% af normal dosis hos yngre voksne.
Dosisøgning  

 bør foregå langsomt, ligesom det af hensyn til bivirkningerne  

 ofte vil være en fordel at dele dosis op i 2 doser.
Med hensyn til  

 præparatvalg henvises til ovenstående.
Enkeltparanoia (F22.0) Behandling med antipsykotika bør forsøges  

 ved kroniske paranoide psykoser hos ældre (tidligere benævnt  

 parafreni). Der bør benyttes beskedne doser.
Behandlingen bør  

 forstås af eller foregå i samarbejde med speciallæge i  

 psykiatri.
Akut organisk psykosyndrom (delir, konfusionel psykose, F05.0 -   F  

 05.1) Behandlingen af akut organisk psykosyndrom med  

 antipsykotika bør forestås af eller foregå i samarbejde  

 med speciallæge i psykiatri.
Ved akut organisk psykosyndrom skal behandlingen  

 primært rettes imod den legemlige lidelse, specielt bør man  

 være opmærksom på elektrolyt- og væskeforstyrrelser,  

 hypotension, hypoksi eller infektion.
Al ikke livsnødvendig medicin  

 bør seponeres, da medikamantelle bivirkninger kan medføre  

 delir.
Akut organisk psykosyndrom kan være ledsaget af stærk  

 emotionalitet med angst og aggressivitet.
Såfremt den tilgrundliggende årsag er  

 identificeret, kan antipsykotika være indiceret ved ledsagende  

 stærk emotionalitet, angst, tristhed, vrede eller korporlig  

 aggressivitet.
Der er tale om symptomatisk behandling af delelementer i  

 deliret.
Antipsykotika kan hæmme orienteringen og dermed forlænge  

 delir episoden.
Simpel motorisk uro og gener for omgivelserne, der ikke har  

 baggrund i paranoidt betonet aggressivitet, responderer dårligt  

 på behandling med antipsykotika.
Er der tale om stærk  

 emotionalitet med angst og aggressivitet til trods for somatisk behandling,  

 kan normal døgnrytme forsøges genetableret ved hjælp af  

 primært dopaminselektive stoffer, fx haloperidol 2 mg til natten.
Dosis  

 bør hurtigst muligt reduceres svarende til 0,5 - 1 mg haloperidol i  

 døgnet, ligesom der bør tages stilling til en seponeringsdato.  

 Behandlingsvarigheden bør almindeligvis ikke overskride en uge.  

 Motorisk uro og gener fra omgivelserne, der ikke har baggrund i paranoidt  

 betonet aggressivitet responderer ofte dårligt på behandling med  

 antipsykotika.
Motorisk uro og handlekraft bør behandles med omsorg og  

 ikke antipsykotika.
6.4 Demens (F00-F03) Antipsykotika bør kun i velindicerede  

 særtilfælde anvendes i demensbehandlingen.
Behandling ud over en  

 uge bør enten forestås af eller foregå i samarbejde med  

 speciallæge i psykiatri.
Antipsykotisk medikamentel behandling  

 medfører stor risiko for forværring af de kognitive  

 forstyrrelser samt hæmning af patientens funktionsformåen.
Der er  

 ingen effekt af antipsykotika på simple adfærdsforstyrrelser som  

 rastløshed, råben, krænkelse af medpatienters territorium  

 eller natteuro.
Præparaterne har en vis effekt på fysisk  

 aggressivitet på baggrund af nedsat impulskontrol samt demensbetingede  

 hallucinationer og vrangforestillinger.
 Det er væsentligt at være opmærksom  

 på, at vrangforestillinger og hallucinationer kan være et led i  

 et delir, der kræver somatisk intervention.
7 Andre indikationer for antipsykotisk  

 medikamentel behandling Antipsykotisk medikamentel behandling har vist sig  

 virkningsfuld ved de i Tabel 22 nævnte tilstande, der alle skal  

 medføre viderehenvisning til psykiatrisk afdeling/distriktspsykiatrisk  

 center.
Tabel 22.  Andre indikationer for behandling med  

 antipsykotika F21 Skizotypi F22 Paranoide tilstande F25 Skizo-affektive tilstande F30-31 Manisk episode med psykotiske symptomer F33 Depressiv episode med psykotiske symptomer Akut organisk psykosyndrom er beskrevet i kap. 6.3, side  

 45.
7.1 Psykotiske tilstande med relation til misbrug  

 (F1x.5) Behandlingen bør forestås af eller  

 foregå i samarbejde med speciallæge i psykiatri.
Indikationen  

 skal altid stilles af speciallæge i psykiatri.
Efter en passende  

 observationsperiode kan behandling med antipsykotika være relevant.
I  

 tilfælde med recidiverende misbrugsudløst psykose kan der  

 være indikation for langtidsbehandling.
Man må være  

 opmærksom på, at antipsykotika nedsætter  

 krampetærsklen.
7.2 Andre tilstande Ved forskellige psykiske udviklingstilstande og andre  

 psykiske forstyrrelser med debut i børne- og ungdomsårene og med  

 mental retardering med psykotiske symptomer, kan behandlingen med  

 antipsykotika af og til være indiceret.
Der er altid tale om  

 børnepsykistrisk speciallægebehandling.
Der henvises i  

 øvrigt til afsnittet om børn, kap. 3, side 53.
Behandling af børn med antidepressiva,  

 antipsykotika og centralstimulerende midler 1.
Indledning 2.
Behandling med antidepressiva 2.1 Behandling af depression (F32 og F33) 2.2 Behandling af OCD 3.
Behandling med antipsykotika 4.
Behandling med centralstimulerende midler 4.1 Diagnose og behandling 4.2 Bivirkninger 4.3 Behandlingsstrategi 1 Indledning Behandling af børn med psykiske lidelser  

 består dels i sociale og/eller pædagogiske tiltag, dels i  

 psykoterapeutisk behandling og i nogle tilfælde endvidere i  

 medikamentel behandling med psykofarmaka.
Undersøgelser af hyppigheden af psykiatriske  

 lidelser blandt børn viser meget varierede tal for  

 behandlingskrævende tilstande.
Udenlandske undersøgelser  

 antyder, at op mod 15% af børn under 18 år på et eller  

 andet tidspunkt vil opfylde kriterierne for en behandlingskrævende  

 lidelse.
I øjeblikket kommer børne- og ungdomspsykiatrien i  

 Danmark i kontakt med ca. 0,4% af denne patientgruppe.
Medikamentel behandling af børn med psykiske  

 lidelser er et kontroversielt emne.
Anvendelsen af psykofarmaka til  

 børn under 18 år har været stigende (med 29% i perioden  

 1997-98), hvilket især skyldes en stigning i forbruget af  

 SSRI-præparater.
Også forbruget af det centralstimulerende middel  

 Ritalin er steget (med 17% i perioden 1997-98).
Hvad angår børns specielle forhold  

 vedrørende psykofarmakabehandling, er det vanskeligt entydigt at  

 angive, hvornår man er barn, og hvornår man er voksen, men efter  

 puberteten og med stigende alder kan indikationsområder og  

 behandlingsprincipper, som de er beskrevet hos voksne, appliceres for de  

 flestes vedkommende.
Specielle forhold gør sig imidlertid  

 gældende hos børn før puberteten.
Generelt er  

 dokumentationen for anvendelsen af psykofarmaka til børn mere sparsom  

 end til voksne.
Der er større uklarhed vedrørende korrekt  

 dosering, og hvorledes medicinen omsættes i kroppen farmakokinetisk.
I det følgende er beskrevet de specifikke forhold,  

 som gør sig gældende for behandling af børn før  

 puberteten.
Som det fremgår af det følgende afsnit, skal  

 iværksættelse af psykofarmakabehandling af børn foretages  

 af speciallæge i børne- og ungdomspsykiatri.
Når der  

 iværksættes en medikamentel behandling bør denne altid  

 kombineres med, sociale foranstaltninger, pædagogisk intervention og  

 psykoterapi, hvor det er relevant.
2 Behandling med antidepressiva Behandling med såvel de traditionelle tricykliske  

 antidepressiva som nyere SSRI-præparater til børn er  

 dårligere dokumenteret end til voksne.
 Indikationsområdet for SSRI-præparaterne er  

 principielt det samme som hos voksne, det vil primært sige depressive  

 tilstande (F32 og F33), obsessiv-kompulsive tilstande (OCD), dvs. sygdomme  

 med svære tvangssymptomer (F42) samt visse angsttilstande (F93). Den  

 klareste dokumentation foreligger for obsessiv-kompulsive tilstande, hvor  

 flere undersøgelser af forskellige SSRI-præparater viser, at  

 disse præparater er placebo overlegne i korttidsbehandling.
Der er ikke udført befolkningsundersøgelser  

 blandt danske børn, som dokumenterer de forskellige tilstandes  

 hyppighed.
På baggrund af udenlandske undersøgelser, herunder  

 også nordiske, anslås prævalensen af depression blandt  

 børn i skolealderen til 1-2% og blandt unge til 3-5%. Hyppigheden af  

 OCD blandt børn og unge anslås til 1-11/2%. Omfanget af  

 angsttilstande er ukendt, men ligger skønsmæssigt på et  

 par procent.
2.1 Behandling af depression (F32 og F33) Det skal indledningsvist indskærpes, at diagnosen  

 bør verificeres af speciallæge i børne- og  

 ungdomspsykiatri/psykiatri.
Symptomerne hos børn er ofte vanskeligere  

 at fortolke end hos voksne.
Børn er ofte præget af andre  

 sygdomstilstande, hvilket kan gøre en diagnostisk afklaring vanskelig,  

 endvidere kan variationen i forhold til normal adfærd, sociale forholds  

 indflydelse osv. være vanskelig at afklare.
Der bør før  

 stillingtagen til evt. medikamentel behandling være et godt kendskab  

 til barnet og familiens situation.
Andre behandlingsformer, herunder  

 forskellige former for psykoterapi, bør være overvejet.
 Diagnoseklassifikation og bedømmelse af depressionens  

 sværhedsgrad.
 Depressionsdiagnosen stilles hos børn efter samme  

 kriterier som hos voksne (ICD-10). Desuden er der, under hensyntagen til den  

 komorbiditet som hyppigt optræder hos børn med depression,  

 tilføjet diagnosen depressiv adfærdsforstyrrelse (F92.0).  

 Principielt kan en depression hos et barn inddeles efter sværhedsgrad  

 og type på samme måde som hos voksne afhængigt af antallet  

 af depressionskriterier, som er opfyldt, samt af tilstedeværelse af  

 psykotiske symptomer og/eller melankoliformt syndrom.
Kliniske undersøgelser viser, at yngre børn  

 med depression oftere har psykotiske symptomer end ældre børn  

 med depression.
Hos alle børn er symptomer i form af irritabilitet  

 mere fremtrædende end hos voksne.
Der ses hyppigere  

 stemningssvingninger, sjældnere psykomotorisk hæmning,  

 søvnforstyrrelser og døgnvariation end hos voksne med  

 depression.
Indikation for behandling med antidepressiva Behandlingserfaringerne er mere begrænsede for  

 børn end voksne.
Undersøgelser af tricykliske antidepressiva  

 har ikke kunnet dokumentere, at de i depressionsbehandlingen afviger fra  

 placebo.
Undersøgelser af SSRI-præparater har vist effekt i  

 depressionsbehandling.
Behandlingsstrategi Som nævnt indledningsvis forudsættes det, at  

 barnet er udredt ved speciallæge i børne- og ungdomspsykiatri  

 eller voksenpsykiatri med særligt kendskab til børn, inden en  

 medikamentel behandling iværksættes.
Ved mistanke om depressive  

 symptomer hos et barn skal barnet således altid henvises til udredning  

 i børne- og ungdomspsykiatrien.
 Lettere depressive tilstande behandles primært med  

 oplysning og information om tilstanden (psyko-edukation), aflastning og  

 støttende psykoterapeutiske tiltag over for barnet og dennes familie.  

 Ved sværere depression kan medicin være påkrævet.  

 Medikamentel behandling bør overvejes, når der ikke er effekt af  

 ovenstående tiltag, eller når der optræder melankoliformt  

 syndrom og/eller psykotiske symptomer, eller hvis barnet har selvmordstanker.  

 Endelig bør medikamentel behandling overvejes, når der er tale  

 om tilbagevendende depression.
Behandlingsfaser, dosering og plasmakoncentrationsmåling Såvel akut behandling af depression,  

 vedligeholdelsesbehandling samt profylakse skal iværksættes af  

 speciallæge i børne- og ungdomspsykiatri/psy-kiatri.  

 Principperne er som beskrevet i afsnittet om behandling med antidepressiva,  

 kap. 3.5, side 16. Vedligeholdelsesbehandling samt profylakse kan i  

 samråd med speciallæge i børne- og  

 ungdomspsykiatri/psykiatri varetages af den praktiserende læge.
 Der er ikke udført studier til  

 dosis/virkningsbestemmelse blandt børn, som kan udstikke klare  

 retningslinjer for en optimal dosis.
Kombinationsbehandling Kombinationsbehandling af børn med depression og  

 insufficient behandlingsrespons på antidepressiva skal varetages af  

 speciallæge i børne- og ungdomspsykiatri.
Medikamentel  

 behandling bør altid kombineres med andre behandlingsmæssige  

 tiltag (psykologiske og sociale behandlingsmetoder).
Interaktioner Interaktioner er formentlig identiske med dem som ses hos  

 voksne patienter, men der findes ingen sikker dokumentation herfor.
Bivirkninger Bivirkninger af SSRI-præparater er hos børn  

 stort set de samme som beskrevet hos voksne.
De udførte  

 undersøgelser og den kliniske erfaring gennem 10 års behandling  

 med disse præparater viser, at præparaterne generelt er sikre og  

 kun medfører lette til moderate bivirkninger.
Der er ikke beskrevet  

 langtidsbivirkninger, og man har ingen dokumenteret viden om, hvorledes  

 SSRI-præparater påvirker en hjerne i udvikling.
2.2 Behandling af OCD Diagnosen skal verificeres af en speciallæge i  

 børne- og ungdomspsykiatri/psykiatri.
Der foreligger flere  

 undersøgelser som dokumenterer SSRI-præparaters virkning i  

 behandlingen af OCD hos børn.
Ved lettere OCD-symptomer bør  

 behandlingen primært bestå i psyko-edukation, kognitiv  

 adfærdsterapi og støtte.
Hvor symptomerne er sværere er  

 SSRI-præparater førstevalgspræparat.
Denne behandling skal  

 iværksættes af speciallæge i børne- og  

 ungdomspsykiatri/psykiatri.
OCD kræver i mange tilfælde en langvarig  

 behandling.
Vedligeholdelsesbehandling kan i samråd med  

 speciallæge i børne- og ungdomspsykiatri/psykiatri varetages af  

 den praktiserende læge.
 Kombinationsbehandling af børn med svær OCD  

 og med insufficient behandlingsrespons på SSRI-behandling alene skal  

 varetages i børne- og ungdomspsykiatrisk/psykiatrisk regi.
3 Behandling med antipsykotika Psykotiske tilstande hos børn er yderst  

 sjældent optrædende.
Ved mistanke om psykotiske symptomer hos et  

 barn, skal barnet altid vurderes af speciallæge i børne- og  

 ungdomspsykiatri, eller for ældre børns vedkommende af  

 voksenpsykiater med erfaring i behandling af yngre patienter.
Psykotiske  

 symptomer optrædende i forbindelse med mani kan ses hos børn  

 før puberteten.
Skizofreni kan optræde før puberteten,  

 men er meget sjælden.
Psykotiske symptomer kan endvidere optræde  

 ved andre børnepsykiatriske tilstande, herunder især  

 gennemgribende udviklingsforstyrrelser (infantil autisme og Aspergers  

 syndrom). Det kan dog her være vanskeligt at skelne, om symptomerne er  

 udtryk for nyopståede psykotiske symptomer eller led i en  

 udviklingsforstyrrelse.
Andre indikationer for anvendelse af antipsykotika til  

 børn omfatter Tourettes syndrom, hvor enkelte videnskabelige  

 undersøgelser viser god effekt hos en del patienter.
Et muligt  

 anvendelsesområde er voldsom, aggressiv og impulsiv adfærd,  

 destruktiv eller selvdestruktiv adfærd samt  

 opmærksomhedsforstyrrelser.
Hvad angår disse tilstande er der  

 ikke videnskabelige undersøgelser, som kan dokumentere  

 præparaternes effekt, og behandlingen skal altid varetages af en  

 speciallæge i børne- og ungdomspsykiatri/psykiatri.
4 Behandling med centralstimulerende  

 midler 4.1 Diagnose og behandling Hyperkinetisk forstyrrelse (F90) er karakteriseret ved  

 motorisk uro, opmærksomhedsforstyrrelser og udtalt impulsivitet.  

 Tilstanden benævnes i amerikansk litteratur ADHD (attention deficit  

 hyperacitivity disorder), mens betegnelsen DAMP (disorder of attention, motor  

 control, and perception) har vundet indpas i de nordiske lande.
De  

 diagnostiske betegnelser er ikke helt identiske, men kernegruppen af de  

 beskrevne børn er den samme.
Hyppigheden af svær  

 opmærksomhedsforstyrrelse/hyperkinetisk forstyrrelse skønnes at  

 være 1-2% af børn i 7-8 års alderen.
Der ses flest drenge  

 med tilstanden.
Talrige undersøgelser har dokumenteret, at behandling  

 med centralstimulerende midler til børn med hyperkinetisk forstyrrelse  

 har en udtalt gavnlig virkning på ca. 75% af børnene.
Den  

 medikamentelle behandling med centralstimulerende midler afhjælper  

 koncentrations- og opmærksomhedsproblemerne og mindsker impulsiviteten.
Inden iværksættelse af evt. medikamentel  

 behandling ved hyperkinetisk forstyrrelse er det vigtigt at sikre sig, at  

 barnet udviser hyperkinetisk adfærd, opmærksomhedsforstyrrelse og  

 impulsivitet i mange forskellige situationer, herunder i såvel skole,  

 hjem som i undersøgelsessituationen, og at der således ikke er  

 tale om uro og koncentrationsproblemer, som bunder i primære,  

 miljømæssige grunde.
Endvidere skal man sikre sig, at  

 administrationen af behandlingen kan foregå forsvarligt.
Inden  

 behandling med centralstimulerende midler iværksættes, skal  

 barnet udredes ved speciallæge i børne- og ungdomspsykiatri  

 eller på børnepsykiatrisk afdeling, hvor man har mulighed for at  

 vurdere, i hvor høj grad neurobiologisk dysfunktion som baggrund for  

 hyperkinetisk forstyrrelse spiller sammen med eventuelle  

 miljømæssigt indvirkende faktorer.
4.2 Bivirkninger Behandlingen har få bivirkninger.
De fleste aftager  

 efter at kroppen har vænnet sig til medicinen.
Den medicindosis, barnet  

 får, er beskeden.
Mange års erfaring med behandlingen viser, at  

 der ikke er risiko for tilvænning.
Som forbigående bivirkning kan  

 ses nedsat appetit, mavesmerter og indsovningsbesvær.
Hos nogle  

 børn ses tendens til tristhed og gråd.
Hos enkelte kan denne  

 være vedvarende og have en sådan karakter, at behandlingen  

 må ophøre.
Angst og depression ses sjældent som  

 bivirkning.
Hos børn som er disponerede, kan der ses udvikling af  

 tics.
Enkelte undersøgelser tyder dog på, at man ved fortsat  

 behandling med medicinen atter vil se ophør af disse tics.
4.3 Behandlingsstrategi Behandlingen vil ofte forløbe over en  

 årrække evt. afbrudt af pauser med medicinen, hvor  

 speciallægen i børne- og ungdomspsykiatri vurderer, om barnet  

 efterhånden er i stand til at klare sig uden medicin.
Tidligere  

 standsede man behandlingen omkring puberteten, men nu fortsætter man  

 undertiden behandlingen ind i voksenalderen.
Den medikamentelle behandling af svær  

 opmærksomhedsforstyrrelse kan aldrig stå alene.
Det er under alle  

 omstændigheder vigtigt at kombinere behandlingen med pædagogiske  

 tiltag.
Hvis ikke pædagogiske tiltag har tilstrækkelig effekt,  

 kan speciallægen i børne- og ungdomspsykiatri forsøge  

 behandling med medicin.
Det er væsentligt at bemærke, at den  

 medikamentelle behandling forudsætter et relevant pædagogisk  

 miljø samt støtte for barnet såvel fagligt som  

 personlighedsmæssigt, hvilket giver barnet mulighed for at kompensere  

 for sine vanskeligheder.
Bilag 1 Bilag 1 Vejledning i brug af Hamiltons Depressionsscala 1.
Nedsat stemningsleje Dette item dækker såvel den verbale som den  

 non-verbale tilkendegivelse af patientens oplevelse af tristhed, nedtrykthed,  

 modløshed og hjælpeløshed.
 0.
 Neutralt stemningsleje.
 1.
 Kun på direkte udspørgen tilkendegives mere  

 modløshed og tristhed end normalt.
 2.
 Patienten tilkendegiver spontant at være mere  

 modløs og trist end normalt.
 3.
 Patienten viser yderligere non-verbale tegn på  

 nedsat stemningsleje, fx gennem grådtendens eller direkte gråd,  

 bleg og ufrisk ansigtsfarve med fx panderynker, usikker stemmeføring  

 osv.
 4.
 Patientens verbale ytringer om modløshed og  

 hjælpeløshed eller de non-verbale ytringer farver interviewet,  

 idet de ikke lader sig aflede.
2 Selvbebrejdelse og skyldfølelse 0.
 Ingen selvbebrejdelse eller skyldfølelse.
 1.
 Vage selvbebrejdelser, fx om ikke at slå til eller  

 at have svigtet.
 2.
 Selvbebrejdelser eller skyldfølelse er mere  

 tydeligt til stede.
 3.
Svær skyldfølelse, patienten vil ofte give  

 udtryk for, at han føler, at den aktuelle lidelse er en form for  

 straf.
Patienten kan på det intellektuelle plan kan korrigeres  

 herfor.
 4.
 Skyldfølelse fastholdes urokkeligt selv efter  

 forsøg på korrektion, således at der er tale om en  

 vrangforestilling.
 3.
Suicidale impulser 0.
 Ingen suicidale impulser.
 1.
 Patienten føler, at livet ikke er værd at  

 leve, men uden ønske om at dø.
 2.
 Patienten har ønske om at dø, men ikke  

 planer om at berøve sig livet.
 3.
 Patienten fremsætter planer om at begå  

 selvmord.
 4.
 Patienten har indenfor dagene op til  

 undersøgelsestidspunktet forsøgt at begå selvmord.
 4.
Indsovningsbesvær 0.
 Intet indsovningsbesvær.
 1.
 Patienten har en enkelt gang eller to gennem de sidste tre  

 dage haft indsovningsbesvær.
 2.
 Patienten har konstant gennem de sidste tre dage haft  

 indsovningsbesvær.
 5.
Afbrudt søvn Herved forstås, at patienten en eller flere gange i  

 nattens løb vågner for atter at falde i søvn.
 0.
 Ingen tidlig morgenvågning.
 1.
 Lejlighedsvis optræden.
 2.
 Regelmæssig optræden.
 6.
Tidlig morgenvågning Herved forstås, at patienten vågner tidligt om  

 morgenen og ikke kan falde i søvn igen.
 0.
 Ingen tidlig morgenvågning.
 1.
 Lejlighedsvis optræden.
 2.
 Regelmæssig optræden.
 7.
Arbejde og interesser Herved forstås både udført arbejde og  

 motivation.
Det skal bemærkes at vurderingen af den fysiske  

 manifestation af træthed er inkluderet i item 13.
 0.
 Vanlig arbejdsaktivitet og vanlige interesser.
 1.
 Følelse af insufficiens i forbindelse med daglige  

 aktiviteter.
 2.
 Manglende motivation til at beskæftige sig med  

 daglige aktiviteter.
 3.
 Patienten er meget længere om at udføre de  

 daglige aktiviteter.
 4.
Patienten er indlagt og ubeskæftiget i afdelingen  

 trods tilbudte aktiviteter.
Herunder også hvis patienten skal  

 hjælpes med de daglige fornødenheder.
 8.
Hæmning (generelt) Dette item omfatter ændringer i talens og  

 tankegangens tempo og ændringer i det motoriske tempo.
 0.
 Normal verbal aktivitet og normal motorisk aktivitet med  

 adækvat mimik.
 1.
 Let stivnet mimik eller let træghed i replik.
 2.
 Tydelig nedsættelse af og pauser i talens tempo og  

 tvivlsom eller let hæmning af mimikken.
 3.
 Interviewet er væsentligt forlænget  pga. af  

  den lange latenstid og kortfattede besvarelser eller meget nedsat motorisk  

 tempo.
 4.
 Det er næsten umuligt at gennemføre  

 interviewet, fordi den motoriske hæmning grænser til eller  

 omfatter stupor.
 9.
Agitation 0.
 Ingen psykomotorisk agitation.  

 Bevægelseshastigheden, specielt gestikulation vanlig.
 1.
 Let pillen, let urolig position i stolen, let kradsen i  

 håret.
 2.
 Mere urolig position i stolen, hændervridende  

 osv.
 3.
 Meget urolig, fx må op og stå nogle gange  

 under interviwet.
 4.
 Patienten går rundt i undersøgelsesstuen,  

 således at interviewet foregår med patienten gående  

 omkring.
 10.
Psykisk angst Omfatter manglende evne til at slappe af, irritabilitet,  

 bekymring over bagateller, frygt, panik.
 0.
 Patienten er hverken mere eller mindre anspændt og  

 selvusikker end vanligt.
 1.
 Når det er tvivlsomt om patienten er mere usikker og  

 irritabel end vanligt.
 2.
Når patienten mere tydelig giver udtryk for at  

 være ængstelig, bange eller irritabel.
Det påvirker dog  

 ikke patientens dagligdag, da bekymringen stadig kun drejer sig om mindre  

 ting.
 3.
Ængstelsen og usikkerheden er undertiden  

 vanskeligere at kontrollere, fordi bekymringen drejer sig om større  

 krænkelser eller skader, som eventuelt kan ske i fremtiden.
Fx kan  

 angsten føles som panik, dvs. overvældende frygt.
 4.
 Følelsen er så ofte til stede, at den  

 tydeligt påvirker patientens dagligdag.
 11.
Somatisk angst Omfatter de fysiologiske angstmanifestationsformer:  

 Gastrointestinalt ("sommerfugle" i maven, diarré, mavekrampe),  

 kardiovaskulært (palpitationer), respiratorisk (hyperventilation),  

 øget svedtendens, rysten på hænder, "indre uro" og  

 mundtørhed.
 0.
 Patienten er hverken mere eller mindre optaget af somatisk  

 angstoplevelse end vanligt.
 1.
Når patienten lejlighedsvis har svage oplevelser,  

 såsom mavesymptomer, sveden eller rysten.
Beskrivelsen er imidlertid  

 vag og tvivlsom.
 2.
Når patienten fra tid til anden føler  

 mavesymptomer, sveden, rysten osv.
Symptomerne gør ikke patienten  

 uarbejdsdygtig og påvirker stadig ikke patientens dagligdag.
 3.
De fysiologiske angstmanifestationer er tydelige og  

 undertiden meget ængstende.
Påvirker undertiden patientens  

 dagligdag.
 4.
De fysiologiske angstmanifestationer er talrige,  

 vedvarende og gør undertiden patienten uarbejdsdygtig.
Påvirker  

 tydeligt patientens dagligdag.
 12.
Gastrointestinale symptomer 0.
 Vanlig appetit og tarmfunktion.
 1.
 Lettere appetitnedsættelse eller tyngdefornemmelse i  

 abdomen.
 2.
 Sværere appetitnedsættelse (fx hvis patienten  

 hyppigt skal nødes til at spise) og/eller ved nedsat tarmfunktion,  

 evt. med krav om laksantia.
 13.
Somatiske symptomer (generelt) Dette item omfatter ikke alene diffuse fænomener som  

 tyngdefornemmelse eller trykken i lænd, ryg, nakke og hovedregion, men  

 også træthed eller let trættelighed.
 0.
 Patienten er hverken mere eller mindre træt eller  

 smerteoptaget end vanlig.
 1.
 Patienten har en følelse af muskeltræthed  

 eller andet legemligt ubehag.
 2.
 Patienten er tydelig eller konstant træt og udmattet  

 og/eller besværet af legemlig ubehag, fx muskulær hovedpine.
 14.
Seksuel interesse Omfatter nedsat seksuel lyst og tilfredsstillelse.
Der  

 sammenlignes generelt med forholdene gennem det sidste år forud for den  

 aktuelle episode.
 0.
 Symptomet er ikke tilstede eller ikke forsøgt  

 bedømt.
 1.
 Ved tvivlsom eller let nedsættelse af seksuel  

 interesse og nydelse.
 2.
Ved tydeligt tab af seksuallyst.
Der er ofte funktionel  

 impotens hos manden og manglende lyst eller direkte ulyst hos kvinden.
 15.
Hypokondri Omfatter øget optagethed af legemstilstanden.
 0.
 Vanlig optagethed af legemstilstanden.
 1.
 Let eller tvivlsom optagethed af legemstilstanden.
 2.
 Udtalt bekymring over legemstilstanden.
 3.
 Patienten er overbevist om at fejle noget somatisk, som kan forklare det  

 aktuelle tilstandsbillede.
 4.
 Symptombeskrivelsen har paranoid karakter og lader sig  

 således ikke korrigere.
 16.
Manglende sygdomsindsigt 0.
 Erkender at være deprimeret eller nylig at have  

 været det.
 1.
 Patienten føler sin depressive tilstand som  

 sekundær til dårlig ernæring, infektion, overanstrengelser,  

 dårlig klimatiske forhold osv.
 2.
 Patienten nægter at være deprimeret, medens  

 dette er helt klart for intervieweren.
 17.
Vægttab A.
 Ved første vurdering af patienten efter  

 indlæggelsen omfatter dette vægttab i forbindelse med aktuelle  

 sygdomsperiode.
 0.
 Intet vægttab.
 1.
 Vægttab på 1-2½ kg.
 2.
 Vægttab på mere end 3 kg.
 B.
 Ved de ugentlige vurderinger.
 0.
 Intet vagttab.
 1.
 Vægttabet ligger mellem 1/2 og 1 kg per uge.
 2.
 Vægttab over 1 kg per uge.
