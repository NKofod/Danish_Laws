Bekendtgørelse om ændring af  

 bekendtgørelse om bortskaffelse og forarbejdning af animalsk affald og  

 om fremstilling af dyrefoder med animalsk indhold § 1 I bekendtgørelse nr. 1387 af 28. december 2000 om bortskaffelse og  

 forarbejdning af animalsk affald og om fremstilling af dyrefoder med animalsk  

 indhold foretages følgende ændringer:
»dele af Rådets beslutning 1999/534/EF af 19. juli  

 1999 om foranstaltninger for forarbejdning af visse former for animalsk  

 affald med henblik på beskyttelse mod overførbare spongiforme  

 encephalopatier og om ændring af Kommissionens beslutning 97/735/EF  

 (EF-Tidende 1999 L 204 s. 37) og Kommissionens beslutning 2000/4143/EF af 27.  

 december 2000 om forbud mod anvendelse af animalske biprodukter (EF-Tidende  

 2001 L 6 s. 16).« 2. I § 2 indsættes efter nr. 8 som nummer 9 -  

 12:
 »9)	Husdyr: Ethvert dyr, som holdes, opfedes eller opdrættes med  

 henblik på fødevareproduktion.
 10)	Selskabsdyr: Dyr tilhørende en race, som normalt holdes af  

 mennesker af andre årsager end avl og konsum.
 11)	Forsøgsdyr: Dyr , der anvendes eller skal anvendes til  

 forsøg.
12)	Foder: Foder af animalsk oprindelse til husdyr, bl.a. forarbejdede  

 animalske proteiner, der er behandlet således, at det bliver egnet til  

 direkte anvendelse som foder eller ingredienser i foder, herunder fiskemel,  

 kødmel, benmel, blodmel, hermetisk  tørrede fedtegrever og  

 andre lignende produkter, inklusive blandinger, der indeholder disse  

 produkter.
Endvidere er omfattet afsmeltet fedt, fiskeolie, gelatine samt  

 hydrolyserede proteiner og dicalciumfosfat.« 3. I § 2 indsættes som stk. 2:
 »Stk. 2. Følgende animalsk affald må ikke  

 anvendes i produktionen af husdyrfoder:
 1)	Kvæg, svin, geder, får, enhovede dyr, fjerkræ,  

 opdrættede eller andre dyr, som holdes med henblik på en  

 landbrugsmæssig produktion, og som er døde på bedriften,  

 og som ikke er blevet slagtet med henblik på konsum, herunder  

 dødfødte dyr og døde fostre.
 2)	Døde:
 a)	Selskabsdyr.
 b)	Dyr fra zoologiske haver.
 c)	Cirkusdyr.
 d)	Forsøgsdyr.
 e)	Vilde dyr.
 3)	Dyr, som er blevet slået ned på bedriften som led i en  

 sygdomskontrolforanstaltning.
4)	Husdyr, der er døde under transport, dog bortset fra dyr der  

 er nødslagtet for at spare dyrene for lidelser.« 4. I § 10 indsættes som nr. 10:
»10) Alle afsmeltede fedtstoffer hidrørende fra  

 drøvtyggeraffald skal renses, således at  

  maximumsindholdet af resterende uopløselige urenheder ikke overstiger  

 0,15 vægtprocent, såfremt det skal indgå i  

 fødekæden, eller forarbejdes efter en metode, der mindst  

 opfylder normerne for en af de processer, der er beskrevet i bilag 2.« 5. Efter bilag 1 indsættes som bilag 2 bilaget til  

 denne bekendtgørelse.
§ 2 Bekendtgørelsen træder i kraft den 28. februar 2001.
Fødevaredirektoratet, den 20. februar  

 2001 P.D.V.Preben Willeberg /Arne Sunesen Bilag »Bilag 2 1)	Omestrering eller hydrolyse ved mindst 200° C under tilsvarende tryk  

 i 20 minutter (glycerol, fedtsyrer og fedtsyreestere).
