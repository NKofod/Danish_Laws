Betænkning afgivet af Kulturudvalget den 8. december 2004 Betænkning over Forslag til lov om fremme af dopingfri idræt [af  

 kulturministeren (Brian Mikkelsen)] 1. Ændringsforslag Der er stillet 3 ændringsforslag til lovforslaget.
Kulturministeren  

 har stillet ændringsforslag nr. 1 og 2. Enhedslistens medlem af udvalget har  

 stillet ændringsforslag nr. 3.
2. Udvalgsarbejdet Lovforslaget blev fremsat den 27. oktober 2004 og var til 1.  

 behandling den 12. november 2004. Lovforslaget blev efter 1. behandling  

 henvist  

 til behandling i Kulturudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og kulturministeren sendte den 27. september 2004 dette udkast til  

 udvalget, jf. (Folketingsåret 2003-04) alm. del  bilag 730. Den 5.  

 november  

 2004 sendte kulturministeren de indkomne høringssvar samt et notat herom til  

 udvalget.
Spørgsmål Udvalget har stillet 7 spørgsmål til kulturministeren til  

 skriftlig besvarelse, som denne har besvaret.
Et af udvalgets spørgsmål og  

 ministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF, KF, RV og KD) indstiller lovforslaget til  

  

 vedtagelse  

  

 med de af kulturministeren stillede ændringsforslag.  

 Flertallet ved stemme imod ændringsforslag nr. 3.
Et  

  

 mindretal  

  

 i  

 udvalget (S) indstiller lovforslaget til  

  

 vedtagelse  

  

 med de af kulturministeren stillede ændringsforslag.
Mindretallet vil  

 stemme hverken for eller imod ændringsforslag nr. 3.
Socialdemokratiets medlemmer af udvalget kan tilslutte sig, at  

 Anti Doping Danmark nu gøres permanent, og at organisationen etableres som en  

 offentlig selvejende institution.  

 Socialdemokratiet finder det vigtigt, at kampen mod doping i idrætsverdenen  

 er  

 konsekvent og føres uden tolerance.
I en verden, hvor idrætten bliver mere og  

 mere markedsgjort, er det nødvendigt at sende klare signaler om, at misbrug  

 af  

 dopingpræparater i forbindelse med udøvelse af sport ikke er acceptabelt.
Trænere og aktive idrætsudøvere har altid været stærkt involverede  

 i antidopingarbejdet i kraft af deres store kendskab til det internationale  

 eliteidrætsmiljø og deres faglige indsigt i risikogrupper  

 (idrætsgrene/discipliner)  

 og i, hvilken form for doping der anvendes, og hvornår der eventuelt anvendes  

 doping.
Træneres og aktive idrætsudøveres deltagelse i bestyrelsesarbejdet  

 har  

 også stor signalværdi, da de er tættest på, både når det drejer sig om  

 oplysningsarbejde og forebyggende arbejde.
Under forsøgsperioden, som ligger  

 forud for dette lovforslag, var trænere og aktive idrætsudøvere stærkt  

 involverede i antidopingarbejdet.
Træneres og aktive idrætsudøveres  

 erfaringer  

 med dopingbekæmpelse er så væsentlige at bygge videre på i Anti Doping  

 Danmarks  

 arbejde, at de også skal være repræsenteret i bestyrelsen.
Derfor kan  

 Socialdemokratiet støtte ministerens ændringsforslag.
Under lovforslagets 1. behandling gav Socialdemokratiet udtryk  

 for et ønske om en obligatorisk pligt for fitness- og motionscentre til at  

 indgå en samarbejdsaftale med Anti Doping Danmark.
Socialdemokratiet  

 er derfor tilfreds med, at ministeren i  

 svaret på spørgsmål 4 har tilkendegivet at ville undersøge mulighederne for  

 at  

 finde en løsning, der imødekommer ønsket om at indføre en obligatorisk pligt  

 for fitness- og motionscentre til at indgå aftale med Anti Doping Danmark om  

 dopingkontrol.
Et  

  

 andet mindretal  

  

 i  

 udvalget (SF) indstiller lovforslaget til  

  

 vedtagelse  

  

 med de af kulturministeren stillede ændringsforslag.
Mindretallet vil ved 2.  

 behandling redegøre for sin stilling til ændringsforslag nr. 3.
 Et  

  

 tredje mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de stillede ændringsforslag.
Enhedslistens medlem af udvalget bemærker, at brugen af  

 forskellige former for doping udgør et stigende helbredsproblem såvel inden  

 for  

 eliteidrætten som andre steder, hvor mennesker fristes til at bruge  

 præstationsfremmende  

 og/eller muskelopbyggende medikamenter.
Derfor er der al mulig grund til en  

 opstramning af tilsyn og kontrol.
En betydelig del af dopingproblemerne i idrætten findes i  

 forbindelse med fitness- og motionsaktiviteter.
Ofte repræsenterer den form  

 for  

 doping, der praktiseres i miljøer uden for idrætsbevægelsen, en endnu større  

 helbredsmæssig risiko.
Hertil kommer, at en meget væsentlig del af de  

 dopingmidler,  

 som importeres og omsættes illegalt, efter alt at dømme afsættes i miljøerne  

 omkring fitness- og motionscentre.
Der er således al mulig grund til, at en væsentlig del af Anti Doping  

 Danmarks aktiviteter målrettes disse miljøer gennem obligatoriske  

 samarbejdsaftaler, bl.a. vedrørende forskellige former for dopingkontrol.
Det  

 understreges af det faktum, at det indtil nu kun er 10 pct. af landets  

 fitness-  

 og motionscentre, der har indgået frivillige aftaler med Anti Doping Danmark.
 Derfor har Enhedslisten stillet ændringsforslag til lovforslaget  

 med det mål, at det skal være obligatorisk for fitness- og motionscentre at  

 indgå i et samarbejde med Anti Doping Danmark.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 kulturministeren,  

  

 tiltrådt af  

  

 udvalget:
Til § 4 1)  

  

 I  

  

 stk. 1, 1. pkt.,  

  

 ændres »10 medlemmer« til: »12 medlemmer«.
[Ændret bestyrelsessammensætning] 2)  

  

 I  

  

 stk. 1  

  

 indsættes som  

  

 3. pkt.:
»Herudover drager kulturministeren omsorg for, at der udpeges 1  

 medlem, som repræsenterer trænerne inden for eliteidrætten, og 1 medlem, som  

 repræsenterer de aktive eliteidrætsudøvere.« [Ændret bestyrelsessammensætning] Af  

 	  

 et  

  

 mindretal  

  

 (EL):
Til § 9 3)  

  

 I  

  

 stk. 1, 1.pkt.,  

  

 ændres ordene »Anti Doping Danmark søge at indgå  

 samarbejdsaftaler om bekæmpelse af doping med følgende parter« til: »følgende  

 parter indgå obligatoriske samarbejdsaftaler med Anti Doping Danmark om  

 bekæmpelse af doping«.
[Krav om obligatoriske samarbejdsaftaler] Bemærkninger Til nr. 1 Ved ændringen foreslås bestyrelsen for Anti Doping Danmark  

 tilført yderligere 2 medlemmer, som repræsenterer eliteidrætstrænernes og de  

 aktive eliteidrætsudøveres erfaringer med dopingbekæmpelse.
Til nr. 2 Det foreslås, at de 2 yderligere medlemmer af Anti Doping  

 Danmarks bestyrelse på kulturministerens foranledning udpeges af relevante  

 organisationer eller fora, som repræsenterer henholdsvis aktive  

 eliteidrætstrænere og aktive eliteidrætsudøvere, f.eks. de dialogfora, som  

 det  

 er hensigten at etablere i Team Danmark med henblik på at skabe kontakt med  

 trænere og aktive eliteidrætsudøvere.
Til nr. 3 En betydelig del af dopingproblemerne i idrætten findes i  

 miljøer uden for idrætsorganisationerne, hvor der dyrkes eller tilbydes idræt  

 og hermed beslægtede fitness- og motionsaktiviteter.
Ofte repræsenterer den  

 form for doping, der praktiseres i miljøer uden for idrætsbevægelsen, en  

 endnu  

 større helbredsmæssig risiko.
Hertil kommer, at en meget væsentlig del af de  

 dopingmidler, som importeres og omsættes illegalt, efter alt at dømme  

 afsættes  

 i miljøerne omkring fitness- og motionscentre.
Der er således al mulig grund til, at en væsentlig del af Anti  

 Doping Danmarks aktiviteter målrettes disse miljøer gennem obligatoriske  

 samarbejdsaftaler, bl.a. vedrørende forskellige former for dopingkontrol.
Når  

 der skal være tale om obligatoriske aftaler, er det for at forhindre, at  

 markedet for fitness og motion opdeles i de regelrette, som bidrager  

 økonomisk  

 til bekæmpelse af brug af doping, og de øvrige, som holder sig uden for  

 dopingkontrollen og dermed heller ikke bidrager økonomisk.
Kim Andersen (V)  

  

  fmd.  

  

 Ester Larsen (V)   

 Leif Mikkelsen (V)   

 Preben Rudiengaard (V)   

 Louise Frevert (DF)  

  

  nfmd.  

  

 Poul Nødgaard (DF)   

 Carina Christensen (KF)   

 Charlotte Dyremose (KF)   

 Bodil Kornbek (KD)   

 Jette Bergenholz Bautrup (S)   

 Jytte Andersen (S)   

 Jytte Wittrock (S)   

 Mette Frederiksen (S)   

 Poul Qvist Jørgensen (S)   

 Ole Sohn (SF)   

 Naser Khader (RV)   

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 71 Bilagsnr.
Titel 1 Høringssvar og høringsnotat, fra kulturministeren 2 Udkast til tidsplan for udvalgets behandling af  

 lovforslaget 3 Godkendt tidsplan for udvalgets behandling af  

 lovforslaget 4 1. udkast til betænkning 5 Ændringsforslag, fra kulturministeren Oversigt over spørgsmål og svar vedrørende L 71 Spm.nr.
Titel 1 Spm. om at lempe for brug af de stoffer, som  

 idrætsudøvere med astma benytter for at kunne udøve deres idræt, til  

 kulturministeren, og ministerens svar herpå 2 Spm. om straffebestemmelser, der er gældende for  

 idrætsudøvere, der tages i dopingmisbrug, til kulturministeren, og  

 ministerens svar herpå 3 Spm. om minimumskrav til dopingkontrol og  

 dopingsanktioner, til kulturministeren, og ministerens svar herpå 4 Spm. om aftale med Anti Doping Danmark, til  

 kulturministeren, og ministerens svar herpå 5 Spm. om repræsentanter i bestyrelsen, til  

 kulturministeren, og ministerens svar herpå 6 Spm. om, hvorledes man kan sikre, at trænere og aktive  

 kan blive repræsenteret i den kommende bestyrelse, til kulturministeren, og  

 ministerens svar herpå 7 Spm. om fortegnelse over, hvilke »Fin Form og Fitness dk  

 centre« der i dag er tilsluttet eller ikke tilsluttet Anti Doping Danmark,  

 til kulturministeren, og ministerens svar herpå Bilag 2 Et af udvalgets spørgsmål og ministerens svar  

 herpå Spørgsmålet og kulturministerens svar herpå er optrykt efter  

 ønske fra udvalget.
 Spørgsmål nr. 4:
I høringssvaret fra fitness/motionsbranchen er beskrevet, hvilke  

 fordele de centre har, som ikke frivilligt tilslutter sig Anti Doping  

 Danmark.  

 Ministeren bedes beskrive, hvorledes man kan gennemføre en obligatorisk pligt  

 for at indføre aftale med Anti Doping Danmark Svar:
 Som lovet under 1. behandlingen vil jeg undersøge mulighederne  

 for at finde en løsning, som imødekommer ønsket om at indføre en obligatorisk  

 pligt for fitness- og motionscentre til at indgå aftale med Anti Doping  

 Danmark  

 om dopingkontrol.
