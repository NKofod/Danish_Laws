 I sager om bidrag til en ægtefælles underhold, hvor bidragspligten ikke i  

 skilsmissedommen eller -bevillingen er tidsbegrænset, følger  

 justitsministeriet den praksis i almindelighed på begæring af den  

 bidragspligtige at lade bidraget aftrappe og senere bortfalde, når der er  

 betalt bidrag i en periode, der overstiger samlivets varighed.
 I anledning af en bidragssag, der har været forelagt folketingets  

 ombudsmand, skal man henstille, at der under vilkårsforhandlingen i sager,  

 hvor der kan blive tale om tidsubegrænset bidragspligt, gives parterne  

 vejledning om, at bidragspligten ikke nødvendigvis medfører en livsvarig  

 fastsættelse af underholdsbidrag, idet der ved senere afgørelse om  

 underholdsbidrag bl.a. vil blive lagt vægt på samlivets varighed.
 Justitsministeriet, den 5. december  

 1968.
 P.M.V.
 Niels Madsen.
 /Hornslet.
