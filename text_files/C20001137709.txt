Cirkulære om retningslinier for  

 Forsvarets Interne Revisions samarbejde med Forsvarsministeriet og de  

 myndigheder/institutioner, den reviderer I henhold til punkt 12 i aftale af 10. juni 1998 (bilag) mellem  

 forsvarsministeren og rigsrevisor om intern revision på  

 Forsvarsministeriets område bestemmes følgende:
Kapitel 1 Organisation og administration § 1. Forsvarets Interne Revision er en  

 selvstændig myndighed under Forsvarsministeriets departement.  

 Forsvarets Interne Revision refererer direkte til cheferne for de reviderede  

 institutioner samt Forsvarsministeriet og modtager mod betaling støtte  

 fra Kommandantskab Vedbæk i form af lokaler, edb mv.
Stk. 2. Forsvarets Interne Revision udarbejder bidrag til  

 budget i overensstemmelse med gældende Økonomi Administrativ  

 Vejledning.
Budgettet godkendes af Forsvarsministeriet og optages som en  

 særskilt underkonto på Forsvarsministeriets departements  

 hovedkonto.
Bogføring, regnskabsaflæggelse mv. forestås  

 mod betaling af Kommandantskab Vedbæk.
Stk. 3. Efter samråd med Forsvarets Interne Revision  

 udpeger Forsvarsministeriet de fuldmægtige, der er omfattet af  

 turnusordningen, og som skal gøre tjeneste i Forsvarets Interne  

 Revision. Øvrigt personale i Forsvarets Interne Revision  

 udvælges efter samråd med Forsvarsministeriet.
De praktiske  

 forhold i forbindelse med disse ansættelser samt alle forhandlinger  

 vedr. klassificering af stillinger, afsked samt 1ønudbetaling  

 varetages af Forsvarskommandoen/Kommandantskab Vedbæk mod betaling.
 Stk. 4. I forbindelse med årsberetningen orienteres  

 Forsvarsministeriet om personalets sammensætning og  

 uddannelsesmæssige baggrund og om de uddannelsesmæssige  

 foranstaltninger, der iværksættes, såvel internt som i  

 samarbejde med andre offentlige revisioner.
Kapitel 2 Rapportering § 2. I forbindelse med revision og kasseeftersyn  

 rapporteres direkte til den pågældende myndighed/institution i  

 form af en skrivelse, der redegør for den udførte revision, og  

 hvilke bemærkninger revisionen/eftersynet eventuelt har givet anledning  

 til.
Det skal endvidere oplyses, om den interne revision under sin revision  

 har modtaget alle de oplysninger, der er anmodet om.
 Stk. 2. Myndigheden/institutionen gives en frist på op  

 til 6 uger fra modtagelsen af skrivelsen til at svare på, hvilke  

 forholdsregler der er/vil blive taget for at ændre på de forhold,  

 der har givet anledning til bemærkninger.
 Stk. 3. Er der tale om graverende forhold, sendes kopi af  

 skrivelsen til henholdsvis forsvarschefen, generalauditøren,  

 direktøren for Forsvarets Bygningstjeneste, Hjemmeværnsledelsen  

 og farvandsdirektøren samt Forsvarsministeriet samtidig med  

 fremsendelsen til myndigheden/institutionen.
 § 3. Senest den 1. juli afgiver Forsvarets Interne  

 Revision en årsberetning, der sendes til forsvarschefen,  

 generalauditøren, direktøren for Forsvarets Bygningstjeneste,  

 Hjemmeværnsledelsen og farvandsdirektøren samt til  

 Forsvarsministeriet. Årsberetningen skal indeholde en rapportering om  

 resultaterne af den udførte revision samt oplysninger om revisionens  

 omfang, væsentlige fejl og mangler samt principielle  

 spørgsmål, som ledelsen bør tage stilling til.
 Stk. 2. Beretningen vedlægges en fortegnelse over  

 foretagne eftersyn og revisioner, således at de pågældende  

 institutionschefer og ministeriet får mulighed for at rekvirere  

 revisionsrapporternes konklusioner om specifikke eftersyn/revisioner.
 Stk. 3. Beretningen skal tillige indeholde oplysninger om  

 omfanget af den interne revisions deltagelse i rådgivningsvirksomhed  

 m.v. (jf. § 9-aftalens punkt 15, 2. afsnit).
 Stk. 4. Efter at de pågældende institutionschefer  

 har modtaget årsberetningen, underrettes Forsvarets Interne Revision  

 inden 8 uger om, i hvilket omfang de påpegede problemer giver anledning  

 til foranstaltninger.
 Stk. 5. Årsberetningen danner baggrund for årlige  

 møder mellem chefen for Forsvarets Interne Revision og  

 Forsvarsministeriets departement.
Kapitel 3 Planlægning § 4. De i § 9-aftalens punkt 10 nævnte  

 planer sendes til Forsvarsministeriet og Rigsrevisionen.
Såfremt  

 myndighedscheferne har særlige områder, som de ønsker  

 revideret i det kommende år, kan de inden 1. november fremsætte  

 sådanne ønsker for Forsvarets Interne Revision.
De endelige  

 revisionsplaner fremsendes til myndighedscheferne.
 Stk. 2. Forsvarsministeriet kan deltage i de møder,  

 hvor samarbejdet mellem Forsvarets Interne Revision og Rigsrevisionen  

 tilrettelægges.
Kapitel 4 Årsberetning § 5. Forsvarsministeriet udarbejder hvert år  

 til koncernledelsen en beretning om Forsvarets Interne Revisions virksomhed  

 baseret på modtagne rapporteringer om udførte revisioner og de  

 foranstaltninger, der er iværksat på baggrund af udførte  

 revisioner.
 § 6. Cirkulæret træder i kraft 1. juli  

 2000. Samtidig ophæves Kundgørelse for Forsvaret B.5-39 af 1/7  

 1998.
AFTALE OM INTERN REVISION PA FORSVARSMINISTERIETS  

 OMRÅDE Indledning 1.
 I henhold til § 9 i lbkg. nr. 3 af 7. januar 1997 om  

 revision af statens regnskaber m.m. (rigsrevisorloven) er der mellem  

 forsvarsministeren og rigsrevisor indgået aftale om samarbejdet mellem  

 Rigsrevisionen og Forsvarets Interne Revision.
Forsvarets Interne Revision Formål 2.
 Forsvarets Interne Revision indgår i  

 Forsvarsministeriets overordnede økonomistyring og samarbejder med  

 Rigsrevisionen om revisionen af regnskaber for institutioner under  

 Forsvarsministeriet.
Organisation 3.
Forsvarets Interne Revision udgør en  

 selvstændig enhed, der organisatorisk er placeret i Forsvarskommandoens  

 Kontrolstab.
Forsvarets Interne Revision refererer direkte til cheferne for  

 de reviderede institutioner samt Forsvarsministeriet.
 4.
Forsvarets Interne Revision holder Forsvarsministeriet  

 underrettet om planlagte og gennemførte revisioner.
Revisionsrapporter  

 sendes 1øbende direkte til ministeriet.
Område 5.
Forsvarets Interne Revisions arbejdsområde omfatter  

 alle myndigheder inden for Forsvarskommandoens område, Forsvarets  

 Auditørkorps, alle enheder inden for Farvandsvæsenet inkl.  

 Lodsvæsenet, Forsvarets Bygningstjeneste, Hjemmeværnet, samt  

 Christiansø. Endvidere omfatter arbejdsområdet  

 Forsvarsministeriet, Regnskabssekretariatet for så vidt angår  

 regnskaber, hvor Forsvarsministeriet, Regnskabssekretariatet forestår  

 regnskabsføringen eller afstemninger for de af Forsvarets Interne  

 Revision reviderede institutioner.
Revisionen af de aflagte regnskaber  

 udføres på de respektive institutionschefers vegne.
Opgaver 6.
 Forsvarets Interne Revision skal udføre sin  

 virksomhed under iagttagelse af principperne for god offentlig revisionsskik,  

 jf. rigsrevisorlovens § 3.
 7.
 Forsvarets Interne Revision skal påse, at de  

 administrative systemer, og herunder de interne kontrolsystemer, fungerer  

 tilfredsstillende, og at de sikrer en effektiv styring af institutionernes  

 aktiviteter.
 8.
Forsvarets Interne Revision skal ved revisionen danne sig  

 en begrundet overbevisning om,  at de i punkt 5 nævnte institutioners  

 regnskaber er rigtige, og herunder påse, -	at der foreligger ajourførte og dækkende beskrivelser  

 for de relevante forretningsgange og edb-systemer med en efter forholdene  

 rimelig og forsvarlig intern kontrol, -	at forretningsgange efterleves, samt -	at de interne kontrolforanstaltninger fungerer  

 tilfredsstillende.
 9.
Forsvarets Interne Revision skal foretage uanmeldte  

 kasseeftersyn.
Revisionen skal endvidere påse, at forretningsgange  

 vedrørende sikringen af materielbeholdninger, andre beholdninger samt  

 faste anlæg m.v. er betryggende.
Forsvarets Interne Revision kan  

 foretage uanmeldte beholdningseftersyn.
Forsvarets Interne Revision kan lade  

 sig repræsentere ved kasse- og beholdningseftersyn, der foretages af  

 institutionerne.
 10.
Forsvarets Interne Revision skal udarbejde planer for  

 revisionens gennemførelse.
Forsvarschefen, generalauditøren,  

 farvandsdirektøren, Hjemmeværnsledelsen, direktøren for  

 Forsvarets Bygningstjeneste, samt chefen for Forsvarsministeriets  

 Fæstnings- og Natursekretariat underrettes om planerne.
 11.
Forsvarsministeriet og de i punkt 10 nævnte  

 institutionschefer kan anmode Forsvarets Interne Revision om at foretage  

 undersøgelser af revisionsmæssig karakter.
Forsvarets Interne  

 Revision afstemmer deres planer i overensstemmelse hermed.
 12.
 Forsvarsministeriet fastsætter nærmere  

 retningslinier for Forsvarets Interne Revisions rapportering til og  

 samarbejde med ministeriet og de chefer, der er nævnt i punkt 10. Ved  

 revision af de enkelte institutioners aflagte regnskaber refererer Forsvarets  

 Interne Revision direkte til forsvarschefen, generalauditøren,  

 Hjemmeværnsledelsen, farvandsdirektøren, direktøren for  

 Forsvarets Bygningstjeneste og chefen for Forsvarsministeriets  

 Fæstnings- og Natursekretariat (Christiansø).
 13.
 Det påhviler Forsvarets Interne Revision at supplere  

 denne aftale med detaljerede instrukser og beskrivelser for  

 revisionsarbejdets udførelse.
Kompetence 14.
 Forsvarets Interne Revisions chef og medarbejdere  

 bør have en sådan faglig baggrund og erfaring, at revisionens  

 opgaver til enhver tid kan 1øses på en fuldt tilfredsstillende  

 måde.
 15.
 Forsvarets Interne Revision skal inden for rammerne af  

 aftalen sikres uafhængighed for så vidt angår  

 planlægning, prioritering, tilrettelæggelse og udførelse  

 af revisionen.
 Personalet i Forsvarets Interne Revision må ikke  

 deltage i arbejde, der er uforeneligt med de krav, som stilles til  

 personalets varetagelse af revisionsmæssige opgaver.
 16.
 Forsvarets Interne Revision har adgang til alle  

 oplysninger, dokumenter, registreringer, beholdninger m.v., som efter  

 revisionens skøn er af betydning for 1øsningen af deres  

 opgave.
 17.
 Forsvarets Interne Revision skal på det tidligst  

 mulige tidspunkt inddrages i planlægning og ændring af  

 regnskabssystemer samt i tilrettelæggelse af de forretningsgange og  

 edb-systemer, der er nævnt i punkt 8.
Samarbejde med Rigsrevisionen 18.
 Det påhviler Forsvarets Interne Revision at medvirke  

 til en koordinering af Rigsrevisionens og Forsvarets Interne Revisions  

 samlede indsats.
 19.
 Rigsrevisionen har ansvaret for den samlede revision af  

 Forsvarsministeriets område.
Rigsrevisionen fører tilsyn med Forsvarets Interne  

 Revision.
Som led i tilsynet kan Rigsrevisionen selvstændigt  

 udføre revision eller revision i samarbejde med Forsvarets Interne  

 Revision.
 Den centrale 1ønrevision udføres af  

 Rigsrevisionen.
 Rigsrevisionens bevillingskontrol og udførelse af  

 større undersøgelser inden for Forsvarsministeriets  

 område, jf. rigsrevisorlovens § 17, stk. 1 og 2,  

 berøres ikke af denne aftale.
 20.
 Samarbejdet mellem Forsvarets Interne Revision og  

 Rigsrevisionen tilrettelægges ved periodiske møder.
 21.
Forsvarets Interne Revision skal holde Rigsrevisionen  

 1øbende underrettet om planlagte og udførte revisioner.
Kopi af  

 Forsvarets Interne Revisions bemærkninger, notater m.m. med de dertil  

 hørende besvarelser og afgørelser samt rapporter om eftersyn  

 m.v. sendes løbende til Rigsrevisionen.
Revision af aftalen 22.
 Aftalen tages op til vurdering, når en af parterne  

 ønsker det.
Ikrafttrædelse 23.
Aftalen har virkning fra optagelsen i Kundgørelse  

 for Forsvaret.
Samtidig ophæves aftale af 12. juni 1995.
