Cirkulære om revurdering af  

 afslag på anmodninger om sidestilling med afskrivningsberettigede bygninger,  

 jf. afskrivningslovens § 18, stk. 2, om meddelelse af tilladelse til  

 sidestilling med tilbagevirkende kraft og om efterfølgende ændring af  

 afskrivninger som følge heraf 1. Indledning.  

1) Ved en dom af 2. marts 1998 (TfS 1998,313) har Vestre Landsret  

 underkendt den hidtidige praksis i sager om sidestilling med  

 afskrivningsberettigede bygninger efter afskrivningslovens § 18, stk. 2.  

 Dommen  

 er ikke anket til Højesteret.
 Dommens præmisser indeholder følgende to krav til vurderingen  

 efter afskrivningslovens § 18, stk. 2:
 -  

 	  

 Den teknisk-økonomisk  

 forældelse skal på lige fod med fysisk nedslidning kunne begrunde  

 afskrivningsret efter afskrivningslovens § 18, stk. 2.
 -  

 	  

 Undtagelsesbestemmelserne  

 i afskrivningslovens § 18, stk. 4 og 5, kan ikke anvendes som støtte for et  

 afslag på anmodninger om sidestilling, da der er tale om konkrete  

 undtagelser,  

 og da stk. 2 alene henviser til stk. 1, litra a og b.
 Dommen tager ikke direkte stilling til, om afslag kan baseres på  

 sammenligninger med de i afskrivningslovens § 18, stk. 3, nævnte kontor- og  

 beboelsesbygninger, da den konkrete sag ikke gav anledning hertil.  

 Ligningsrådet finder dog at begrundelsen for, at stk. 4 og 5 ikke kan  

 anvendes  

 som støtte for et afslag, også fører til, at stk. 3 ikke kan anvendes som  

 støtte for et afslag.
Ved afgørelser truffet forud for den 22. april 1997 indgik den  

 teknisk-økonomiske forældelse ikke på lige fod med fysisk nedslidning i  

 vurderingen.
Dette blev ændret fra og med den 22. april 1997, jf. således TfS  

 1997,638. Afgørelser truffet efter denne dato opfylder dermed det første af  

 de  

 to krav, der stilles i dommen, hvorimod afgørelser truffet forud for denne  

 dato  

 som udgangspunkt ikke opfylder det første krav.
 Derimod er der såvel forud for som efter den 22. april 1997  

 meddelt afslag med støtte i sammenligninger med de i afskrivningslovens § 18,  

 stk. 3-5, nævnte bygninger.
Dommen giver dermed anledning til revurdering af tidligere  

 meddelte afslag, som ikke opfylder de krav, der stilles i dommen.
Herom  

 nedenfor i pkt. 2.
Der kan være skatteydere, som på grund af hidtidig praksis har  

 afholdt sig fra at ansøge Ligningsrådet om tilladelse til sidestilling i  

 tilfælde, hvor der efter praksis ville være meddelt afslag.
Derfor er der  

 nedenfor i pkt. 3 givet regler for meddelelse af tilladelse til sidestilling  

 med tilbagevirkende kraft.
Pkt. 2 og 3 bygger på, at tilladelse til sidestilling med  

 tilbagevirkende kraft efter revurdering eller anmodning alene skal kunne  

 gives  

 for indkomstår, hvori der kan foretages efterfølgende afskrivninger på den  

 pågældende bygning.
Reglerne om efterfølgende afskrivninger findes i  

 afskrivningslovens § 30, stk. 3, og i TSS-cirkulære 1998-3.
Det forhold, at Ligningsrådets praksis vedrørende sidestilling  

 er underkendt, anses ikke i sig selv for en sådan særlig omstændighed, som  

 kan  

 begrunde tilladelse til efterfølgende afskrivninger udenfor den i  

 TSS-cirkulære  

 1998-3, pkt. 2.2 nævnte tidsfrist på tre år efter udløbet af det pågældende  

 indkomstår.
Omvendt anses underkendelsen af Ligningsrådets praksis for  

 tilstrækkelig begrundelse for at imødekomme anmodninger om efterfølgende  

 afskrivninger inden for den nævnte tre-års frist.
Tilladelse til  

 efterfølgende  

 afskrivninger kan gives udenfor tidsfristen på tre år, når der er tale om  

 afskrivninger til kompensation for en ansættelsesændring, jf. således de  

 nærmere betingelser for ændring af afskrivningerne i anledning af  

 ansættelsesændringer i TSS-cirkulære 1998-3, pkt. 1. Såfremt betingelserne  

 for  

 efterfølgende afskrivninger til kompensation for ansættelsesændringer er  

 opfyldt, vil en tilladelse til sidestilling dermed kunne gives med virkning  

 for  

 indkomstår, der ligger udenfor fristen på tre år.
Hjemlen hertil er  

 afskrivningslovens  

 § 30, stk. 3.
 Afskrivningerne kan alene tillades ændret for indkomstår, hvori  

 ansøgeren har ejet den pågældende bygning, og bygningen har opfyldt  

 betingelserne for sidestilling, jf. således afskrivningslovens § 22, stk. 1,  

 og  

 24, stk. 3. Afskrivningerne kan ikke tillades ændret for det indkomstår,  

 hvori  

 den pågældende bygning afhændes eller nedrives, jf. således  

 afskrivningslovens  

 § 24, stk. 2.
 2. Revurdering af tidligere meddelte afslag.
2.1 Ligningsrådet vil af egen drift med virkning for indkomstår,  

 som udløber den 2. marts 1995 (3 år forud for dommen) eller senere, revurdere  

 afslag meddelt forud for dommen, som ikke opfylder de to krav, som stilles i  

 dommen.
Revurderingen af egen drift forudsætter, at ansøgeren ejer den  

 pågældende bygning inden for den nævnte periode.
Revurderingen er derimod som  

 udgangspunkt uafhængig af, hvornår afslaget er meddelt.
Dog forudsætter  

 revurderingen af egen drift, at den pågældende sag stadig forefindes, hvilket  

 ikke er tilfældet for sager afgjort forud for 1980.
2.2 Revurdering af afslag meddelt forud for dommen, som ikke  

 opfylder de to krav, dommen stiller, kan ligeledes ske efter anmodning.
Pkt.  

 3.1 og 3.2 finder tilsvarende anvendelse for sådanne anmodninger.
 3. Tilladelse til sidestilling med tilbagevirkende  

 kraft.
 3.1. Anmodning om sidestilling med tilbagevirkende kraft kan  

 imødekommes med virkning for indkomstår, som udløber den 2. marts 1995 eller  

 senere, såfremt anmodningen indgives senest den 1. september 1999.
 3.2. Indgives anmodningen efter den 1. september 1999 kan  

 sidestilling med tilbagevirkende kraft tillades med virkning for indkomstår,  

 som udløber 3 år eller mindre forud for modtagelsen af anmodningen.
 3.3. Dette cirkulære omfatter alene anmodninger om sidestilling  

 med tilbagevirkende kraft, hvis den pågældende bygning er ejet af ansøgeren  

 og  

 opfylder betingelserne for sidestilling i indkomstår, for hvilke  

 selvangivelsen  

 er indgivet forud for den 1. september 1998.
 4. Generelle regler.
 4.1. Efter anmodning kan revurdering efter pkt. 2 og sidestilling  

 med tilbagevirkende kraft efter pkt. 3 gives med virkning for indkomstår, som  

 ligger forud for de i pkt. 2.1., 3.1 eller 3.2 nævnte indkomstår, når  

 betingelserne for efterfølgende afskrivninger til kompensation for  

 ansættelsesændringer i TSS-cirkulære nr. 1998-3, pkt. 1, er opfyldt for de  

 pågældende år.
 4.2. Revurdering efter pkt. 2 og sidestilling med  

 tilbagevirkende kraft efter pkt. 3 kan alene gives med virkning for  

 indkomstår,  

 for hvilke ansøgeren efter afskrivningslovens øvrige regler kan foretage  

 skattemæssige  

 afskrivninger på den pågældende bygning.
 4.3. Efterfølgende afskrivninger på den pågældende bygning kan  

 tillades for indkomstår, for hvilke en revurdering eller en tilladelse til  

 sidestilling med tilbagevirkende kraft efter dette cirkulære har virkning.  

 Efterfølgende afskrivninger efter dette cirkulære behandles uanset  

 TSS-cirkulære 1998-3 af Ligningsrådet.
 5. Ikrafttrædelse.
 Dette  

 cirkulære træder i kraft den 1. september 1998.
