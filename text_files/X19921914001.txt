Ingen SAGEN:
 Et barn udviklede i sit første halve leveår svære symptomer på medfødt  

 infektion med cytomegalovirus.
Cytomegalovirus er en almindelig infektion, der normalt forløber som et  

 mildt influenza-lignende tilfælde.
Smitten kan overføres fra mor til foster  

 og kan i så fald give meget alvorlige skader i centralnervesystemet.
Skaden  

 bliver normalt værre jo tidligere i graviditeten, infektionen er sket.
Barnets mor arbejdede i en daginstitution.
I graviditetens 6.- 7. uge fik  

 hun influenza-lignende symptomer.
Der var i perioden før og omkring moderens  

 sygdom mange lignende tilfælde i institutionen.
Arbejdsskadestyrelsen vurderede, at moderen var blevet smittet på sin  

 arbejdsplads.
Vi lagde vægt på, at der forud for hendes sygdom var en  

 ophobning af tilfælde blandt børnene, og at hun som ansat i en daginstitution  

 måtte antages at være særdeles udsat for smitteoverførsel på grund af den  

 nære kontakt med børnene.
 Skaden blev derefter anerkendt efter reglerne i arbejdsskadefor  

 sikringsloven § 1, stk. 3, og Arbejdsskadestyrelsens Bekendtgørelse om  

 Erhvervssygdomme § 3, hvor følger efter cytomegalovirus er nævnt i  

 fortegnelsen over erhvervssygdomme.
Der vil blive ydet ménerstatning, så snart det er muligt med  

 sikkerhed at skønne over barnets fremtidige tilstand.
Erstatning for  

 erhvervsevnetab kan efter loven først fastsættes, når barnet fylder 15 år.
 KOMMENTAR:
 Ved en ændring af arbejdsskadeforsikringsloven, der trådte i kraft den 1.  

 januar 1989, blev der åbnet mulighed for, at et barn kan få erstatning, hvis  

 det fødes med skader, der skyldes moderens arbejde under graviditeten.
 Flere af denne slags skader blev derefter optaget på fortegnelsen over  

 erhvervssygdomme efter anbefaling fra det ekspertudvalg, der var nedsat forud  

 for lovændringen.
Arbejdsskadestyrelsen har indtil nu kun modtaget ganske få anmeldelser af  

 denne type sager, og ingen af de hidtil anmeldte tilfælde har været omfattet  

 af fortegnelsen.
Det har heller ikke været muligt at anerkende skaderne efter  

 forelæggelse for Erhvervssygdomsudvalget, som efter en konkret vurdering i  

 det enkelte tilfælde indstiller til styrelsen, om det er overvejende  

 sandsynligt, at en skade skyldes moderens arbejde og derfor bør anerkendes.
Efter næsten fire års administration af de nye regler er det  

 Arbejdsskadestyrelsens erfaring, at den viden, der i dag findes om udvikling  

 af fosterskader, generelt er meget begrænset.
Der opstår derfor let tvivl om  

 de mulige årsager til skaderne.
Det betyder, at det i det konkrete tilfælde  

 er vanskeligt at skaffe oplysninger, der i tilstrækkeligt omfang gør det  

 sandsynligt, at en skade skyldes moderens arbejde.
Det betyder også, at  

 behandlingen af disse sager bliver langvarig.
Yderligere oplysning fås ved henvendelse til kontorchef Marianne Hvolris.
 Særlige noter:
 (* 1) Offentliggjort i Nyt om Arbejdsskader nr 8 oktober 1992.
