(Til rektorerne for stats- og  

 privatseminarierne, husholdningsseminarierne samt  

 børnehave- og fritidspædagogseminarierne) Man fremsender hermed finansministeriets cirkulære af 4. april  1978 om  

 vederlæggelse m.v. af timelønnet undervisning tillige med  følgeskrivelse af  

 s.d.
Som det fremgår heraf, indføres der som en foreløbig ordning gældende for  

 perioden 1. august 1978 - 31. juli 1980 inden for cirkulærets  område et  

 forbud imod ansættelse af personer, der i ansættelsesperioden har  

 fuldtidsbeskæftigelse andetsteds, til  undervisning efter satserne I-III, dog  

 at sådan ansættelse vil kunne finde sted efter aftale mellem vedkommende  

 undervisningsinstitution og den forhandlingsberettigede organisation, hvor  

 hensynet til undervisningens tilrettelæggelse, gennemførelse eller niveau gør  

 det påkrævet, og at ressortministeriet i tilfælde af uenighed har den  

 endelige afgørelse i ansættelsesspørgsmålet.
Opslag af timelønnet  

 undervisning vil herefter - under iagttagelse af nærmere angivne frister -  

 skulle foretages.
 Der er fastsat forskellige undtagelser fra og begrænsninger i denne  

 ordning, hvoraf nedenstående vil være gældende for seminarieområdet:
 Ansættelsesforhold, for hvilke der ikke er fastsat noget udløbstidspunkt,  

 eller som ikke er omfattet af en særlig aftale om forlængelse, forudsættes  

 derimod (for så vidt angår fuldtidsbeskæftigede) opsagt til fratræden med  

 udgangen af indeværende semester eller undervisningsår.
 Man må fra undervisningsministeriets side lægge megen vægt på, at der  i  

 videst muligt omfang foretages ansættelse af personer, der ikke  er  

 fuldtidsbeskæftigede.
 Er der i enkelte tilfælde tvivl om, hvilken organisation der må anses for  

 forhandlingsberettiget, kan der rettes henvendelse til Akademikernes  

 Centralorganisation.
 Kan der ikke opnås enighed med den forhandlingsberettigede organisation om  

 undtagelse fra forbudet, og mener seminariet at måtte opretholde sit ønske om  

 undtagelse, forelægges sagen snarest muligt for undervisningsministeriet,  

 direktoratet for folkeskolen, folkeoplysning og seminarier m.v.
Det fastsatte maksimum på 780 arbejdstimer årlig for timelønnet  

  ansættelse svarer til 3/8 beskæftigelsesgrad.
Ansættelse med højere  

 beskæftigelsesgrad vil kun kunne ske på kvotalønsbasis.
På seminarieområdet,  

 hvor tjenestetiden for ansættelsesforhold med løn efter reglerne for  

 overenskomstansatte eller tjenestemænd ikke opgøres på grundlag af  

 arbejdstimetal, men på grundlag af et pligtigt undervisningstimetal, vil det  

 afgørende i relation til spørgsmålet om adgang til timelønnet ansættelse  

 eller kvotalønnet ansættelse være, hvorvidt der i forhold til det pligtige  

 undervisningstimetal er tale om en beskæftigelsesgrad på 3/8 eller derover.  

 Der vil i forbindelse hermed blive mulighed for  omdannelse af  

 »timelønsstillinger« til kvotastillinger eller  heltidsstillinger  

 med henblik på ansættelse af personer uden fuldtidsbeskæftigelse.
Det bør  

 herved tilstræbes at den samlede beskæftigelse - efter foreliggende  

 oplysninger om eventuel anden ansættelse - ikke kommer til at overstige fuld  

 beskæftigelsesgrad.
Forslag om oprettelse af stillinger med over 1/2  

 beskæftigelsesgrad eller eventuelle tjenestemandsstillinger med 3/8  

 beskæftigelsesgrad eller derover skal i overensstemmelse med reglerne om  

 stillingskontrol forelægges for finansministeriets budgetdepartement og  

 fremsendes gennem direktoratet for folkeskolen, folkeoplysning og seminarier  

 m.v.
Man henleder opmærksomheden på, at forslag om oprettelse af stillinger  

 fra begyndelsen af det kommende undervisningsår skal være budgetdepartementet  

 i hænde inden udgangen af april måned d.å. og derfor snarest med redegørelse  

 for den nærmere baggrund for forslaget (undervisningstimetal og fag for den  

 enkelte stilling såvel som det samlede undervisningstimetal og antal faste  

 lærere i faget m.v.) må fremsendes til direktoratet for folkeskolen,  

 folkeoplysning og seminarier m.v.
Der må for børnehave- og  

 fritidspædagogsemiarierne tages forbehold med hensyn til muligheden for  

 oprettelse af overenskomststillinger.
 Opmærksomheden henledes endvidere på, at satserne I-III, henholdsvis  

 lavere timelønssatser skal bringes i anvendelse efter det  aflønningsniveau,  

 der er fastsat for undervisningen, uanset om den pågældende i det konkrete  

 tilfælde har akademisk uddannelse eller ikke har akademisk uddannelse.
 Man skal endelig som følge af anmodning derom fra Akademikernes  

 Centralorganisation henstille, at genpart af ansættelseskontrakt  for  

 timelønnede lærerkræfter tilsendes den forhandlingsberettigede  organisation.
P.
M.
V.
 E.B.
