Bekendtgørelse om lovvalg for visse forsikringsaftaler1) I medfør af § 1, stk. 3, i lov om gennemførelse af konvention om, hvilken lov der skal anvendes på kontraktlige forpligtelser, m.v., jf. lovbekendtgørelse nr. 139 af 17. februar 2014, fastsættes:
 § 1. For forsikringsaftaler, der er omfattet af Europa-Parlamentets og Rådets direktiv nr. 2009/138/EF om adgang til og udøvelse af forsikrings- og genforsikringsvirksomhed (Solvens II), gælder lovvalgsreglerne i artikel 7 i Europa-Parlamentets og Rådets forordning nr. 593/2008/EF af 17. juni 2008 om lovvalgsregler for kontraktlige forpligtelser (Rom I).
 Stk. 2. De i stk. 1 nævnte lovvalgsregler finder i givet fald anvendelse i stedet for bestemmelserne i lov om gennemførelse af konvention om, hvilken lov der skal anvendes på kontraktlige forpligtelser m.v., og bestemmelserne i konventionen.
 § 2. Bekendtgørelsen træder i kraft den 1. januar 2016.
 Stk. 2. Bekendtgørelse nr. 560 af 27. juni 1994 om lovvalget for visse forsikringsaftaler ophæves.
Justitsministeriet, den 17. september 2015 Søren Pind / Mette Johansen 1) Bekendtgørelsen gennemfører dele af Europa-Parlamentets og Rådets direktiv 2009/138/EF af 25. november 2009 om adgang til og udøvelse af forsikrings- og genforsikringsvirksomhed (Solvens II), EU-Tidende 2009, nr.
L 335, side 1.
