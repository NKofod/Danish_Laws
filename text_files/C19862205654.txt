 I medfør af undervisningsministeriets bekendtgørelse nr. 380 af 31. juli  

 1978 om optagelse og uddannelsesaftaler m.v. i de erhvervsfaglige  

 grunduddannelser, § 3, stk. 2, fastsættes herved efter indstilling fra  

 erhvervsuddannelsesudvalget for handels- og kontorområdet følgende  

 bestemmelser for adgangen til 2. dels-uddannelserne inden for handels- og  

 kontorområdet for personer, der ikke har gennemgået basisuddannelsen inden  

 for dette område.
 Direkte adgang til at indgå uddannelsesaftale har personer, der  

 har bestået handelsmedhjælpereksamen, handelseksamen (alle linier),  

højere handelseksamens 2-årige linje eller højere handelseksamens  

 1-årige linje, hvor sidstnævnte er særligt tilrettelagt for personer med  

 bl.a. studenter- eller HF-eksamen.
 Personer med studenter- eller HF-eksamen kan endvidere opnå adgang til at  

 indgå uddannelsesaftale, såfremt de forinden har bestået  handelsskolernes  

 statskontrollerede enkeltfagsprøver eller dermed ligestillede prøver i et  

 omfang som til basisuddannelsen i nedenstående undervisningsfag:
Økonomi og regnskab Datalære Maskinskrivning, etb og kommunikation Afsætning og service Personer, der ikke henhører under de ovennævnte kategorier kan ansøge  

 direktoratet om dispensation, hvorefter sagerne i hvert enkelt tilfælde vil  

 blive forelagt de respektive faglige udvalg på baggrund af den med  

 ansøgningen medsendte dokumentation for forudgående uddannelse.
 Samtidig ophæves direktoratets skrivelser af 25. april 1979 (II-506), af  

 15. februar 1980 (II-522) og af 26. september 1984 (II-588).
 P.d.v.
 e.b.
N.H.
Tetzschner underv.insp.
