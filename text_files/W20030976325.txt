Kommentar til SM A-30-03  af fuldmægtig Birgitte Krohn  

 Hansen - kontanthjælp - tilbagebetalingspligt - forudseelig udgift (Nyt fra Ankestyrelsen, nr. 4 af oktober 2003) Et socialt nævn har bedt Ankestyrelsen  

 om at forklare nødvendigheden af at frafalde tilbagebetalingskravet i SM  

 A-30-03.
Ankestyrelsen fandt ved sin afgørelse i  

 sagen, at ansøgeren ikke havde været berettiget til hjælp efter aktivlovens  

 § 81  

 til udgifter til husleje, vægtafgift, ulykkesforsikring og familieforsikring  

 samt telefonabonnement.
Ansøgeren skulle dog ikke tilbagebetale den hjælp,  

 der  

 var ydet til disse udgifter.
 Hjælpen var af kommunen ydet med  

 tilbagebetalingspligt efter aktivlovens § 93, stk.1, nr. 1.
 Vedrørende tilbagebetalingspligten  

 udtalte Ankestyrelsen i afgørelsen:
»Begrundelsen for afgørelsen om, at De  

 ikke kan pålægges tilbagebetalingspligt efter aktivlovens § 93,  

 stk.1,nr.  

 1 for den bevilgede hjælp til husleje, vægtafgift, ulykkesforsikring og  

 familieforsikring samt telefonabonnement, er, at der ikke kan kræves  

 tilbagebetaling af hjælp, som der ikke har været hjemmel til at bevilge. « Det  

 sociale nævn skriver:
»Det synes af afgørelsen at fremgå, at  

 det er en juridisk nødvendighed, at det ikke er muligt at opretholde et  

 tilbagebetalingskrav i et tilfælde, hvor hjælpen ikke burde være ydet.  

 Konsekvenserne af denne holdning er, at den hjælp, som ansøgeren ikke skulle  

 have haft, skal han nu have som tilskud i stedet for som »lån«, dvs. at han  

 skal stilles endnu bedre end den retsstilling, som kommunen og nævnet (med  

 urette) gav ham.
Det bemærkes i denne forbindelse, at modtageren af hjælpen  

 ikke kan have haft nogen forventning om at få hjælpen som tilskud, da der fra  

 starten var knyttet tilbagebetalingskrav til hjælpen.
Han opnår således en  

 endnu  

 større ugrundet berigelse. « Ankestyrelsens  

 bemærkninger:
 Med bemærkningen i Ankestyrelsens  

 afgørelse om, at der ikke kan kræves tilbagebetaling af hjælp, der ikke har  

 været hjemmel til at bevilge, er det naturligvis forudsat, at de almindelige  

 betingelser for tilbagebetaling ikke er opfyldt, dvs. at hjælpen ikke er  

 modtaget mod bedre vidende - hvad den heller ikke var i sagen.
 Hvis en kommune er i tvivl om, hvorvidt  

 der overhovedet er hjemmel til at bevilge en ydelse eller kommunen måske helt  

 klart ved, at der ikke er hjemmel til at bevilge ydelsen, kan den ikke klare  

 dette problem ved at pålægge tilbagebetalingspligt for ydelsen.
 Det synspunkt, som nævnet synes at give  

 udtryk for i sin henvendelse er derfor ikke et holdbart synspunkt, uanset, at  

 der ved ophævelse af tilbagebetalingspligten, sker en »berigelse« af  

 ansøgeren,  

 der ikke har haft forventning om at få hjælpen som tilskud.
 Der henvises her til Graversen, »Tilbagebetaling  

 af sociale ydelser«, Kap. 2, 4.1. hvorefter fortolkningsproblemer naturligvis  

 ikke kan undviges gennem uhjemlet udvidelse af tilbagebetalingsreglerne.
