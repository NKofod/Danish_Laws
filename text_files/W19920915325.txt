Ankestyrelsens principafgørelse O-51-92 om forskudsvis udbetaling af børnebidrag - rimelig begrundet enkeltudgift - konfirmationsbidrag Resume:
 Et pålagt konfirmationsbidrag kunne ikke anses for en rimeligbegrundet enkeltudgift, hvortil der kunne ydes hjælp efter bistands lovens § 46 (nu aktivlovens § 81).
 Ankestyrelsen lagde vægt på, at bidraget kunne udlægges forskudsvis af det offentlige, samt at en kontanthjælpsmodtager, som ikke havde sit barn hos sig, men betalter bidrag til dets underhold, havde ret til børnetillæg i medfør af bistandslovens dagældende § 37, stk. 4. Dette gjaldt uanset om bidraget var forskudsvis udlagt af det offentlige.
 Kassation:
Principafgørelsen har ikke længere vejledningsværdi Kassationsdato:
29-05-2009 Love:
Lov om social bistand - lovbekendtgørelse nr. 829 af 1. oktober 1992 - § 46 Sagsfremstilling:
En kvinde, som modtog kontanthjælp, var bidragspligtig overfor 2 børn.
I anledning af konfirmation blev hun pålagt at betale et konfirmationsbidrag, og søgte i den forbindelse om tilskud hos A kommune.
 Bidraget blev efterfølgende udlagt forskudsvis af B kommune, som afkrævede A kommune det udlagte beløb.
 Kommunen afslog herefter ansøgningen efter bistandslovens § 46 med henvisning til, at der var tale om gæld til det offentlige.
Ankenævnet hjemviste sagen til kommunen med henblik på en konkret vurdering af, hvorvidt ansøger opfyldte betingelserne for at få hjælp efter § 46. Ankenævnet lagde vægt på, at konfirmationsbidraget ikke var udlagt forskudsvis af det offentlige på ansøgningstidspunktet, hvorfor der ikke var tale om gæld til det offentlige.
Ankenævnet fandt derfor, at det pålagte bidrag var en rimelig begrundet enkeltudgift, hvortil der kunne ydes hjælp efter bistandsloven.
 Sagen blev antaget til principiel behandling med henblik på afklaring af, hvorvidt der kan ydes hjælp efter bistandslovens § 46 til et pålagt konfirmationsbidrag.
 Afgørelse:
 Ankestyrelsen fandt ikke, at et pålagt konfirmationsbidrag var en rimelig begrundet enkeltudgift, hvortil der kunne ydes hjælp efter bistandslovens § 46. Ankestyrelsen lagde herved særlig vægt på, at en kontanthjælpsmod tager, som ikke har sit barn hos sig, men betaler bidrag til dets underhold har ret til børnetillæg i medfør af bistandslovens § 37, stk. 4. Dette gælder uanset om bidraget er forskudsvis udlagt af det offentlige.
 Ankestyrelsen fandt således, at der ikke var grundlag for at ydehjælp efter bistandslovens § 46, når bidraget kunne udlægges for skudsvis af det offentlige, og når der i medfør af bistandslovens § 37, stk. 4 kunne udbetales børnetillæg svarende til normalbidraget.
 Ankestyrelsen ændrede således Det Sociale Ankenævns afgørelse.
