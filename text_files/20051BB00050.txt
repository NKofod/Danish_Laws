Fremsat den 14. december 2005 af  

 Pia Gjellerup (S), Henrik Sass Larsen (S),  

 Ole Glahn (RV), Morten Helveg Petersen (RV),  

 Ole Sohn (SF), Kristen Touborg (SF), Jørgen Arbo-Bæhr (EL) og Line Barfod  

 (EL) Forslag til folketingsbeslutning om  

 afskæring af bemyndigelse til at nedsætte statstilskuddet til amter og  

 kommuner  

 for 2006 uden tilslutning fra Folketingets Finansudvalg Folketinget pålægger regeringen at forelægge eventuelle  

 ændringer og fordelingen heraf i statstilskuddet for amter og kommuner for  

 2006  

 for Folketingets Finansudvalg med henblik på udvalgets og dermed Folketingets  

 tilslutning  

 i overensstemmelse med §§ 10 og 17 i lov om kommunal udligning og generelle  

 tilskud til kommuner og amtskommuner.
 Regeringen skal over  

 for Folketingets Kommunaludvalg inden denne forelæggelse nøje gøre rede for:
 1.  

 	  

 De konkrete forhold,  

 der for hvert amt og hver kommune har givet bidrag til regeringens samlede  

 vurdering af størrelsen af den ønskede nedsættelse af statstilskuddet for  

 2006,  

 når denne vurdering foreligger efter amternes og kommunernes budgetter  

 korrigeret for vedtagne og pålagte nedsættelser den 15. februar 2006.
 2.  

 	  

 Ethvert element, der  

 er indgået i overvejelserne om fastlæggelsen af og anvendelsen på hvert  

 enkelt  

 amt og hver enkelt kommune af den mekanisme, der ønskes anvendt ved  

 fordelingen  

 af en nedsættelse.
 3.  

 	  

 De årsager, der for  

 hvert enkelt amt og for hver enkelt kommune er afgørende for en eventuel  

 forelæggelse  

 af en hel eller delvis eftergivelse af en nedsættelse af statstilskuddet, og  

 den sagsbehandling, der er gået forud herfor.
 4.  

 	  

 De udgiftsområder,  

 som særligt har givet anledning til den udgiftsvækst i hvert enkelt amt og  

 hver  

 enkelt kommune, som fører til regeringens samlede vurdering af størrelsen af  

 den ønskede nedsættelse af statstilskuddet for 2006.
Bemærkninger til forslaget I det danske demokrati er det Folketinget, der træffer  

 beslutningerne, og regeringen, der fører beslutningerne ud i livet.
Sådan  

 skal  

 det blive ved med at være.
På den måde sikrer vi, at emnerne bliver vendt og  

 drejet ud fra forskellige politiske, geografiske og menneskelige  

 udgangspunkter, inden beslutningerne tages, og at beslutningerne tages i  

 offentlighed, så befolkningen har mulighed for at følge, hvordan de  

 folkevalgte  

 repræsentanter varetager deres hverv.
Imidlertid er det nu et snævert flertals opfattelse, at der er  

 beslutninger, som det ikke kan overdrages til Folketinget at træffe.
Venstre,  

 Dansk Folkeparti og Det Konservative Folkeparti mener, at det er fuldstændig  

 tilstrækkeligt at orientere Folketingets Finansudvalg om de beslutninger, som  

 regeringen vil tage.
Det er en discountudgave af demokratiet.
Venstre, Dansk Folkeparti og Det Konservative Folkeparti vil på  

 forhånd give finansministeren næsten frie hænder til at overføre op til 3  

 mia.  

 kr. fra amterne og kommunerne og deres borgere til statens kasse.
Det er 3  

 mia.  

 kr., som Folketinget i overensstemmelse med lovgivningen har bevilget amterne  

 og kommunerne.
Det er 3 mia. kr., som er indgået i de budgetter, som  

 amtsrådene  

 og kommunalbestyrelserne har medregnet i de budgetter, der for længst er  

 vedtaget i amtsråd og kommuner og efterfølgende indgået i den kommunale  

 valgkamp.
En afgørende del af velfærdssamfundets kerneydelser udføres og  

 betales af kommunerne og amterne.
Det gælder bl.a. sundhed og sygehuse,  

 ældreomsorgen,  

 børnepasningen og folkeskolen.
Beslutninger om omfanget af disse ydelser er  

 truffet af amtsrådene og kommunalbestyrelserne inden for den økonomi, de har  

 haft til rådighed efter udmeldingen af de statstilskud, som Folketinget har  

 godkendt i juni 2005.
Statstilskuddene til amter og kommuner fastsættes ifølge lov om  

 kommunal udligning af finansministeren med tilslutning fra Folketingets  

 Finansudvalg.  

 Denne bestemmelse i lovgivningen skal efter sagens natur også anvendes ved en  

 ændring i dette tilskuds størrelse.
Men det snævre flertal bestående af  

 Venstre,  

 Dansk Folkeparti og Det Konservative Folkeparti mener, at loven kun skal  

 anvendes, når tilskuddet fastsættes, ikke, når det beskæres.
Størrelsen af statstilskuddene til amter og kommuner har hidtil  

 været fastlagt på grundlag af aftaler mellem regeringen og de kommunale  

 organisationer.
Aftaler, som bygger på et kollektivt princip, herunder ét  

 samlet skatteloft og ét samlet vækstloft.
Venstre, Dansk Folkeparti og Det  

 Konservative  

 Folkeparti ønsker med en bemyndigelse til finansministeren at fravige hele  

 dette grundlag for aftalerne ved at åbne mulighed for, at finansministeren  

 kan  

 gennemføre en individuel vurdering af hvert enkelt amts og hver enkelt  

 kommunes  

 budget.
Den individuelle behandling kan endvidere føre til en udmåling  

 af helt individuelle reduktioner af hvert enkelt amts og hver enkelt kommunes  

 og dermed deres borgeres fælles formue.
Således er den bemyndigelse,  

 indenrigs-  

 og sundhedsministeren har fået af Venstre, Dansk Folkeparti og Det  

 Konservative  

 Folkeparti, ganske uforudsigelig i sin anvendelse.
 Spørgsmål fra Folketingets Finansudvalg er ikke besvaret, så  

 konsekvenserne kunne stå klart for det snævre flertal, der med sin  

 stemmeafgivning flyttede magten til at træffe beslutningerne fra Folketinget  

 til regeringen.
Det er magtpåliggende for forslagsstillerne at gøre alt for at  

 få belyst regeringens og Venstres, Dansk Folkepartis og Det Konservative  

 Folkepartis forsøg på at flytte beslutningskompetencen fra Folketinget til  

 regeringen.
Sagen er et afgørende eksempel på den totale foragt for  

 grundlæggende principper i et demokratisk samfund.
Det er endelig magtpåliggende for forslagsstillerne at gøre alt  

 for at få belyst grundlaget for og konsekvenserne af regeringens og Venstres,  

 Dansk Folkepartis og Det Konservative Folkepartis indgreb over for lovligt  

 besluttede budgetter i amter og kommuner.
Det snævre flertals angst for at  

 træffe beslutninger i offentlighed og under udfordring af politiske  

 modstandere  

 skal ikke hindre offentligheden og mindretallet i at komme til orde.
Skriftlig fremsættelse Pia Gjellerup  

  

 (S):
 Som ordfører for forslagsstillerne tillader jeg mig herved at  

 fremsætte:
Forslag til  

 folketingsbeslutning om afskæring af bemyndigelse til at nedsætte  

 statstilskuddet til amter og kommuner for 2006 uden tilslutning fra  

 Folketingets Finansudvalg (Beslutningsforslag nr.
B 50).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
