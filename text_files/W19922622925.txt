Holdingdispensation, LL § 16 B Reference: LL § 16 B, stk. 6, jf. stk. 2 og 5 Sagens omstændigheder var følgende:
 Der blev ansøgt om dispensation efter ligningslovens § 16 B, stk.  

 6, jf. stk. 5, i forbindelse med, at selskabet S den 1. december 1991 solgte  

 sine hidtil 100 pct.-ejede datterselskaber, D1 og det engelske D2, til  

 selskabet H som led i en omstrukturering af koncernen.
 S ejedes 100 pct. af P, ligesom det var oplyst, at H også ejedes  

 fuldt ud af P.
 Det var videre oplyst, at aktierne var afstået til de  

 bogførte værdier i S primo regnskabsåret 1989/90, hvilket  

 svarede til anskaffelsesprisen på 589.175 kr. på aktier i D2,  

 samt indre værdi pr. 30. juni 1989 for så vidt angik D1.
De foretagne aktieoverdragelser havde fundet sted på baggrund af, at  

 begge datterselskaber for regnskabsåret 1989/90 havde haft betydelige  

 underskud, som regnskabsmæssigt også havde påvirket S'  

 egenkapital i negativ retning.
For at styrke S' overlevelsesevne havde det  

 været nødvendigt at frasælge datterselskaberne.
 Forespørgerens revisor havde nærmere til støtte for  

 påstanden om, at S var berettiget til dispensation, henvist til, at  

 holdingreglerne havde til formål at dæmme op for transaktioner,  

 hvorved den ultimative aktionær kunne få en udlodning til lav  

 beskatning.
De foreliggende aktiesalg var alene foretaget med det formål at  

 styrke et selskabs overlevelsesmulighed.
Der var ikke og kunne heller ikke  

 udtages penge af den kriseramte koncern.
Alternativet til de foretagne  

 aktiesalg var moderselskabets konkurs.
Endvidere henvistes til, at det i den  

 givne situation reelt var selskabets bankforbindelse og ikke  

 hovedaktionæren, der havde den afgørende indflydelse i  

 koncernen.
 Uanset det anførte, fandt Ligningsrådet ikke grundlag for at  

 ændre Told- og Skattestyrelsens afgørelse, idet man var af den  

 opfattelse, at hovedaktionæren bevarede uændret  

 aktionærindflydelse i de overdragne selskaber gennem sin  

 aktiebesiddelse i det købende selskab, samt da der i øvrigt  

 ikke forelå omstændigheder, der kunne begrunde dispensation, jf.  

 Skatteministeriets cirkulære nr. 50 af 3. maj 1985, pkt. 9 A.
