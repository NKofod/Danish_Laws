Landsskatteretskendelse af 2/8 2001 A A/S klager for indkomstårene 1996 og 1997 over, at de stedlige  

 skattemyndigheder har ændret de selvangivne lempelsesbeløb samt for  

 indkomståret 1997 har ændret selvangiven dansk indkomst.
Det fremgår af sagen, at det klagende selskab ejer det 100 %  

 ejede datterselskab B A/S.
Selskaberne er sambeskattede.
Moderselskabet  

 fungerer som holdingselskab, og datterselskabets aktivitet består i drift af  

 arbejdsmarkedspensionen inden for industriens område.
Datterselskabet har i de omhandlede indkomstår haft sine  

 væsentligste indtægter fra præmieindbetalinger (pensionsbidrag) samt  

 investeringsafkast.
Herudover har der været et administrationsbidrag fra  

 moderselskabet.
Investeringerne har været foretaget såvel i Danmark som i  

 udlandet.
Selskabet har for indkomståret 1997 oprindeligt opgjort den  

 udenlandske nettoindkomst således:
Udenlandsk indkomst brutto 9.762.143 kr.
 Direkte omkostninger:
Udenlandsk portfolio manager 875.215 kr.
Dansk portfolio manager 116.697 kr.
 Depotomkostninger m.v.
 542.708 kr.
 Indirekte omkostninger:
Direkte omkostninger opgjort som kursværdien af de udenlandske  

 aktier i forhold til kursværdien af den samlede beholdning 151.467 kr.
 Skattemæssige reguleringer:
Skattefri udbytte af udenlandske aktier 3.154.338 kr.
Skattefri udbytte af investeringsforeninger 9.501 kr.
Exemption udbytte 320.204 kr.
Udenlandsk skattepligtig indkomst 4.591.925 kr.
 Der er ikke foretaget en tilsvarende opgørelse for indkomståret  

 1996.
Skatteforvaltningen har ansat det maksimale lempelsesbeløb for  

 de omhandlede indkomstår til henholdsvis 27.421 kr. og 0, samt ansat den  

 skattepligtige indkomst for 1997 til -85.672.044 kr.
Som begrundelse har  

 skatteforvaltningen bl.a. anført, at selskabets investering i aktiver i fx  

 udlandet, hvor afkastet er pålagt kildeskat, er en del af  

 forsikringsvirksomheden.
Grundlaget for investeringen er selskabets  

 præmieindtægter.
På dette grundlag er der ikke basis for med henvisning til  

 ligningslovens § 33 F og § 33 H at undlade at medtage dette afkast i den  

 samlede indtjening og at undlade at henføre samtlige omkostninger til de  

 samlede indtægter.
Selskabet har i relation til ligningslovens § 33 F og § 33  

 H  

 kun en indtægtsart, nemlig præmieindtægter i forsikringsvirksomheden (med  

 deraf  

 aflede investeringsafkast.) Selskabets virksomhed skal ses som en helhed.
Der  

 kan herved henvises til SO 1971.33 og SO 1974.201. Det eneste, der kan  

 undlades  

 medtaget (dansk indkomst), er administrationsbidraget fra A A/S.
Som direkte  

 omkostning i den udenlandske indkomst kan fratrækkes depotomkostninger og løn  

 til portfolio manager.
Den af repræsentanten påberåbte kendelse offentliggjort i TfS  

 1997.917 tager ikke stilling til, hvorledes direkte omkostninger og indirekte  

 omkostninger skal fordeles på henholdsvis udenlandsk og dansk indkomst.  

 Afgørelsen vedrører en lønmodtager, og det er ifølge sagens natur ikke muligt  

 at sammenligne en lønmodtagers indkomstopgørelse og indkomstopgørelsen for et  

 selskab.
Afgørelsen kan således ikke anvendes i denne sammenhæng.
Endvidere er det bl.a. anført, at selskabet ikke driver nogen  

 selvstændig udsondret virksomhed i udlandet.
Investeringerne i udenlandske  

 aktier er således ikke sket for at associere virksomheden med branchelignende  

 virksomheder i udlandet, ligesom den udenlandske virksomhed ikke er udtryk  

 for  

 nogen divisionering af forsikringsvirksomheden med udenlandske filialer.  

 Aktieinvesteringen er alene foretaget for at anbringe ledige midler på mest  

 fordelagtige vilkår.
De foretagne investeringer må således betragtes som en  

 integreret del af den bestående virksomhed.
Dette har den betydning, at de  

 skattemæssige fratrukne forsikringsydelser, ændring i forsikringshensættelser  

 og bonusudjævning indgår som indirekte omkostninger, når der foretages  

 beregning af omkostningsreduktion.
Der er ikke i ligningslovens § 33 F  

 hjemmel  

 til at foretage fradrag af indirekte omkostninger opgjort som kursværdien af  

 de  

 udenlandske aktier i forhold til den samlede beholdning.
 For de omhandlede indkomstår er omkostningsprocenterne herefter  

 beregnet til henholdsvis 98,5 % og over 100 %. For indkomståret 1996 er det  

 maksimale lempelsesbeløb opgjort til 27.421 kr.
 Vedrørende indkomståret 1997 har skatteforvaltningen udtalt, at  

 der ikke kan lempes, da omkostningsprocenten overstiger 100.
 Klagerens repræsentanter har principalt nedlagt påstand om, at  

 der ved opgørelsen af den udenlandske indkomst ifølge nettoprincippet alene  

 skal ske fradrag af udgifter, der alene vedrører investeringsaktiviteten, og  

 udgifter, der vedrører erhvervelsen af den udenlandske indkomst.
 Subsidiært er der nedlagt påstand om, at omkostningsandelen, som  

 for indkomståret 1996 af forvaltningen er beregnet til 98,5 % og for  

 indkomståret 1997 er beregnet til mere end 100 %, nedsættes.
Til støtte for den principale påstand er det bl.a. anført, at  

 ved beregningen af den maksimale lempelse af dansk skat i henhold til  

 ligningslovens § 33 F skal der ved opgørelsen af den indkomst, der oppebæres  

 fra udlandet, fratrækkes de udgifter, der anses for at vedrøre sådan  

 indkomst.  

 Det er derfor kun udgifter, som vedrører den udenlandske indkomst, der skal  

 fratrækkes.
Dette gælder også for udgifter, der hverken kan henføres til den  

 danske eller den udenlandske indkomst, og som derfor skal fordeles  

 forholdsmæssigt mellem den danske og udenlandske indkomst, jf. ligningslovens  

 §  

 33 F, stk. 2.
 Af bemærkningerne til ændringsforslag til forslag L 294 af 18.  

 juni 1993 fremgår bl.a.:
 Ved kombination af den direkte metode og forholdsmæssig  

 fordeling af udgifter opnås, dels at udgifter, der klart er den udenlandske  

 indkomst uvedkommende, ikke henføres til  

    

 denne, dels at der er en klar regel for indkomstopgørelsen i de mere  

 komplicerede tilfælde.
 Det sambeskattede datterselskab B A/S har primært to  

 aktiviteter, dels forsikringsaktiviteten, dels investeringsaktiviteten.  

 Udbytter fra udenlandske selskaber vedrører investeringer.
Derfor skal der  

 kun  

 fradrages udgifter, der direkte vedrører udenlandske investeringer, jf. stk.  

 1,  

 og en forholdsmæssig del af de udgifter, der vedrører  

 investeringsaktiviteten,  

 men som ikke direkte kan henføres til den danske eller den udenlandske  

 investeringsaktivitet, jf. stk. 2. Udgifter eller fradrag efter  

 selskabsskattelovens § 13, stk. 2 (hensættelser til dækning af forpligtelser  

 over for de forsikrede), som alene vedrører forsikringsaktiviteten, skal  

 således  

 ikke fradrages.
Skatteforvaltningen argumenterer for, at forsikringsaktiviteten  

 og investeringsaktiviteten skal anses for at være én aktivitet.
Til  

 forståelsen af dette synspunkt henviser skatteforvaltningen til Østre  

 Landsrets  

 dom i Nordisk Copyright Bureau, jf.
SO 1974, side 201.
I denne dom skulle landsretten tage stilling til, om renter af  

 en obligationsbeholdning var skattepligtige.
Hvis investeringerne var en del  

 af  

 den erhvervsmæssige aktivitet, var renterne skattepligtige, og hvis  

 investeringerne var en del af anlægskapitalen, ville renteindtægterne være  

 skattefri.
Landsretten tog således ikke stilling til, om der var tale om én  

 eller to aktiviteter, men tog alene stilling til, om aktiviteten kunne anses  

 for at være erhvervsmæssig eller vedrøre anlægsformuen.
Det er uomtvistet, at  

 de udenlandske udbytter er en del af Bs skattepligtige indkomst, og  

 dommen kan  

 derfor ikke anvendes til belysning af nærværende sag.
Begrebet udgifter i ligningslovens § 33 F må fortolkes i  

 overensstemmelse med det almindelige skatteretlige driftsomkostningsbegreb.
I  

 overensstemmelse hermed er det alene udgifter, der vedrører selve  

 erhvervelsen  

 af den udenlandske indkomst, der skal fratrækkes ved opgørelsen at den  

 udenlandske indkomst efter ligningslovens § 33 F.
 I cirkulære nr. 72 at 17.04.1996 til ligningslovens pkt. 5.4  

 beskrives nettoprincippet i ligningslovens § 33 F således:
 Nettoprincippet indebærer, at udenlandsk indkomst ved  

 lempelsesberegningen skal reduceres med de fradragsberettigede udgifter, der  

 kan henføres til erhvervelsen af den pågældende udenlandske indkomst.
 Det er således afgørende, at udgiften kan henføres til  

 erhvervelsen af den pågældende udenlandske indkomst.
Hensættelser til dækning  

 af forpligtelser over for de forsikrede (livsforsikringshensættelser,  

 erstatningshensættelser og bonusudjævningshensættelser) er ikke udgifter, der  

 er afholdt for at sikre erhvervelsen af indkomsten.
Sådanne hensættelser skal  

 derfor ikke fratrækkes ved opgørelsen af den udenlandske indkomst efter  

 ligningslovens § 33 F.
Ovenstående illustreres af TfS 1997.917 LSR.
I denne sag havde  

 det lokale skatteankenævn nægtet fuldt fradrag for bidrag til en  

 arbejdsmarkedspension i Schweiz.
Told- og Skattestyrelsen indstillede over  

 for  

 Landsskatteretten den påklagede skatteberegning stadfæstet.
Told- og  

 Skaftestyrelsen anførte, at pensionsbidraget ved lempelsesberegningen for  

 udenlandsk indkomst i henhold til ligningslovens § 33 F, stk. 2, skulle  

 fordeles efter forholdet mellem den danske og den udenlandske  

 bruttolønindkomst,  

 idet bidraget ikke klart kunne henføres til enten den udenlandske lønindkomst  

 eller den øvrige lønindkomst.
Landsskatteretten fandt, at bidraget til den  

 omhandlede schweiziske arbejdsmarkedspensionsordning var fuldt  

 fradragsberettiget ved opgørelsen af den skattepligtige indkomst i Danmark.  

 Retten bemærkede herved blandt andet, at uanset at bidragets størrelse blev  

 beregnet på grundlag af klagerens bruttolønindkomst, kunne bidraget ikke  

 anses  

 for en udgift, der direkte vedrørte erhvervelsen af den udenlandske  

 lønindkomst.
Bidraget til pensionsordningen skulle derfor ikke i henhold til  

 ligningslovens § 33 F, stk. 2, ved lempelsesberegningen fordeles efter  

 forholdet mellem den danske og den udenlandske bruttolønindkomst.
Repræsentanterne har endvidere bl.a. anført, at  

 forsikringsvirksomhedens indtægter og udgifter er anset for udelukkende at  

 være  

 danske.
I erkendelse af, at den oprindelige lempelsesberegning for 1997 ikke  

 er  

 foretaget i overensstemmelse med ordlyden af ligningslovens § 33 F, skal der  

 foretages en ny lempelsesberegning.
 Af regnskaberne fremgår det, at udgifterne i tilknytning til  

 investeringsaktiver kan specificeres således:
1997 1996 Kurtage obligationer 613.540 692.709 Danske obligationer C 1.458.718 1.042.433 Dansk/udenlandsk D 875.215 458.727 Dansk/udenlandsk E 516.024 244.524 Danske obligationer Depotomkostninger 227.579 176.749 Dansk/udenlandsk Gebyrer i øvrigt 315.664 167.661 Dansk/udenlandsk Øvrige omkostninger 1.204.003 476.243 5.210.743 3.259.046 Øvrige omkostninger er specificeret ved rejser, løn + overhead  

 og revision, advokat m.v., hvoraf rejser udelukkende kan henføres til den  

 udenlandske bruttoindkomst.
Disse udgifter kan talmæssigt specificeres  

 således:
1997 1996 Rejser 95.251 Løn + overhead 621.252 Revision, advokat m.v.
487.500 476.243 Udgifter til kurtage obligationer og E kan direkte henføres til  

 den danske indkomst, da disse udgifter alene vedrører danske obligationer,  

 mens  

 de øvrige udgifter skal fordeles forholdsmæssigt på baggrund af den danske og  

 den udenlandske bruttoindkomst.
De indirekte udgifter kan herefter opgøres  

 således:
1997 1996 C 1.458.718 1.042.433 D 875.215 458.727 Depotomkostninger 227.579 176.749 Gebyrer i øvrigt 315.664 167.661 Øvrige omkostninger 1.108.752 476.243 3.985.928 2.321.813 Den danske, henholdsvis den udenlandske bruttoindkomst fra  

 investeringsvirksomhed kan opgøres således:
Afkast 1997 1996 Andre danske renter 3.890.343 2.889.112 Danske aktier 189.006.555 66.087.102 Danske nom.obligationer 169.603.713 105.386.954 Danske indeksobligationer 32.571.282 31.057.269 Udenlandske aktier 141.369.906 52.161.035 Udenlandske investeringsforeninger - 3.249.547 0 I alt 533.192.252 257.581.472 Danske 74,10 % 79,75 % Udenlandske 25,90 % 20,25 % Lempelsesberegningen for 1996 og 1997 kan herefter opgøres  

 således:
1997 1996 Udenlandsk indkomst brutto 9.762.143 5.376.560 - med fradrag af direkte udgifter Rejser (95.251) - med fradrag af indirekte udgifter vedrørende udl. indkomst 25,9% af 3.985.928 kr. i 1997 og 20,25% af 2.321.813 kr. i  

 1996 (1.032.355) (470.167) Udenlandsk nettoindkomst 8.634.537 4.906.393 Hertil bemærkes, at de fleste af omkostningerne afhænger af  

 beholdningernes værdi.
Fordelingen af omkostningerne er derfor mere  

 retvisende,  

 hvis fordelingen sker i henhold til beholdningen i henholdsvis danske og  

 udenlandske værdipapirer.
Ved investering i værdipapirer kan afkast i enkelte  

 år være negativ ved faldende aktiekurser m.v.
Derfor kan en fordelingsnøgle,  

 der afhænger af bruttoindkomsten, være misvisende for investeringsvirksomhed.  

 Det oplyses herved, at de udenlandske beholdninger for 1997 og 1996 har været  

 henholdsvis 14,16 % og 11,26 % af de samlede beholdninger.
På trods af dette  

 er  

 omkostningerne fordelt efter bruttoindtægterne som foreskrevet i  

 ligningslovens  

 § 33F, stk. 2.
Til støtte for den subsidiære påstand er det bl.a. anført, at  

 skatteforvaltningen har opgjort den lempelsesberettigede indkomst med  

 udgangspunkt i selskabets samlede omkostninger.
Forvaltningen har således  

 udregnet den samlede omkostningsprocent for indkomståret 1996 til at være  

 98,5  

 og for indkomståret 1997 til at være over 100.
Omkostningsprocentens størrelse skyldes især, at selskabet i  

 henhold til selskabsskattelovens § 13, stk. 2, kan fradrage beløb, der  

 hensættes til dækning af forpligtelser over for de forsikrede.
For så vidt  

 angår den udenlandske indkomst kan omkostningsprocenten ikke blive så høj som  

 angivet af skatteforvaltningen.
Dette skyldes, at selskabet på grund af  

 udenlandsk betalte skatter ikke modtager det fulde skattepligtige beløb og  

 derfor kun kan hensætte et mindre beløb.
Den maksimale lempelse som udregnes  

 af  

 skatteforvaltningen er derfor for lav.
Dette kan illustreres med et eksempel.
Det antages, at A A/S modtager 100 kr. i bruttoudbytte.
Den  

 udenlandske kildeskat er 15 %, og administrationsomkostningerne er 2 kr.
Der  

 resterer herefter kun 83 kr. til fradragsberettigede hensættelser.
Heraf  

 vælger  

 A at hensætte 81 kr.
Omkostningsprocenten for den udenlandske indkomst udgør  

 i  

 dette tilfælde kun 83 % (beregnet som (2 + 81) x 100/100 %), således at den  

 maksimale lempelse udgør 34 % af 17 kr. = 5,75 kr.
Omkostningsprocenten for  

 den  

 udenlandske indkomst vil således ikke svare til omkostningsprocenten for den  

 danske indkomst eller omkostningsprocenten for selskabets samlede danske og  

 udenlandske indkomst.
Forskellen skyldes, at beløbet, der kan anvendes til  

 fradragsberettigede hensættelser, bliver reduceret med den udenlandske  

 betalte  

 skat.
Det konkluderes således, at udgifter, der efter nettoprincippet  

 i ligningslovens § 33 F skal fratrækkes ved opgørelsen af den  

 lempelsesberettigede indkomst, for det første skal vedrøre den pågældende  

 udenlandske indkomst og for det andet være afholdt for at erhverve  

 indkomsten.  

 Denne fortolkning er i overensstemmelse med bestemmelsens formål, som var at  

 stoppe muligheden for at investere lånt kapital i udenlandske finansielle  

 aktiver og derigennem at opnå en betydelig skattebesparelse.
Dette kunne ske  

 ved at optage et lån, hvor renteudgifterne var fradragsberettigede.
Afkastet  

 af  

 investeringen blev enten ikke beskattet eller blev beskattet lempeligt, jf.  

 bemærkningerne til lovforslaget.
Fortolkningen er endvidere i  

 overensstemmelse  

 med de i cirkulæret nævnte eksempler på udgifter, som ikke kan henføres til  

 en  

 bestemt indkomst, jf. pkt. 5.4., sidste afsnit.
Skatteforvaltningens fortolkning af udgiftsbegrebet i  

 ligningslovens § 33 F er ikke i overensstemmelse med lovbemærkningerne eller  

 almindelig lovfortolkning og medfører, at der fratrækkes for mange udgifter  

 ved  

 opgørelsen af den lempelsesberettigede indkomst.
Hvis skatteforvaltningens  

 synspunkt er udtryk for gældende dansk skatteret, vil dette medføre, at der  

 indføres en reel dobbeltbeskatning af visse udenlandske indkomster.
Det vil  

 også gøre lempelse i den danske skat for udenlandske betalte skatter  

 fuldstændig illusorisk for visse skatteydere.
Synspunktet medfører blandt  

 andet, at danske, finansielle virksomheder reelt lægges hindringer i vejen  

 for  

 at investere i udenlandske aktier, obligationer og andre værdipapirer,  

 hvortil  

 kildelandet har en beskatningsret.
Endvidere har repræsentanten bl.a. anført, at resultatopgørelsen  

 i henhold til Finanstilsynets bekendtgørelse om livsforsikringsselskaber og  

 tværgående pensionskassers årsregnskaber skal opdeles i indtægter og  

 udgifter,  

 der vedrører investeringsdelen, og indtægter og udgifter, der vedrører  

 forsikringsdelen.
Opdelingen af A A/S´ regnskab i en investeringsdel og en  

 forsikringsdel er således lovbestemt.
 Landsskatteretten skal  

 udtale:
 Ved beregningen af den maksimale nedsættelse af dansk skat skal  

 der ved opgørelsen af den indkomst, der oppebæres fra udlandet, fratrækkes de  

 udgifter, der anses at vedrøre sådan indkomst, mens udgifter, der ikke kan  

 henføres til enten den danske eller den udenlandske indkomst, skal fordeles  

 efter forholdet mellem den danske og den udenlandske bruttoindkomst, jf.  

 ligningslovens § 33 F, stk. 1 og 2.
 Herefter finder retten, at der ved opgørelsen af den  

 lempelsesberettigede indkomst efter den direkte metode i ligningslovens § 33  

 F,  

 stk. 1, skal fratrækkes de udgifter, der direkte vedrører den udenlandske  

 indkomst, herunder udgifter til rejser.
Udgifter til generalomkostninger såsom løn, lokale- og  

 administrationsomkostninger, samt udgifter til advokat, portfolio manager,  

 depotomkostninger, gebyrer m.v., der ikke direkte kan henføres til den  

 udenlandske indkomst, og som ligeledes ikke direkte kan henføres til den  

 danske  

 indkomst, skal herefter fordeles efter forholdet mellem den danske og den  

 udenlandske bruttoindkomst.
Retten bemærker herved, at der ikke i forhold til  

 opgørelsen af den lempelsesberettigede indkomst efter ligningslovens § 33 F  

 er  

 hjemmel til at opdele selskabets indtægter og udgifter i en forsikrings- og  

 investeringsdel, hvorfor fordelingen efter ligningslovens § 33 F, stk. 2,  

 skal  

 foretages i forhold til selskabets samlede bruttoindkomst og ikke i forhold  

 til  

 bruttoindkomsten ved investeringsaktiviteten.
Vedrørende forsikringsydelser og de foretagne hensættelser efter  

 selskabsskattelovens § 13, stk. 2, finder retten, at disse udgifter må anses  

 udelukkende at vedrøre den danske indkomst, hvorfor disse udgifter ikke skal  

 fordeles efter den indirekte metode i ligningslovens § 33 F, stk. 2, men  

 henregnes til den danske indkomst.
Ligeledes bemærkes det, at den del af  

 selskabets samlede udgifter, der i øvrigt direkte vedrører den danske  

 indkomst,  

 såsom udgifter til kurtage vedrørende danske obligationer, og udgifter til D  

 vedrørende danske obligationer, skal henføres til den danske indkomst og  

 således ikke fordeles efter ligningslovens § 33 F, stk. 2.
 Den påklagede afgørelse ændres i overensstemmelse hermed,  

 hvilket er tiltrådt af Told- og Skattestyrelsen.
