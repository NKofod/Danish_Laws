Ved fastsættelse af erstatning er der taget hensyn til, at en del af  

 ejendommen er indrettet til specielt erhverv (hundesvømmecenter), der er  

 nystartet.
Erstatningen for erhvervsdelen er fastsat under henvisning til  

 genanskaffelsesprincippet UDSKRIFT AF FORHANDLINGSPROTOKOLLEN FOR EKSPROPRIATIONSKOMMISSIONEN  

 VEDRØRENDE MOTORVEJSANLÆG I JYLLAND NØRRESUNDBY - BRØNDERSLEV (Protokoltilførsel den 2. januar 1997) 11. hæfte Torsdag den 2. januar 1997 lod kommissarius protokollen tilføre  

 nedenstående accepterede erstatningsforslag og efterstående kendelse  

 vedrørende nogle erstatningsspørgsmål, der blev behandlet under  

 ekspropriationsforretningen den 6. og 7. november 1996, uden der blev opnået  

 forlig.
Protokollen førtes af fuldmægtig, cand. jur.
Karen Buskgaard.
 Følgende erstatningsforslag er blevet accepteret:
Lb. nr. 43. Matr. nr. 72a, 72b, 72e, 72g, 72h og 72i Hvorup By,  

 Hvorup Kommissionen har afsagt følgende kendelse:
 Lb. nr. 45. Matr. nr. 20i i Melsted By, Sulsted.
 Ejer: Rene Kilian Eck.
 Da der ikke er opnået forlig om erstatningsspørgsmålet, afsagdes  

 sålydende:
 KENDELSE:
 Ekspropriationen og ejendommen.
Ekspropriationen omfatter hele ejendommen på 58.354 m2 med påstående  

 bygninger.
Ejendommen afstås pr. 31. december 1996, der er skæringsdag og fra  

 hvilken dato erstatningen forrentes.
Ejendommen er en landbrugsejendom i landzone, og den er pr. 1. januar 1996  

 vurderet til ejendomsskyld med en kontant ejendomsværdi på 450.000 kr., heraf  

 grundværdi 51.000 kr.
Stuehuset er vurderet til 250.000 kr.
Ejendommen ligger samlet som et rektangel med den sydlige ende grænsende  

 op til kommunevej Skelvej.
Bygningerne har adgang til Skelvej ad en privat  

 fællesvej, der fortsætter på langs gennem ejendommens areal som adgangsvej  

 for naboejendommen mod nord.
 Bygningerne består af et stuehus på 69 m2, en bygning med lade på 139 m2  

 og stald på 85 m2 samt en tidligere minkhal på 636 m2, hvoraf ca. 1/3 er  

 indrettet til hundesvømmecenter.
Stuehuset, der har fuldt udnyttet tagetage, har støbt sokkel, pudset og  

 kalket teglstensmur og eternittag.
Ejeren har, siden han overtog ejendommen i  

 1991, istandsat stuehusets begge etager, herunder renoveret badeværelset, der  

 ligger i stueetagen.
Huset har elopvarmning, septictank med afløb til grøft  

 og vandforsyning fra privat vandværk.
 I haven syd for stuehuset er der opført en voliere og etableret et  

 havebassin med pumpehus og sandfang.
Stald- og ladebygningen er i dårlig stand med revnet murværk.
Der er ikke  

 længere dyrehold på ejendommen, der udelukkende drives med planteavl.
 Hundesvømmebassinet, der er indrettet i den tidligere minkhal, har ejerens  

 konsulent i et brev til kommissairus af 31. oktober 1996 beskrevet således:  

 .......
 »Svømmebasinet er indrettet til hunde, og Rene Ech har som bierhverv  

 ved siden af lønarbejde timebetalt udlån af svømmebassinet til hundeejere.  

 Forretningsforbindelserne er dyrlæger og dyrehospital, der anbefaler svømning  

 til genoptræning o.l.
Der er ikke tale om en konventionel swimmingpool, idet bunden er støbt i  

 eet med armering i siderne og i bund.
Derudover er der støbt 8 rør til afløb  

 ind i bund og sider, og systemet er indrettet, så vandet kan løbe begge veje.  

 Dette er i modsætning til almindelige pools, hvor der er membranbund og  

 oftest blot ind- og udløb, der kun kan bruges eenvejs.
 Rummets vægge og loft er isoleret med 60 mm flamingo og foliedampspærre,  

 og endevæggene er isoleret med 75 mm Rockwool og foliedampspærre.
 I loftet er der ventilation med mulighed for varmegenvinding.
 Der er afløb fra hallen til nedsivning - drænledning til mile.«  

 ......
 Til svømmebassinet er knyttet kedelrum, filterrum og skyllerum samt en  

 hundetørreboks.
 Den del af minkhallen, der ikke er indrettet til hundesvømmecenter, står  

 tom og benyttes af ejeren som opbevaringsplads.
 Parternes påstande.
Ejeren har påstået sig tilkendt en erstatning på 1.325.000 kr.
Han anførte  

 under ekspropriationsforretningen, at han udover de store udgifter til  

 istandsættelse af boligen har brugt mange penge på etableringen af  

 hundesvømmecentret.
Han fremlagde et overslag fra et entreprenørfirma på  

 opførelse af en ny hal med hundesvømmebassin og tilbehør som i den  

 eksisterende hal.
Nyprisen er her vurderet til 750.000 kr. ekskl. moms,  

 hvorfor ejeren fandt en erstatning for det etablerede hundesvømmecenter på  

 omkring 500.000 kr. for passende.
Hans revisor oplyste, at badet har været i  

 drift i 3 år med en årsomsætning i 1994 på 16.000 kr., i 1995 på 35.000 kr.  

 og i 1996 formentlig på 96.000 kr.
Der har været et negativt driftsresultat i  

 1994 og 1995, men med den forventede omsætning i 1996 vil der for dette år  

 blive et positivt resultat på 40.000 kr.
Den forøgede omsætning gennem årene  

 skyldes, at det tager ret lang tid at få etableret et kundegrundlag i form af  

 kontakter til dyrlæger og dyrehospitaler.
Omsætningen ville formentlig  

 fortsætte med at stige, og det har været ejerens plan at etablere hundebokse  

 i minkhallen bag svømmecentret, således at der kunne tages hunde i længere  

 behandling med deraf følgende yderligere omsætning.
 Anlægsmyndigheden har ikke udtalt sig om erstatningspørgsmålet, men  

 forbeholdt sig sin stilling ved eventuel anke.
 Ekspropriationskommissionens afgørelse.
Ud fra hvad en fornuftig køber i fri handel måtte formodes at ville byde,  

 har kommissionen fastsat erstatningen for ejendommen i sin helhed og for  

 samtlige ulemper ved at afstå denne til 1.125.000 kr.
Ved  

 erstatningsfastsættelsen har kommissionen lagt ejerens oplysninger om  

 indtjeningsmulighederne ved hundesvømmecentret til grund samt taget hensyn  

 til, at han bør have mulighed for en hurtig genstart af virksomhanden  

 således, at han i videst muligt omfang kan bevare sin kundekreds, der er  

 under opbygning.
I erstatningen er indregnet udgifter til flytning, udgifter  

 i forbindelse med erstatningsudbetaling og indfrielse af pantegæld samt  

 eventuelle handelsomkostninger i forbindelse med erhvervelse af anden  

 ejendom.
 Med hensyn til forrentning og godtgørelse for sagkyndig bistand forholdes  

 som nedenfor anført.
Herefter b e s t e m m e s:
 Således passeret.
K.
Junge Pedersen /Karen Buskgaard Udskriftens rigtighed bekræftes.
