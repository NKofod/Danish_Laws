Cirkulæreskrivelse om meddelelse om  

 hvorvidt et scholarstipendium kunne danne grundlag for beregning af  

 dagpengesats Kommentarer m.v.:
 Scholarstipendium fra Team Danmark kunne ikke danne grundlag for beregning  

 af dagpengesats, da stipendiet ikke kunne betragtes som en egentlig  

 løn.
 Meddelelse om afgørelsen:
 Direktoratet traf afgørelse om, at et medlem, i det omfang han var  

 berettiget til dagpenge, skulle have udbetalt dagpenge med dimittendsats.
Direktoratet fandt, at et scholarstipendium, som et medlem modtog fra Team  

 Danmark, ikke kunne betragtes som en egentlig løn.
Der var  

 således ikke tale om, at medlemmet havde udført et  

 forskningsarbejde for Team Danmark, men havde på eget initiativ  

 udfærdiget en afhandling.
Medlemmet havde ingen egentlige forpligtelser  

 over for Team Danmark, ud over at han ved stipendieperiodens udløb  

 skulle fremsende en rapport til Team Danmark.
Direktoratet fandt i øvrigt, at der heller ikke var tale om  

 lønarbejde i arbejdsløshedsforsikringslovens forstand, da der  

 ikke havde eksisteret et egentligt ansættelsesforhold med en  

 arbejdsgiver og en arbejdstager, og medlemmet derfor ikke havde været  

 underkastet en arbejdsgivers tilsyn og kontrol.
Der var ikke indbetalt bidrag  

 til ATP og AUD, og medlemmet havde ikke været omfattet af ferieloven og  

 funktionærloven.
 Arbejdsmarkedets Ankenævn tiltrådte direktoratets  

 afgørelse med den givne begrundelse.
