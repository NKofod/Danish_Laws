Gyldighedsområde Disse tekniske bestemmelser specificerer de tekniske krav og tilhørende  

 prøvningsforskrifter, som trådløst mikrofonudstyr (mikrofon med tilhørende  

 sender og modtager) skal overholde for at kunne typegodkendes til brug i  

 frekvensbåndet 31,7 - 41,0 MHz.
 Bestemmelserne gælder for trådløst mikrofonudstyr såvel med udvendig  

 antennestik som for udstyr uden udvendigt antennestik (integreret antenne).  

 Trådløst mikrofonudstyr med integreret antenne skal af hensyn til prøvningen  

 være forsynet med en eventuel midlertidigt monteret 50 Omega tilslutning.
 Hjemmelsgrundlaget for disse tekniske bestemmelser fremgår af § 4 i  

 Ministeriet for Kommunikation og Turismes bekendtgørelse nr. 126 af 18. marts  

 1993 om radioanlæg i forbindelse med landmobile og andre landbaserede  

 radiotjenester.
Ikrafttræden Disse tekniske bestemmelser træder i kraft 1. april 1994 Typegodkendelse Fremgangsmåden for opnåelse af typegodkendelse fremgår af § 5 i  

 Ministeriet for Kommunikation og Turismes bekendtgørelse nr. 126 af 18. marts  

 1993 om radioanlæg i forbindelse med landmobile og andre landbaserede  

 radiotjenester.
 Tekniske krav og prøvningsforskrifter.
1. PRØVNINGSBETINGELSER 1.1 Antenne til udstyr med udvendigt antennestik For trådløst mikrofonudstyr med udvendigt antennestik foretages prøvningen  

 af senderens effektivt udstrålede effekt med den eller de antennetyper som  

 angives af fabrikanten af udstyret.
1.2 Normale og særlige prøvningsbetingelser Prøvningsmålingerne foretages under normale samt, hvor det er nævnt, under  

 særlige prøvningsbetingelser pkt. 1.4 1.3 Spændingsforsyning Under prøvningen forsynes udstyret fra en udvendig spændingskilde, der kan  

 levere forsyningsspændinger som beskrevet i pkt. 1.3.2. Spændingsforsyningens  

 impedans skal være så lav, at dens indflydelse på måleresultaterne er uden  

 betydning.
 Ved udstyr for indbyggede batterier tilsluttes spændingskilden så tæt som  

 muligt ved batteriklemmerne.
 Under prøvningen holdes forsyningsspændingen inden for +/-3% af den  

 nominelle værdi.
 Fabrikanten opgiver de nominelle forsyningsspændinger, udstyret er  

 beregnet for.
1.4 Normale prøvningsbetingelser 1.4.1 Normal temperatur og fugtighed Prøvning under normale prøvningsbetingelser foretages i et almindeligt  

 laboratorium uden særlig kontrol af temperatur og fugtighed, d.v.s. ved  

 temperaturer mellem +15 grader C og +35 grader C og relative fugtigheder  

 mellem 20% og 75%.
1.4.2 Forsyningsspændinger ved prøvning under normale  

 prøvningsbetingelser 1.4.2.1 Forsyning fra nettet Ved prøvning under normale prøvningsbetingelser tilføres udstyr beregnet  

 for til-slutning til det almindelige forsyningsnet en forsyningsspænding lig  

 forsyningsnettets nominelle spænding med frekvensen 50 +/-1 Hz.
1.4.2.2 Andre forsyningsspændinger For udstyr, der benytter andre typer spændingsforsyninger, f.eks.  

 primærbatterier (ikke-genopladelige batterier), opgives prøvningsspændingen  

 af fabrikanten.
1.5 Særlige prøvningsbetingelser 1.5.1 Temperaturer ved prøvning under særlige betingelser Ved prøvning under særlige betingelser foretages målingerne i  

 overensstemmelse med pkt. 3.5 ved temperaturerne -10 grader C og +55 grader  

 C.
1.6 Temperaturprøver 1.6.1 Fremgangsmåde Før hver prøvning påbegyndes, sørges for, at udstyret er i termisk  

 ligevægt ved den ønskede temperatur i klimakammeret, idet den termiske  

 ligevægt sikres opnået enten gennem konstatering ved målinger eller ved, at  

 der forløber mindst 1 time, før prøvningen indledes.
Senderen holdes afbrudt,  

 indtil den termiske ligevægt er opnået.
 Når prøvningen foretages ved høj temperatur, skal mikrofon med tilhørende  

 sender være tændt i 1 minut, hvorefter de specificerede krav skal kunne  

 overholdes.
 Under prøvning ved lav temperatur skal mikrofon med tilhørende sender  

 efter opnåelse af termisk ligevægt tændes i 1 minut, hvorefter de  

 specificerede krav til udstyret skal kunne overholdes.
2. SENDER 2.1 Frekvenser Kun nedennævnte bærebølgefrekvenser må benyttes:
2.2 Modulationsarter Udstyret skal være indrettet for frekvens- eller fasemodulation, sendetype  

 F3E eller GÅ.
2.3 Frekvens 2.3.1 Definition Senderens frekvens er differensen mellem den målte bærebølgefrekvens og  

 dennes nominelle værdi.
2.3.2 Målemetode Bærebølgefrekvensen måles med senderen umoduleret og tilsluttet en fre  

 kvenstæller gennem et passende dæmpeled.
 Målingerne foretages under normale samt under særlige prøvningsbetingelser  

 (pkt. 1.3).
2.3.3 Krav Senderens frekvens må ikke være større end +/- 10 kHz fra nominel  

 frekvens.
2.4 Maximalt frekvenssving 2.4.1 Definition Det maximale frekvensving er den maximale frekvens mellem den modulerede  

 trådløse mikrofons øjebliksfrekvens og den umodulerde mikrofons  

 bærebølgefrekvens.
2.4.2 Målemetode Mikrofon med tilhørende sender påtrykkes et akustisk signal med frekvensen  

 1000 Hz og et lydtryk på 104 dBA.
Senderens antennestik forbindes gennem et  

 passende dæmpeled til et spidsvisende modulationsmeter.
2.4.3 Krav Det maximale frekvenssving må ikke overstige 75 kHz.
2.5 Senderens effektivt udstrålede effekt (ERP) 2.5.1 Definition Som mål for senderens bærebølgeeffekt anvendes her den effekt, som skal  

 tilføres en halvbølgedipol for at få samme feltstyrke i den retning, hvor  

 feltstyrken fra senderen er størst under nærmere specificerede  

 målebetingelser.
2.5.2 Målemetode Den effektivt udstrålede effekt fra senderen med tilhørende antenne eller  

 antenner måles efter metoden beskrevet i afsnit 4.
2.5.3 Krav Senderens effektivt udstrålede effekt må ikke overstige 5 mW.
2.6 Uønsket udstråling fra sendere med integreret antenne 2.6.1 Definition Den uønskede udstråling fra senderen bestemmes som den effektivt  

 udstrålede effekt, der udsendes fra den modulerede sender på frekvenser uden  

 for et frekvensbånd på 400 kHz centreret omkring bærebølgefrekvensen.
Der  

 måles over frekvensområdet 25 MHz - 2000 MHz.
2.6.2 Målemetode Senderen moduleres som beskrevet i 2.5.2 og den effektivt udstrålede  

 effekt fra senderen efter metoden beskrevet i afsnit 4.
2.6.3 Krav Den effektivt udstrålede effekt i de enkelte uønskede signaler må ikke på  

 nogen frekvens overstige 4 nW.
2.7 Uønsket udstråling fra sendere med udvendigt antennestik 2.7.1 Definition Den uønskede udstråling fra senderen bestemmes som den effekt, der  

 udsendes fra den modulerede sender på frekvenser uden for et frekvensbånd på  

 400 kHz centreret omkring bærebølgefrekvensen.
Der måles over frekvensområdet  

 100 kHz - 2000 MHz.
2.7.2 Målemetode Senderen forbindes gennem et passende dæmpeled til et selektivt voltmeter  

 eller en spektrumanalysator.
Senderen moduleres som beskrevet i afsnit 2.5.2.  

 Effekten af de enkelte uønskede komposanter måles.
2.7.3 Krav Effekten af de enkelte uønskede signaler må ikke på nogen frekvens  

 overstige 4 nW.
3. MODTAGER 3.1 Uønsket udstråling fra modtageren 3.1.1 Definition Al udstråling over antenneklemmerne eller fra den fast monterede antenne  

 og fra kabinettet er, uanset frekvens, uønsket udstråling.
3.1.2 Målemetode for modtagere med integreret antenne Den effektivt udstrålede effekt fra modtageren måles efter metoden  

 beskrevet i afsnit 4. Der måles over frekvensområdet 25 MHz - 2000 MHz.
3.1.3 Målemetode for modtagere med udvendigt antennestik Der måles efter metoden beskrevet i afsnit 2.7.2. Der måles over  

 frekvensområdet 100 kHz - 2000 MHz.
3.1.4 Krav Effekten fra den uønskede udstråling fra modtageren må ikke overstige 2  

 nW.
4 MÅLEMETODE TIL MÅLING AF EFFEKTIVT UDSTRÅLET EFFEKT 4.1 Måleplads og måleopstilling Målepladsen skal være beliggende på et rimeligt plant areal.
På  

 måle-pladsen skal der findes et ledende jordnet med en diameter på mindst 5  

 meter, i hvis midtpunkt der anbringes en understøtning, hvorpå måleobjektet  

 placeres.
Understøtningen består af et plastrør fyldt med en  

 saltvandsopløsning (9 g NaC1 pr. liter vand). Plastrøret har en højde på 1,5  

 meter, og den inderste diameter skal være 10 +/- 0,5 cm.
Den øverste ende af  

 røret er lukket med en metalplade på 15 cm. i diameter, og metalpladen er i  

 kontakt med vandet.
Målepladsen skal være så stor, at det er muligt at  

 anbringe en måleantenne i en afstand på en halv bølgelængde af målefrekvensen  

 eller 3 meter, hvad der måtte være størst, fra centeret af jordnettet.
Det  

 skal sikres, at refleksioner fra uvedkommende genstande på målepladsen ikke  

 generer målingerne.
4.2 Måleantenne og målemodtager Måleantennen benyttes til at måle udstråling fra såvel udstyret under  

 måling som fra substitutionsantennen.
 Måleantennen, der skal kunne orienteres såvel vandret som lodret,  

 anbringes på en mast, hvor dens højde over jordplanet kan varieres mellem 1  

 og 4 meter.
 Målemodtageren behøver ikke at være absolut kalibreret, men skal være i  

 stand til at måle relative signalniveauer.
4.3 Substitutionsantennen Substitutionsantennen skal bestå af en halvbølgedipol afstemt til  

 målefrekvensen.
Dipolen placeres normalt således, at dens midtpunkt er  

 sammenfaldende med det sted på måleobjektet, hvor antennen er forbundet til  

 kabinettet.
 Ved måling på frekvenser, hvor en sådan placering ikke er mulig, eller  

 hvor afstanden mellem substitutionsantennens ydre ende og jorden ville blive  

 mindre end 30 cm ved lodret polarisation, hæves den lodret polariserede  

 substitutionsantenne dog således, at en afstand på 30 cm opnås.
 Substitutionsantennen forbindes til en målesender under anvendelse af  

 egnede impedanstilpasnings- og balanceringsled.
4.4 Målemetode Under måling skal måleobjektet placeres på understøtningen med antennen  

 lodret opad, som omtalt under 4.1.
Senderen skal være umoduleret.
Målemodtageren afstemmes til senderens  

 frekvens, og måleantennen indstilles til vertikal polarisation.
Ved variation  

 af måleantennens højde mellem 1 og 4 meter opsøges den højde, hvor størst  

 signal opnås.
Understøtningen og udstyret, hvorpå der måles, erstattes med den under  

 pkt. 4.3 omtalte substitutionsantenne, og højden af modtageantennen varieres  

 for igen at sikre maksimalt signal.
Signalniveauet på substitutionsantennens  

 klemmer justeres, indtil samme udslag som tidligere, subsidiært et udslag,  

 der står i et kendt forhold til dette opnås.
 Den udstrålede effekt er da lig rådighedseffekten på substitutionsantenens  

 klemmer og/eller rådighedseffekten korrigeret med ovennævnte kendte forhold.
5 KRAV TIL MÅLEUDSTYRETS NØJAGTIGHED Tolerancer på måleudstyrets nøjagtighed er anført nedenfor:
 Rekvirering af love, bekendtgørelser, standarder m.v.
 Love, bekendtgørelser og tekniske bestemmelser som er nævnt i denne TB kan  

 fås uden beregning, (hvis ikke andet er angivet ved TB'en i oversigten), ved  

 henvendelse til Telestyrelsen, Holsteinsgade 63, 2100 København Ø, tlf:  

 35430333, fax: 35431434.
ETSI dokumenter ((I-)ETS'er og TBR'er samt NET-standarder) kan købes hos  

 Telestyrelsen, ITU rekommandationer m.v. kan købes direkte hos ITU, Place des Nations,  

 CH-1211 Geneve 20, tlf.: +41 22 730 5111, fax: +41 22 730 5194 eller +41 22  

 733 7256 eller eventuelt gennem Telestyrelsen.
 Radiorelaterede rekommandationer herunder, ERC Decisons,  

 Radiocommunication Reports, Report Forms og Application Forms,  

 Recommendations on Radiocommunications kan købes hos: ERO, European  

 Radiocommunications Office, Midtermolen 1, 2100 København Ø, tlf: 35250300,  

 fax: 35250330. For yderligere infor-mation henvises til ERO53s hjemmeside på  

 internettet (www.ero.dk).
 ISO/CEN/CENELEC/IEC/DS standarder kan købes hos Dansk Standard,  

 Kollegievej 6, 2920 Charlottenlund, tlf: 39966101, fax: 39966102.
