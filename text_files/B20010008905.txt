Bekendtgørelse om opgørelse af  

 moms i forbindelse med byfornyelsesaktiviteter I medfør af § 8 stk. 3, § 91, stk. 7, § 123 og § 129, stk. 2 i lov  

 om byfornyelse, jf. lovbekendtgørelse nr. 897 af 25. september 2000  

 som senest ændret ved lov nr. 1255 af 20. december 2000,  

 fastsættes:
 § 1. Refusionsberettigede udgifter, jf. lov om  

 byfornyelse § 87, stk. 1 og 2, som afholdes af kommunen, med undtagelse af  

 ombygnings- og nybygningstab samt engangstilskud, skal anmeldes til refusion  

 eksklusive den faktisk afholdte moms.
 § 2. For ombygning af ejendomme, der ejes af andre  

 end en kommune, samt for nybyggeri, opgøres de  

 værdiforøgende forbedrings- og nybygningsudgifter samt  

 ombygnings- og nybygningstab inklusive den faktisk afholdte moms.
 § 3. For ombygning af kommunale beboelsesejendomme  

 og ejendomme, som kommunen råder over med henblik på ombygning,  

 opgøres ombygningsudgifterne inklusive moms ved  

 støtteudmålingen, uanset at kommunen i  

 gennemførelsesfasen har fået refunderet momsen fra den kommunale  

 momsudligningsordning, jf. dog §§ 4 - 5.
 Stk. 2. Er der senest ved kommunalbestyrelsens  

 godkendelse af byggeregnskabet indgået aftale om salg af ejendommen,  

 tilbagebetales den refunderede moms til den kommunale  

 momsudligningsordning.
 § 4. I kommunalt ejede ejendomme, hvor  

 ombygningstabet, jf. lov om byfornyelse § 59, fratrukket overførte  

 forbedringsudgifter, jf. lov om byfornyelse § 88, stk. 3, overstiger den  

 refunderede moms, og hvor der ikke senest ved kommunalbestyrelsens  

 godkendelse af byggeregnskabet er indgået aftale om salg af ejendommen,  

 kan kommunen anmelde forskellen mellem ombygningstabet fratrukket  

 overførte forbedringsudgifter, jf. lov om byfornyelse § 88, stk. 3, og  

 den refunderede moms til statslig refusion, jf. lov om byfornyelse § 88, stk.  

 2.
 Stk. 2. I kommunalt ejede ejendomme, hvor den refunderede  

 moms er mindre end ombygningstabet, jf. lov om byfornyelse § 59, men  

 større end ombygningstabet fratrukket overførte  

 forbedringsudgifter, jf. lov om byfornyelse § 88, stk. 3, og hvor der ikke  

 senest ved kommunalbestyrelsens godkendelse af byggeregnskabet er  

 indgået aftale om salg af ejendommen, kan kommunen ikke anmelde  

 ombygningstabet til statslig refusion, jf. lov om byfornyelse § 88, stk.  

 2.
Stk. 3 Afhændes ejendomme omfattet af stk. 1, med  

 en overtagelsesdag, der ligger senest 5 år efter kommunalbestyrelsens  

 godkendelse af byggeregnskabet, skal kommunen med virkning fra  

 overtagelsesdagen tilbagebetale den refunderede moms af hele  

 ombygningsudgiften til den kommunale momsudligningsordning.
Kommunen kan  

 anmelde det tilbagebetalte beløb til statslig refusion, jf. lov om  

 byfornyelse § 88, stk. 2.
Stk. 4. Afhændes ejendomme omfattet af stk. 2, med  

 en overtagelsesdag, der ligger senest 5 år efter kommunalbestyrelsens  

 godkendelse af byggeregnskabet, skal kommunen med virkning fra  

 overtagelsesdagen tilbagebetale den refunderede moms af hele  

 ombygningsudgiften til den kommunale momsudligningsordning.
Kommunen kan  

 anmelde et beløb svarende til ombygningstabet fretrukket  

 overførte forbedringsudgifter, jf. lov om byfornyelse § 88, stk. 3,  

 til statslig refusion, jf. lov om byfornyelse § 88, stk. 2.
 Stk. 5. Ejer kommunen fortsat ejendommen mere end 5  

 år efter kommunalbestyrelsens godkendelse af byggeregnskabet, skal  

 kommunen, hvis ejendommen afhændes, ikke tilbagebetale den refunderede  

 moms til den kommunale momsudligningsordning.
 § 5. I kommunalt ejede ejendomme, hvor  

 ombygningstabet, jf. lov om byfornyelse § 59, er mindre end den refunderede  

 moms, og hvor der ikke senest ved kommunalbestyrelsens godkendelse af  

 byggeregnskabet er indgået aftale om salg af ejendommen, skal  

 forskellen mellem den refunderede moms og ombygningstabet umiddelbart  

 tilbagebetales til den kommunale momsudligningsordning.
Stk. 2. Afhændes ejendommen med en overtagelsesdag,  

 der ligger senest 5 år efter kommunalbestyrelsens godkendelse af  

 byggeregnskabet, skal kommunen med virkning fra overtagelsesdagen indbetale  

 et beløb, der svarer til ombygningstabet, til den kommunale  

 momsudligningsordning.
Kommunen kan anmelde et beløb, der svarer til  

 ombygningstabet fratrukket overførte forbedringsudgifter, jf. lov om  

 byfornyelse § 88, stk. 3, til statslig refusion, jf. lov om byfornyelse § 88,  

 stk. 2.
 Stk. 3. Ejer kommunen fortsat ejendommen mere end 5  

 år efter kommunalbestyrelsens godkendelse af byggeregnskabet, skal  

 kommunen, hvis ejendommen afhændes, ikke tilbagebetale det i stk. 2  

 nævnte beløb til den kommunale momsudligningsordning.
 § 6. Kommunens investeringsramme til byfornyelse  

 belastes således:
 1)	Refusionsberettigede udgifter, jf. lov om byfornyelse § 87, stk. 1  

 og 2, med undtagelse af ombygnings- og nybygningstab samt engangstilskud,  

 belaster rammen med de faktisk afholdte udgifter eksklusive moms.
 2)	Værdiforøgende udgifter samt ombygnings- og  

 nybygningstab belaster rammen med de faktisk afholdte udgifter inklusive  

 moms, uanset at kommunen i gennemførelsesfasen har fået  

 refunderet momsen via den kommunale momsudligningsordning.
 § 7. Bekendtgørelsen træder i kraft  

 den 21. februar 2001.
 Stk. 2. Bekendtgørelsen har virkning for  

 beslutninger efter lov om byfornyelse, hvortil kommunalbestyrelsen hjemtager  

 bindende tilsagnsramme om offentlig støtte efter den 31. december  

 2000.
Stk. 3. Bekendtgørelsen har endvidere virkning for  

 ejendomme, der er omfattet af en beslutning efter lov om byfornyelse og  

 boligforbedring eller lov om byfornyelse, hvortil der er hjemtaget bindende  

 tilsagnsramme før den 1. januar 2001, og hvor der ikke forinden er  

 optaget endeligt lån eller a contolån til finansiering af  

 ombygningstab.
Fradrag for overførte forbedringsudgifter, jf. § 4,  

 stk. 1 og 2, samt § 5, stk. 2, skal ikke foretages ved opgørelsen af  

 refusionsberettiget ombygningstab vedrørende ejendomme omfattet af 1.  

 pkt.
Stk. 4. Samtidig ophæves bekendtgørelse nr.  

 475 af 17. juni 1999 om opgørelse af moms i forbindelse med  

 byfornyelsesaktiviteter.
Bekendtgørelsen har dog fortsat virkning for  

 ejendomme, hvortil kommunalbestyrelsen har indhentet tilbud på  

 realkreditlån.
