Nr LSF 213 Forslag til Lov om ændring af lov om affaldsdepoter (Beslutning om  

 afværgeforanstaltninger på affaldsdepoter hos amtsrådene) Fremsat af miljø- og energiministeren (Svend Auken) den 28. februar 1996 Vedtaget ved tredjebehandling den 10. maj 1996 Lov nr. 396 af 22/05/1996 § 1 I lov nr. 420 af 13. juni 1990 om affaldsdepoter, som ændret bl.a. ved lov  

 nr. 213 af 28. april 1993 og senest ved lov nr. 1111 af 21. december 1994,  

 foretages følgende ændringer:
 1. § 4, stk. 3 og 4, affattes således:
 »Stk. 3. Amtsrådet afgiver en årlig indberetning til det  

 efter § 8 b nedsatte råd om gennemførte aktiviteter og om den planlagte  

 indsats, budgetter m.v. for de kommende år.
Stk. 4. Miljø- og energiministeren kan fastsætte retningslinjer  

 for amtsrådenes prioritering af undersøgelser og afværgeforanstaltninger samt  

 fastsætte nærmere regler for indholdet af den i stk. 3 nævnte årlige  

 indberetning.
Ministeren kan endvidere efter drøftelse med amtsrådet i  

 særlige tilfælde pålægge amtsrådet at tage en sag op til behandling.« 2. § 5, stk. 1, ophæves.
 Stk. 2 og 3 bliver herefter stk. 1 og 2.
 3. I § 5, stk. 2, der bliver stk. 1, ændres »der efter  

 miljøministerens bestemmelse iværksættes« til: »amtsrådet  

 iværksætter«.
 4. I § 5, stk. 3, der bliver stk. 2, ændres  

 »miljøministerens« til: »amtsrådets«.
 5. § 6, stk. 2, ophæves.
 6. § 7, stk. 1, affattes således:
»Amtsrådet udarbejder forslag til projekter til  

 afværgeforanstaltninger, godkender projekterne og forestår udførelsen af  

 dem.« 7. § 7, stk. 2, 2. pkt., og stk. 3, ophæves.
 8. Efter § 8 indsættes:
»§ 8 a.
Amtsrådet indsamler erfaringer med gennemførelse af  

 afværgeforanstaltninger på affaldsdepoter.
Stk. 2. Miljø- og energiministeren forestår udvikling og  

 afprøvning af ny teknologi.
Ministeren kan i den forbindelse afholde udgifter  

 til projekter til afværgeforanstaltninger, jf. § 7, stk. 1.
 Stk. 3. Udgifterne til fremme af den i stk. 2 nævnte  

 teknologiudvikling afholdes inden for de beløbsrammer, der fastsættes på de  

 årlige finanslove.
§ 8 b.
Miljø- og energiministeren nedsætter et råd, Depotrådet,  

 som følger myndighedernes administration af loven.
Rådet udarbejder en årlig  

 redegørelse til ministeren på baggrund af amtsrådenes indberetninger efter §  

 4, stk. 3 og 4. Rådet rådgiver ministeren i generelle spørgsmål om  

 teknologiudvikling og i forbindelse med udfærdigelse af regler i medfør af  

 loven.
Stk. 2. Ministeren kan fastsætte nærmere regler om rådets  

 sammensætning og virksomhed.« 9. § 9 affattes således:
»§ 9. Amtsrådet afholder udgifterne til gennemførelse af  

 registrering og indberetning efter § 4, stk. 3, ved gennemførelse af  

 undersøgelser efter § 6, ved drift og tilsyn efter § 8 og ved tinglysning  

 efter §§ 12 og 17. Endvidere afholder amtsrådet udgifterne til  

 afværgeforanstaltninger efter § 7, stk. 1, og udgifter til  

 ekspropriationserstatninger, andre erstatninger samt drift af overtagne  

 arealer efter §§ 13-15.« 10. § 13, stk. 3, ophæves.
 11. § 14, stk. 2, ophæves.
 Stk. 3 bliver herefter stk. 2.
 12. § 15, stk. 3 og 6, ophæves.
 Stk. 4 og 5 bliver herefter stk. 3 og 4.
 13. I § 17, stk. 1, ændres »Miljøministeren kan efter  

 indstilling fra amtsrådet frigive« til: »Amtsrådet kan  

 frigive«.
 14. I § 17, stk. 3, ændres »når amtsrådet over for  

 miljøministeren godtgør« til: »når amtsrådet finder det  

 godtgjort«.
§ 2 Loven træder i kraft den 1. juli 1996.
§ 3 Stk. 1. Miljø- og energiministerens opgaver i forbindelse med  

 igangværende sager overdrages ved lovens ikrafttræden til amtsrådene.
 Stk. 2. Ministeren kan fastsætte nærmere regler og betingelser for  

 overdragelsen af opgaver fra ministeren til amtsrådene, herunder om  

 overførsel af opgavernes finansiering.
Oprindeligt fremsat forslag § 1 I lov nr. 420 af 13. juni 1990 om affaldsdepoter, som ændret ved lov nr.  

 213 af 28. april 1993 og senest ved lov nr. 1111 af 21. december 1994,  

 foretages følgende ændringer:
 1. § 4, stk. 3 og 4, affattes således:
 »Stk. 3. Amtsrådet afgiver en årlig indberetning til det  

 efter § 8 b nedsatte råd om gennemførte aktiviteter og om den planlagte  

 indsats, budgetter m.v. for de kommende år.
Stk. 4. Miljø- og energiministeren kan fastsætte retningslinier  

 for amtsrådenes prioritering af undersøgelser og afværgeforanstaltninger,  

 samt fastsætte nærmere regler for indholdet af den i stk. 3 nævnte årlige  

 indberetning.
Ministeren kan endvidere efter drøftelse med amtsrådet i  

 særlige tilfælde pålægge amtsrådet at tage en sag op til behandling.« 2. § 5, stk. 1, ophæves.
 Stk. 2-3 bliver herefter stk. 1-2.
 3. I § 5, stk. 2, der bliver stk. 1, ændres »der efter  

 miljøministerens bestemmelse iværksættes« til: »amtsrådet  

 iværksætter«.
 4. I § 5, stk. 3, der bliver stk. 2, ændres  

 »miljøministerens« til: »amtsrådets«.
 5. § 6, stk. 2, ophæves.
 6. § 7, stk. 1, affattes således:
»Amtsrådet udarbejder forslag til projekter til  

 afværgeforanstaltninger, godkender projekterne og forestår udførelsen af  

 dem.« 7. § 7, stk. 2, 2. pkt., og stk. 3, ophæves.
 8. Efter § 8 indsættes:
»§ 8 a.
Amtsrådet indsamler erfaringer med gennemførelse af  

 afværgeforanstaltninger på affaldsdepoter.
Stk. 2. Miljø- og energiministeren forestår udvikling og  

 afprøvning af ny teknologi.
Ministeren kan i den forbindelse afholde udgifter  

 til projekter til afværgeforanstaltninger, jf. § 7, stk. 1.
 Stk. 3. Udgifterne til fremme af den i stk. 2 nævnte  

 teknologiudvikling afholdes indenfor de beløbsrammer, der fastsættes på de  

 årlige finanslove.
§ 8 b.
Miljø- og energiministeren nedsætter et råd, Depotrådet,  

 som følger myndighedernes administration af loven.
Rådet udarbejder en årlig  

 redegørelse til ministeren på baggrund af amtsrådenes indberetninger efter §  

 4, stk. 3 og 4. Rådet rådgiver ministeren i generelle spørgsmål om  

 teknologiudvikling og i forbindelse med udfærdigelse af regler i medfør af  

 loven.
Stk. 2. Ministeren kan fastsætte nærmere regler om rådets  

 sammensætning og virksomhed.« 9. § 9 affattes således:
»§ 9. Amtsrådet afholder udgifterne til gennemførelse af  

 registrering og indberetning efter § 4, stk. 3, ved gennemførelse af  

 undersøgelser efter § 6, ved drift og tilsyn efter § 8 og ved tinglysning  

 efter §§ 12 og 17. Endvidere afholder amtsrådet udgifterne til  

 afværgeforanstaltninger efter § 7, stk. 1, og udgifter til  

 ekspropriationserstatninger, andre erstatninger samt drift af overtagne  

 arealer efter §§ 13-15.« 10. § 13, stk. 3, ophæves.
 11. § 14, stk. 2, ophæves.
 Stk. 3 bliver herefter stk. 2.
 12. § 15, stk. 3 og 6, ophæves.
 Stk. 4 og 5 bliver herefter stk. 3 og 4.
 13. I § 17, stk. 1, ændres »Miljøministeren kan efter  

 indstilling fra amtsrådet frigive« til: »Amtsrådet kan  

 frigive«.
 14. I § 17, stk. 3, ændres »når amtsrådet over for  

 miljøministeren godtgør« til: »når amtsrådet finder det  

 godtgjort«.
§ 2 Loven træder i kraft den 1. juli 1996.
§ 3 Stk. 1. Miljø- og energiministerens opgaver i forbindelse med  

 igangværende sager overdrages ved lovens ikrafttræden til amtsrådene.
 Stk. 2. Ministeren kan fastsætte nærmere regler og betingelser for  

 overdragelsen af opgaver fra ministeren til amtsrådene, herunder om  

 overførsel af opgavernes finansiering.
Bemærkninger til lovforslaget Almindelige bemærkninger 1. Sigtet med lovforslaget Med lovforslaget skabes grundlag for en generel ændret opgavefordeling  

 mellem staten og amtskommunerne vedrørende oprydningen af affaldsdepoter.  

 Beslutnings- og godkendelseskompetencen vedrørende alle typer af  

 affaldsdepoter vil blive placeret hos samme myndighed, nemlig hos  

 amtskommunerne.
Det væsentligste mål med oprydningsindsatsen er at forebygge  

 trusler mod grundvandet.
Ved at udbygge amtskommunernes kompetence på  

 depotområdet søges samtidig opnået en styrkelse af disses generelle rolle som  

 grundvandsmyndighed.
Med lovforslaget søges opnået, at affaldsdepotindsatsen bliver  

 organisatorisk mindre kompliceret med få papirgange mellem myndighederne og  

 en klar sammenhæng mellem beslutningskompetence og økonomisk ansvar, samt en  

 øget rationalisering og effektivitet i oprydningsindsatsen.
Herudover skabes  

 grundlag for en opprioritering af nationale strategiske opgaver som  

 fastlæggelse af normer og kriterier og sikring af udvikling og anvendelse af  

 nye teknologier.
2. Baggrunden for lovforslaget Med kemikalieaffaldsdepotloven indledtes fra 1983 et mere systematisk  

 arbejde med affaldsdepoterne.
Da der var tale om et kompliceret nyt område  

 uden særlige erfaringer hos myndighederne, byggede loven på et løbende tæt  

 samarbejde mellem de decentrale myndigheder og staten, også hvad angik  

 behandlingen af og beslutninger i de enkelte sager.
I forbindelse med affaldsdepotloven af 1990 blev det vurderet, at der nu  

 kunne være grundlag for at lægge bestemte typer af enkeltsager ud til  

 amtskommunerne, og loven blev udformet således, at der siden har været  

 mulighed herfor.
Godkendelseskompetence blev herefter lagt ud til  

 amtskommunerne vedørende frivillige oprydninger, jf. affaldsdepotlovens § 5,  

 stk. 2. Endvidere er der udstedt branchebekendtgørelser for særskilte typer  

 affaldsdepoter, som herefter har kunnet blive behandlet endeligt af  

 amtskommunerne med hensyn til prioritering og godkendelse af  

 afværgeprojekter.
Det drejer sig om depoter, som stammer fra garverier,  

 træimprægneringsvirksomheder og tjære/asfaltvirksomheder, når de samlede  

 udgifter ikke overstiger 7 mill. kr.
Endelig har Københavns Amt siden 1. januar 1992 som friamt haft endelig  

 beslutningskompetence vedrørende prioritering og godkendelse af  

 afværgeforanstaltninger på alle typer af affaldsdepoter.
Ved lov nr. 1111 af  

 21. december 1994 blev der skabt hjemmel for, at frikommuneforsøget kunne  

 forlænges, indtil overvejelserne om en fremtidig organisering på området var  

 afsluttet.
I december 1993 afgav en arbejdsgruppe bestående af bestyrelsesformand  

 Holger Lavesen, DONG (formand), administrerende direktør Hans Skov  

 Christensen, Dansk Industri, daværende amtsborgmester Per Kaalund,  

 Amtsrådsforeningen og direktør Erik Lindegaard, Miljøstyrelsen en rapport til  

 miljø- og energiministeren om organiseringen af oprydningerne af  

 affaldsdepoterne.
Rapporten bestod af to hoveddele, en analyse af problemer  

 ved den nuværende organisering samt to modeller for den fremtidige  

 organisering, nemlig enten oprettelsen af et statsligt operatørselskab for  

 oprydningerne eller en fuldstændig uddelegering af oprydningerne til  

 amtskommunerne.
Herudover pegede arbejdsgruppen på behovet for en samlet  

 lovgivning på jordforureningsområdet, herunder behovet for en styrkelse af  

 det nationale arbejde med fastlæggelse af normer og kriterier for  

 oprydningerne.
 I maj 1994 nedsatte miljø- og energiministeren et bredt sammensat udvalg  

 (Jordforureningsudvalget), der forventes at afgive betænkning inden udgangen  

 af februar måned 1996. Sideløbende hermed har miljø- og energiministeren  

 drøftet den fremtidige organisering af oprydningerne med amtsrådsforeningens  

 formand.
I januar/februar 1995 blev Københavns Amts frikommuneforsøg endeligt  

 evalueret.
Resultaterne er beskrevet i en rapport af februar 1995 med  

 tilhørende bilag.
Erfaringerne fra forsøget er indgået i forbindelse med  

 udarbejdelsen af nærværende lovforslag.
I juni 1995 blev der indgået en aftale om amtskommunernes økonomi for 1996  

 mellem regeringen og Amtsrådsforeningen omfattende en uddelegering af  

 oprydningerne på affaldsdepotområdet.
Københavns og Frederiksberg Kommuner  

 tog aftalen til efterretning.
Ved miljø- og energiministerens skrivelse af 6.  

 november 1995 blev aftalens hovedpunkter meddelt Jordforureningsudvalget,  

 således at dette resultat kan indgå i arbejdet med forslaget til en ny samlet  

 jordforureningslov.
Endvidere har en arbejdsgruppe med deltagere fra  

 Amtsrådsforeningen, Københavns og Frederiksberg Kommuner og Miljøstyrelsen  

 arbejdet med en detailudfyldning af aftalen.
3. Lovforslagets indhold Ved nærværende lovforslag, der vedrører myndighedernes indbyrdes forhold,  

 foreslås en ny administrationsmodel for oprydningsopgaverne efter  

 affaldsdepotloven.
Det er af lovtekniske grunde, at miljø- og  

 energiministeren i nærværende lovforslag får tillagt alle de beføjelser, der  

 ikke efter lovforslaget henlægges til amtsrådene.
Efter gældende lovs § 21,  

 stk. 2 kan ministeren henlægge sine beføjelser til Miljøstyrelsen, og dette  

 vil umiddelbart ske ved en bekendtgørelse.
Efter gennemførelse heraf vil  

 opgaverne være fordelt på følgende måde:
- Miljø- og energiministeren udsteder de overordnede retningslinier for  

 depotområdet i form af bekendtgørelser og vejledninger.
Ministeren fastsætter  

 retningslinier for amtskommunernes prioritering af depotindsatsen.  

 Miljøstyrelsen får mulighed for at pålægge det enkelte amtsråd at tage sager  

 op til behandling.
Ministeren udpeger formanden for Depotrådet.
- Miljøstyrelsen rådgiver ministeren i spørgsmål på området og varetager  

 de opgaver, ministeren henlægger til styrelsen.
Miljøstyrelsen koordinerer  

 udvikling og afprøvning af ny teknologi.
Der afsættes årligt et beløb af  

 depotmidlerne til fremme af teknologisk udvikling, som administreres af  

 Miljøstyrelsen efter forelæggelse for Depotrådet.
- Amtsrådene varetager kortlægning, registrering og prioritering af  

 undersøgelser, anlæg og drift af afværgeforanstaltninger, godkendelse af og  

 tilsyn med afværgeforanstaltninger, frigivelse og afmelding af  

 affaldsdepoter.
Amtsrådene organiserer og prioriterer indsatsen inden for de  

 forudsatte økonomiske rammer.
Amtsrådene afgiver årlige indberetninger til  

 Depotrådet om gennemførte aktiviteter, budgetter m.v. for de kommende år.
- Der oprettes et Depotråd med formandsskab i Miljøstyrelsen og medlemmer  

 fra Amtsrådsforeningen, Københavns og Frederiksberg Kommuner, Kommunernes  

 Landsforening, Dansk Industri, Danmarks Naturfredningsforening,  

 vandværksforeningerne og landbrugsorganisationerne.
Miljø- og  

 energiministeren kan udvide medlemskredsen.
Depotrådet kan nedsætte  

 arbejdsgrupper med repræsentanter for de administrerende myndigheder.  

 Depotrådet vurderer amtsrådenes årlige indberetninger og udformer en samlet  

 redegørelse til ministeren.
Rådet rådgiver miljø- og energiministeren i  

 generelle spørgsmål om teknologiudvikling og i forbindelse med udfærdigelse  

 af regler i medfør af loven.
 Som forudsætning for den nye organisationsmodel ligger, at:
- Amtsrådene opretter en Depotenhed med henblik på at foretage en  

 systematisk videnopsamling og -bearbejdning i forhold til amtskommunernes  

 driftsopgaver samt udbud- og kontraktstyring.
Depotenheden finansieres af  

 amtsrådene og Københavns og Frederiksberg Kommuner.
 - Amtsrådsforeningen og Københavns og Frederiksberg Kommuner nedsætter et  

 særligt depotpanel, der får til opgave, dels at beskrive depotenhedens  

 funktion, dels at fungere som faglig styringsgruppe for depotenheden.
4. Lovforslagets miljømæssige konsekvenser Som nævnt vedrører lovforslaget alene myndighedernes indbyrdes forhold med  

 hensyn til fordelingen af opgavevaretagelsen.
Omfanget af den offentlige  

 oprydningsindsats bestemmes fortsat direkte af de årlige bevillinger hertil,  

 ligesom fastlæggelsen af oprydningsmål ikke berøres af lovforslaget.  

 Umiddelbart vil lovforslaget ikke have væsentlige miljømæssige konsekvenser.
 Det vurderes imidlertid, at den mere forenklede behandling af  

 oprydningsprojekterne, henlæggelsen af større ansvar til amtskommunerne, der  

 i forvejen er regionale grundvandsmyndigheder, samt muligheden for en  

 opprioritering af det nationale arbejde med oprydningskriterier og  

 teknologiudvikling, på lidt længere sigt vil kunne give større effektivitet i  

 oprydningsindsatsen, såvel økonomisk som miljømæssigt.
Samtidig med uddelegeringen på affaldsdepotlovens området overtager  

 amtsrådene og Københavns og Frederiksberg Kommuner Miljøstyrelsens  

 kompetencer efter værditabsloven til at godkende projekter over 1 mill. kr.  

 og til at foretage opkøb.
Denne ændring foretages i bekendtgørelsesform, idet  

 der er hjemmel hertil i værditabsloven.
5. Lovforslagets økonomiske og administrative konsekvenser 5 a.
Offentlige udgifter ved loven.
 Lovforslaget vil ikke påvirke de samlede offentlige udgifter på  

 depotområdet.
I økonomiaftalen fra juni 1995 mellem Amtsrådsforeningen, Københavns og  

 Frederiksberg Kommuner og regeringen om amtskommunernes økonomi for 1996 blev  

 der for 1996 fastlagt en ramme for den offentlige indsats på depotområdet på  

 300 mill. kr.
Samtidig blev det aftalt, at udgiftsniveauet fastlægges ved  

 etårige aftaler mellem staten og amtsrådene.
 I følge lovforslaget afholder amtsrådene alle udgifter i forbindelse med  

 undersøgelser, afværgeforanstaltninger, oprydninger og løbende overvågning.  

 Amtsrådene kompenseres for deres merudgifter via forøgede  

 bloktilskudsoverførsler fra staten.
Ved lovforslagets ikrafttræden 1. juli 1996 vil der ved aktstykke søges  

 overførelse til amtskommmunerne på i størrelsesordenen 120 mill. kr.  

 Størrelsen vil dog afhænge af udbetalingerne på affaldsdepotloven i 1.  

 halvdel af 1996 samt forbruget på værditabsordningen.
Midlerne vil blive  

 overført fra den på finanslov 1996 afsatte bevilling til affaldsdepotloven  

 samt fra ikke disponerede midler under værditabsloven.
De overførte midler  

 skal dække de projekter, der frem til 30. juni 1996 er meddelt tilsagn til,  

 og som ikke er udbetalt pr. 30. juni 1996, samt udbetalinger i 2. halvår af  

 1996 på de afværgeprojekter som amtsrådene beslutter at iværksætte.
 Endvidere vil der ved aktstykke blive søgt overført 10 mill. kr. fra  

 affaldsdepotbevillingen til Miljøstyrelsens arbejde med ny teknologi på  

 depotområdet.
 Størrelsen af bloktilskudsoverførelsen i 1997 aftales mellem regeringen og  

 Amtsrådsforening og Københavns og Frederiksberg Kommuner ved forhandlingerne  

 om amtskommunernes økonomi for 1997.
5. b.
Personaleforbrug Miljøstyrelsen vil ikke længere skulle vurdere amtsrådenes oversigter over  

 på hvilke affaldsdepoter, der bør træffes afværgeforanstaltninger  

 (landsprioritering). Til dette arbejde har hidtil været afsat 1/2 AC  

 medarbejder.
 Miljøstyrelsen skal ikke længere godkende amtsrådenes forslag til  

 afværgeprojekter eller behandle sager om frigivelse og afmelding af  

 affaldsdepoter, samt sager om ekspropriationserstatninger, andre erstatninger  

 efter §§ 13-15. Til dette arbejde har været afsat 2-AC og 1 HK-medarbejder.
 Opprioriteringen af det nationale arbejde med teknologiudvikling samt  

 sekretariatsbistand til Depotrådet skønnes at ville kræve 2-AC og  

 1/2-HK-medarbejder.
 Det statslige personaleforbrug skønnes herefter stort set uændret.
Den mere forenklede sagsgang i relation til Miljøstyrelsen må forventes at  

 medføre et mindre personaleforbrug i amtskommunerne.
Amtsrådenes øgede  

 indbyrdes koordineringsopgaver på området, bl.a. gennem »Amternes  

 Depotenhed« vil imidlertid øge personaleforbruget lidt.
 Det amtskommunale personaleforbrug vurderes herefter uændret.
6. Erhvervsøkonomiske konsekvenser Lovforslaget vedrører alene myndighedernes indbyrdes forhold med hensyn  

 til opgavevaretagelsen.
Der vil således ikke være væsentlige  

 erhvervsøkonomiske konsekvenser af lovforslaget.
7. Forholdet til EU-retten Forslaget har ikke EU-retlige aspekter.
8. Hørte myndigheder og organisationer Følgende myndigheder og organisationer har været hørt om lovforslaget:  

 Amtsrådsforeningen i Danmark, Københavns Kommune, Frederiksberg Kommune,  

 Kommunernes Landsforening, Justitsministeriet, Finansministeriet,  

 Indenrigsministeriet, Erhvervsministeriet og Økonomiministeriet.
Bemærkninger til lovforslagets enkelte bestemmelser Til § 1 Til nr. 1 Som foreslået i lovforslagets § 1, nr. 2, 3, 4 og nr. 7 er det ikke  

 længere miljø- og energiministeren (Miljøstyrelsen), der konkret skal  

 bestemme på hvilke pladser og lokaliteter, der skal iværksættes  

 afværgeforanstaltninger i det følgende år.
Det enkelte amtsråd kan selv  

 prioritere afværgeforanstaltningerne for sit område, ligesom det er  

 amtsrådene, der selv får kompetencen til at godkende deres egne forslag til  

 afværgeforanstaltninger.
For at der bliver mulighed for at følge med i amtskommunernes decentrale  

 opgavevaretagelse, foreslås det i stk. 3, at amtsrådene afgiver en årlig  

 indberetning til det foreslåede Depotråd, jf. lovforslagets § 1, nr. 8  

 (forslagets § 8 b). Indberetningen skal indeholde en status for gennemførte  

 aktiviteter samt beskrive amtskommunernes planlagte indsats.
Efter stk. 4 kan  

 ministeren fastsætte nærmere regler for indberetningernes indhold.  

 Indberetningerne skal have en form og et indhold, der gør det muligt for  

 Depotrådet at give en årlig redegørelse til miljø- og energiministeren for  

 status og udviklingen på området.
Det EDB-baserede landsdækkende register  

 ROKA (registret om kemikalieaffaldsdepoter) vil fortsat blive opretholdt.
Den offentlige finansierede undersøgelses- og oprydningsindsats  

 forudsættes som hidtil at ske i prioriteret rækkefølge.
Det foreslås i stk.  

 4, at ministeren kan udstede retningslinier for amtsrådenes prioritering af  

 indsatsen.
Dette vil ske efter forhandling med de kommunale organisationer.  

 Regeringens 10 punktsplan til beskyttelse af de fremtidige  

 drikkevandsressourcer er udtryk for en sådan prioritering.
Ligeledes foreslås, at ministeren kan pålægge et amtsråd at tage en sag op  

 til behandling.
Da formålet med lovændringen er at udlægge kompetence til  

 amtsrådene tænkes denne bestemmelse kun anvendt i særlige tilfælde og efter  

 indgående drøftelse med det pågældende amtsråd.
Til nr. 2, 3 og 4 Ved forslaget ophæves kravet om miljø- og energiministerens prioritering  

 af iværksættelse af afværgeforanstaltninger.
Til nr. 5 § 6, stk. 2 i gældende lov foreslås ophævet, idet ministeren efter  

 forslagets § 1, nr. 1 vil få en tilsvarende hjemmel til også at pålægge  

 undersøgelser.
Til nr. 6 og 7 Forslaget er en konsekvens af, at miljø- og energiministeren ikke længere  

 skal godkende forslag til afværgeprojekter.
Til nr. 8 Der er mellem Miljø- og Energiministeriet og Amtsrådsforeningen og  

 Københavns og Frederiksberg Kommuner enighed om, at amtskommunerne opretter  

 en organisation »Amternes Depotenhed«, der kan varetage praktiske  

 og koordinerende opgaver i forbindelse med amtskommunernes depotoprydninger,  

 herunder vidensopsamling vedrørende disse emner.
Miljøstyrelsen forudsættes at kunne koncentrere indsatsen om på det mere  

 overordnede plan at indsamle viden, fastsætte kriterier og grænseværdier,  

 udarbejde vejledninger m.v., samt koordinere internationalt arbejde på  

 området.
Som en særlig vigtig opgave fremhæves i forslagets § 8 a, stk. 2  

 udvikling og afprøvning af ny teknologi.
Dette skal ses i sammenhæng med de  

 forventede store udgifter til oprydninger.
I depotredegørelse fra 1993 er  

 skønnet i størrelsesordenen 22 mia. kr.
Der tænkes særligt på udvikling og  

 afprøvning af nye afværge- og rensningsteknikker.
Der afsættes årligt et beløb af depotmidlerne til fremme af  

 teknologiudviklingen, og administrationen af bevillingen tænkes henlagt til  

 Miljøstyrelsen, der forelægger forslag til principper og programområder for  

 det i § 8 b foreslåede Depotråd.
Der foreslås at være mulighed for, at  

 udgifter til udviklings- og afprøvningsaspekter i de afværgeprojekter, som  

 amtsrådene udarbejder og finansierer, kan medfinansieres af bevillingen til  

 nærværende lov.
Det er mellem Miljø- og Energiministeriet og  

 Amtsrådsforeningen og Københavns og Frederiksberg Kommuner aftalt, at der for  

 1996 afsættes 10 mill. kr.
I forslagets § 8 b foreslås nedsat et Depotråd, som skal følge  

 amtskommunernes administration.
Rådet skal sikre en samlet viden om  

 affaldsdepoter, og dette skal bl.a. ske ved amtskommunernes årlige  

 indberetninger om gennemførte foranstaltninger og om den planlagte indsats.  

 Rådet udarbejder en årlig redegørelse til miljø- og energiministeren, og  

 rådet vurderer mere overordnet behovet for teknologiudvikling og afgiver  

 hvert år en anbefaling vedrørende principper og programområder, herunder  

 bevillingens fordeling herpå.
Det foreslås, at miljø- og energiministeren fastsætter nærmere regler om  

 Depotrådets sammensætning og virksomhed.
Rådet tænkes ihvertfald sammensat  

 med medlemmer fra Amtsrådsforeningen, Københavns og Frederiksberg Kommuner,  

 Kommunernes Landsforening, Dansk Industri, Danmarks Naturfredningsforening,  

 vandværksforeningerne og landbrugsorganisationerne.
Formandsskab og  

 sekretariatsbetjening vil blive henlagt til Miljøstyrelsen.
Til nr. 9 Efter forslaget finansierer amtsrådene yderligere i forhold til gældende  

 lov udgifterne til afværgeforanstaltninger, udgifter til  

 ekspropriationserstatninger, andre erstatninger samt drift af overtagne  

 arealer efter §§ 13-15.
Til nr. 10, 11 og 12 Forslagene er en konsekvens af, at amtsrådene nu selv skal afholde disse  

 udgifter.
Til nr. 13 og 14 Forslaget er en konsekvens af, at det vil være amtsrådet, der træffer  

 beslutning om afværgeforanstaltninger og i givet fald hvilke, der vil være  

 nødvendige for at kunne imødekomme miljø- og sundhedsmæssige risicier.
Derfor  

 må amtsrådet også tage stilling til, om det i den konkrete situation vil være  

 forsvarligt at frigive eller afmelde et affaldsdepot.
Til § 2 Lovændringen foreslås at træde i kraft den 1. juli 1996. Der har i længere  

 tid været en vis usikkerhed om den endelige organisering af  

 depotoprydningerne, og da arbejdet med en ny samlet jordforureningslov har  

 trukket ud, vil det af hensyn til den fortsatte planlægning af oprydningerne  

 være hensigtsmæssigt at udlægning af kompetence sker nu og ud fra et i  

 lovgivningen fastsat tidspunkt.
Til § 3 Efter den gældende lov disponerer Miljøstyrelsen midlerne til de  

 amtskommunale afværgeprojekter, hvis gennemførelse har været godkendt af  

 styrelsen.
Når projekterne er endeligt gennemført, betalt og afrapporteret  

 til Miljøstyrelsen, refunderer styrelsen det pågældende amtsråds afholdte  

 udgifter til projektet.
Ved lovens ikrafttræden den 1. juli 1996 overdrages  

 miljø- og energiministerens opgaver i forbindelse med igangværende sager.
I  

 forhold til de enkelte amtsråd vil der være ikke udbetalte udestående  

 tilsagn, både fra før 1. januar 1996 og fra 1. halvår 1996. Det foreslås  

 derfor, at miljø- og energiministeren kan udstede nærmere regler for  

 overdragelsen af de igangværende projekter, herunder vedrørende overførsel af  

 givne økonomiske tilsagn.
