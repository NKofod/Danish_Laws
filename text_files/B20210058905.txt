Bekendtgørelse om fastsættelse af beløbsgrænse for Danmarks Grønne Investeringsfonds ydelse af lån eller garantier I medfør af § 2, stk. 5, i lov nr. 1285 af 9. december 2014 om Danmarks Grønne Investeringsfond fastsættes:
Beløbsgrænse § 1. Danmarks Grønne Investeringsfond kan yde enkeltstående lån eller garantier på op til 400 mio. kr. og med en løbetid på op til 30 år.
 Ikrafttræden mv.
 § 2. Bekendtgørelsen træder i kraft den 15. april 2021.
 Stk. 2. Bekendtgørelse nr. 1358 af 14. september 2020 om fastsættelse af beløbsgrænse for Danmarks Grønne Investeringsfonds ydelse af lån eller garantier ophæves.
