Cirkulæreskrivelse om meddelelse om  

 ophør med udøvelse af selvstændig virksomhed i form af  

 akupunkturklinik Kommentarer m.v.:
Arbejdsmarkedets Ankenævn fandt, at medlemmet  

 måtte anses for ophørt med driften af selvstændig  

 virksomhed i form af akupunkturklinik.
Nævnet lagde vægt  

 på, at lejemålet var ophørt, at virksomheden  

 var frameldt momsregisteret, at virksomhedens driftsmidler var af  

 ringe værdi og overgået til privat anvendelse, og at  

 medlemmet i knap to måneder før ledigmeldelsen havde haft  

 beskæftigelse som lønmodtager.
 Meddelelse om afgørelsen:
Medlemmet, der havde været momsregistreret for  

 akupunkturklinik, meldte sig ledig til en kasse for selvstændige, der  

 dog ikke anså hende for ophørt mere end midlertidigt, idet hun  

 fortsat var i besiddelse af samtlige virksomhedens driftsmidler.
Medlemmet  

 ankede ikke denne afgørelse.
Efter en periode med knap 2 måneders  

 lønarbejde meldte medlemmet sig igen ledig.
Denne gang til den  

 lønmodtagerkasse, medlemmet i mellemtiden var blevet overflyttet til.  

 Også denne kasse gav afslag på dagpenge på grund af, at  

 medlemmet fortsat var i besiddelse af virksomhedens væsentligste  

 driftsmidler.
Disse bestod af briks, el-apparat, patientboks, nåle samt  

 uspecificerede driftsmidler overgået til privat brug.
Direktoratet  

 tiltrådte kassens afgørelse.
 Under Arbejdsmarkedets Ankenævns behandling af sagen  

 blev det oplyst, at medlemmet, inden hun begyndte lønarbejdet, havde  

 opsagt det lejemål, klinikken var blevet drevet fra, og at  

 akupunkturapparatet, briksen og patientboksen var blevet afhændet efter  

 den seneste ledigmeldelse.
 Ankenævnet fandt det herefter tilstrækkeligt  

 dokumenteret, at medlemmet ved ledigmeldelsen til lønmodtagerkassen  

 var endeligt ophørt med udøvelse af selvstændig  

 virksomhed.
