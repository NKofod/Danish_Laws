(Meddelelser E) Redningsmidler og -arrangementer 17.100 Generelt .110 Anvendelsesområde .120 Undtagelser .130 Definitioner .140 Vurdering, afprøvning og godkendelse af redningsmidler og  

 -arrangementer .150 Produktionsprøver 17.200 Skibsforskrifter .210 Kommunikationsudstyr .220 Radioudstyr .230 Tovejs-radiotelefonapparater .240 Nødsignaler .250 Kommunikationsudstyr og alarmsystemer om bord i skibe på 500 tons og  

 derover eller med en længde L på 45 m og derover 17.300 Personlige redningsmidler .310 Redningskranse .320 Redningsveste .330 Lys på redningsveste .340 Beskyttelsesdragter eller redningsdragter egnede for mand over  

 bord-båds besætning .350 Redningsdragter og termiske beskyttelsesmidler 17.400 Mønstringsruller, betjeningsforskrifter, m.v.
.410 Mønstringsruller og instrukser for nødsituationer i skibe på 500 tons  

 og derover eller med en længde L på 45 m og derover samt i andre skibe med  

 mere end 12 ombordværende .420 Opslag om skibbrudnes redning .430 Betjeningsforskrifter .440 Bemanding af og kontrol over redningsbåde og -flåder .450 Mønstrings- og indskibningsarrangementer for redningsbåde og  

 redningsflåder .460 Udsætningssteder .470 Anbringelse af redningsbåde og redningsflåder 13 17.500 Anbringelse af mand over bord-både .510 Udsætnings- og ombordtagningsarrangementer for redningsbåde og  

 redningsflåder .520 Indskibnings-, udsætnings- og ombordtagningsarrangementer for mand  

 over bord-både .530 Linekastningsapparater .540 Bådmanøvrer og -øvelser .550 Instruktionsbøger .560 Øvelsesmønstringer og øvelser .570 Oplæring og instruktioner om bord .580 Registreringer 17.600 Mand over bord-både, eftersyn m.v.
.610 Beredskab, vedligeholdelse og eftersyn .620 Beredskab .630 Vedligeholdelse .640 Vedligeholdelse af løbere .650 Reservedele og reparationsudstyr .660 Ugentlige og månedlige eftersyn .670 Eftersyn af oppustelige redningsflåder, oppustelige redningsveste og  

 permanent oppustede mand over bord-både .680 Periodiske eftersyn af hydrostatiske udløserapparater .690 Redningsbåde, redningsflåder, mand over bord-både og redningsnet 17.700 Forskrifter for redningsmidler .710 Generelle forskrifter for redningsmidler .720 Mand over bord-både .730 Redningsnet 17.800 Udrustning i redningsbåde, redningsflåder og mand over bord-både, m.m.
.810 Redningsflåders udrustning .820 Mærkning af redningsflåder .830 Ekstra udrustning til oppustelige redningsflåder .840 Mærkning af beholdere til oppustelige redningsflåder .850 Redningsbådes udrustning .860 Mærkning af redningsbåde .870 Mand over bord-både, udrustning 17.900 Udsætnings- og indskibningsanordninger .910 Generelt .920 Kranarrangementer til brug ved udsætning af mand over bord-både .930 Instruktionsbog Skemaer vedrørende antal og placering af kommunikationsudstyr, personlige  

 redningsmidler og rednings- både, -flåder og MOB-både Redningsmidler og -arrangementer 17.100 Generelt 17.110 Anvendelsesområde.
 .111 Medmindre andet udtrykkeligt er bestemt, finder dette kapitel  

 anvendelse på skibe, hvis køl er lagt, eller som befinder sig på et lignende  

 byggestadium på eller efter 1. august 1990.
 .112 I dette kapitel betyder »et tilsvarende byggestadium« det  

 stadium, hvor:
.1 et byggeri, der kan identificeres med et bestemt skib, påbegyndes, og .2 samling af dette skib er påbegyndt, omfattende mindst 50 tons eller 1%  

 af den anslåede samlede skrogvægt, hvis denne er mindre.
 .113 I dette kapitel:
.1 betyder »skibe bygget« skibe, hvis køl er lagt eller som er  

 på et lignende byggestadium; .2 betyder »alle skibe« skibe bygget før, på eller efter 1.  

 august 1990.
 .114 .1 Med hensyn til eksisterende skibe finder bestemmelserne i  

 Handelsministeriets bekendtgørelse nr. 173 af 21. maj 1965 med senere  

 ændringer anvendelse, jfr. dog bestemmelserne i pkt. 17.114.2, 17.114.4,  

 17.115 og 17.116.
.2 Søfartsstyrelsen skal sikre, at når godkendte redningsmidler og  

 arrangementer på sådanne skibe udskiftes eller udvides på grund af reparation  

 eller ombygning, så skal de nye redningsmidler opfylde bestemmelserne i dette  

 kapitel, så vidt det er praktisk muligt.
Udskiftes en redningsbåd eller en  

 redningsflåde imidlertid, uden at udsætningsanordningen udskiftes eller  

 omvendt, kan redningsbåden, redningsflåden eller udsætningsanordningen dog  

 være af samme type som den, der udskiftes; .3 Søfartsstyrelsen skal godkende redningsmidlerne, der skal forefindes i  

 overensstemmelse med pkt. 17.116. Søfartsstyrelsen kan tillade, at de  

 redningsmidler, der er installeret om bord på skibe før 1. august 1990, ikke  

 fuldt ud opfylder dette kapitels forskrifter, så længe de forbliver i  

 tilfredsstillende stand.
 .4 Søfartsstyrelsen skal med undtagelse af bestemmelserne for de i pkt.  

 17.114.2 omhandlede redningsbåde, redningsflåder og udsætningsarrangementer  

 sikre, at redningsmidler, der udskiftes eller installeres på eller efter 1.  

 august 1990, vurderes, afprøves og godkendes i overensstemmelse med  

 forskrifterne i pkt. 17.140 og 17.150.
 .115 Hvad angår skibe bygget før 1. august 1990 skal forskrifterne i  

 nedennævnte punkter finde anvendelse senest 1. august 1990.
 17.320 - Antal og fordeling af redningsveste.
 17.410 - Mønstringsruller og instrukser for nødsituationer.
 17.430 - Betjeningsforskrifter.
 17.440 - Bemanding af og kontrol over redningsbåde og -flåder.
 17.540 - Bådmanøvrer og -øvelser.
 17.610 - Beredskab, vedligeholdelse og eftersyn.
.116 For fiskeskibe bygget før 1. august 1990 finder bestemmelserne i følgende  

 punkter anvendelse senest 1. august 1994:
17.330 - Lys på redningsveste, 17.340 og 17.350 - Redningsdragter, beskyttelsesdragter og termiske beskyttelsesmidler, og 17.478 - Hydrostatisk udløserapparat, anbringelse af redningsflåder, m.m.
 For skibe med en længde L på 45 meter og derover, endvidere:
17.230 - Tovejs-radiotelefonapparater, og 17.695.2 - Ekstra redningsflåder i skibe for, agter og ved nødopgange.
 17.120 Undtagelser.
 .121 Dersom Søfartsstyrelsen skønner, at et skib udelukkende er  

 beskæftiget med fiskeri under beskyttede forhold, kan Søfartsstyrelsen  

 fritage skibet for at opfylde kravene i dette kapitel fuldt ud.
 17.130 Definitioner.
 .131 Medmindre andet udtrykkeligt er bestemt, skal følgende definitioner  

 gælde i dette kapitel:
 1. Uddannet person': En person, der er i besiddelse af  

 et duelighedsbevis i betjening af redningsbåde og -flåder udstedt efter  

 bemyndigelse og godkendt som gyldigt af Søfartsstyrelsen i overensstemmelse  

 med forskrifterne i den gældende »Internationale Konvention om  

 Uddannelse af Søfarende, om Sønæring og om Vagthold«, eller en person,  

 der har et duelighedsbevis, som er udstedt eller anerkendt til samme formål  

 som konventionens duelighedsbevis af administrationen i en stat, som ikke er  

 part i nævnte konvention.
 Beviset udstedes af Søfartsstyrelsen eller af en af denne styrelse dertil  

 særlig bemyndiget person.
 2. Indskibningslejder': Den lejder, der forefindes ved  

 indskibningssteder for redningsbåde, mand over bord-både og redningsflåder  

 for at give sikker adgang til disse efter udsætning.
 3. Udsætning ved selvudløsning': Den metode til  

 udsætning af redningsflåder, hvorved disse automatisk udløses fra et synkende  

 skib og er klar til brug.
 4. Udsætning ved frit fald': Den metode til udsætning  

 af en redningsbåd, hvorved båden med den fulde last af personer og udrustning  

 om bord udløses og kan falde ned i søen uden noget middel til at holde igen.
 5. Oppusteligt redningsmiddel': Et redningsmiddel,  

 hvis opdrift tilvejebringes ved hjælp af ikke-faste, luftfyldte rum, og som  

 normalt holdes uoppustet, indtil det skal bruges.
 6. Permanent oppustet redningsmiddel': Et  

 redningsmiddel, hvis opdrift tilvejebringes ved hjælp af ikke-faste,  

 luftfyldte rum, og som holdes oppustet og klar til brug til enhver tid.
 7. Udsætningsanordning eller -arrangement': Et middel,  

 hvorved en redningsbåd og -flåde eller en mand over bord-båd sikkert  

 overføres fra sin anbragte position til vandet.
 8. Lokalisering': Fastlæggelse af overlevendes,  

 redningsbådes eller redningsflåders position.
 9. Helt ny type redningsmiddel eller -arrangement': Et  

 redningsmiddel eller -arrangement, der indkorporerer nye træk, som ikke er  

 fuldt ud dækket af dette kapitels bestemmelser, men som giver en tilsvarende  

 eller højere sikkerhedsstandard.
 10. Mand over bord-båd' (MOB-båd): En båd, der er  

 konstrueret til at redde nødstedte personer og til at assistere redningsbåde  

 og -flåder.
 11. Bjærgning': Sikker ombordtagning af overlevende.
 12. Retroreflektivt materiale': Materiale, der  

 reflekterer i modsat retning af en lysstråle, der rettes mod det.
 13. Redningsnet': Et net, der er fremstillet til at  

 opsamle overbordfaldne personer.
14. Termisk beskyttelsesmiddel': En pose eller dragt,  

 der er fremstillet af vandtæt materiale med lav varmeledningsevne og samtidig  

 opfylder bestemmelserne i regel 34 i kap.
III i Skibstilsynets Meddelelser B.
 15. Redningsdragt': En beskyttende dragt, der  

 nedsætter tabet af legemsvarme hos brugeren i koldt vand, og som med hensyn  

 til termisk beskyttelse opfylder kravene i regel 33.2.2 i kapitel III i  

 Skibstilsynets Meddelelser B, og som i øvrigt opfylder Søfartsstyrelsens  

 forskrifter for redningsdragter.
 16. Beskyttelsesdragt': En beskyttende dragt, der  

 nedsætter tabet af legemsvarme hos brugeren i koldt vand, og som med hensyn  

 til termisk beskyttelse opfylder kravene i regel 33.2.1 i kapitel III i  

 Skibstilsynets Meddelelser B, og som i øvrigt opfylder Søfartsstyrelsens  

 forskrifter for beskyttelsesdragter.
 17. Dragt': En redningsdragt eller en  

 beskyttelsesdragt.
 18. Egnet redningsdragt': En redningsdragt, som af  

 Søfartsstyrelsen er godkendt til at kunne benyttes i stedet for en  

 beskyttelsesdragt.
 17.140 Vurdering, afprøvning og godkendelse af redningsmidler og  

 -arrangementer.
 .141 Med undtagelse af bestemmelserne i pkt. 17.146 og 17.147 skal de i  

 dette kapitel foreskrevne redningsmidler og -arrangementer godkendes af  

 Søfartsstyrelsen.
 .142 Før Søfartsstyrelsen godkender redningsmidler og -arrangementer, skal  

 den sikre, at sådanne redningsmidler og -arrangementer:
.1 er afprøvede for at fastslå, om de opfylder dette kapitels forskrifter  

 i overensstemmelse med IMO-rekommandation(* 1); eller .2 med godt resultat til Søfartsstyrelsens tilfredshed har gennemgået  

 prøver, som i alt væsentligt svarer til de i denne rekommandation  

 specificerede prøver.
 .143 Ændring af et godkendt redningsmiddelarrangement må ikke foretages  

 uden forud indhentet tilladelse.
 .144 Før Søfartsstyrelsen godkender helt nye typer redningsmidler eller  

 -arrangementer, skal det sikres, at sådanne midler eller arrangementer:
.1 giver sikkerhedsstandarder, der mindst svarer til dette kapitels  

 forskrifter, og at de er blevet vurderet og afprøvet i overensstemmelse med  

 IMO-resolutionen(* 2); eller .2 med godt resultat til Søfartsstyrelsens tilfredshed har gennemgået  

 vurdering og prøver, som i alt væsentligt svarer til denne resolution.
 .145 De godkendelsesprocedurer, der vedtages af Søfartsstyrelsen, skal  

 også omfatte de betingelser, hvorefter godkendelsen skal fortsætte eller  

 tilbagekaldes.
 .146 Før Søfartsstyrelsen accepterer redningsmidler og -arrangementer, der  

 ikke tidligere er godkendt, skal det godtgøres over for Søfartsstyrelsen, at  

 redningsmidlerne og -arrangementerne opfylder dette kapitels forskrifter.
.147 Redningsmidler foreskrevet i dette kapitel, for hvilke der ikke er  

 indeholdt detaljerede specifikationer i pkt. 17.700 til 17.925, skal opfylde  

 bestemmelserne i Skibstilsynets Meddelelser B, kap.
III, som ændret den 1.  

 juli 1986.
For så vidt der hverken i nærværende kapitel eller i Skibstilsynets  

 Meddelelser B, kap.
III, findes nærmere detaljerede specifikationer, skal de  

 være til Søfartsstyrelsens tilfredshed.
 17.150 Produktionsprøver.
 Søfartsstyrelsen skal foreskrive, at redningsmidler underkastes sådanne  

 produktionsprøver, som er nødvendige for at sikre, at redningsmidlerne  

 fremstilles til samme standard som den godkendte prototype.
17.200 Skibsforskrifter 17.210 Kommunikationsudstyr.
.211 Pkt. 17.221 og pkt. 17.230 finder anvendelse på alle skibe.
Hvad  

 angår skibe bygget før 1. august 1990, skal pkt. 17.230 finde anvendelse  

 senest 1. august 1994. (Se iøvrigt skema 1, side 33).
 17.220 Radioudstyr.
 .221 Nødradiopejlsendere.
 Ethvert fiskeskib på 20 tons og derover skal være udrustet med  

 nødradiopejlsender, medmindre det for skibet fastsatte fartsområde falder  

 inden for et af nedennævnte fartsområder:
 .222 I skibe, for hvilke der er foreskrevet en eller flere redningsflåder  

 eller -både, skal der i hver af disse være nedpakket en nødradiopejlsender.
.223 I skibe, for hvilke der ikke er foreskrevet redningsflåde eller -båd,  

 skal nødradiopejlsenderen, hvis den ikke er nedpakket i en redningsflåde,  

 opbevares i styrehuset eller andet let tilgængeligt sted.
I så tilfælde skal  

 anlæggets startkontakt være plomberet af Søfartsstyrelsen eller af en af  

 Søfartsstyrelsen dertil bemyndiget person eller virksomhed.
 .224 Såfremt der i en ikke foreskrevet redningsflåde ikke er nedpakket en  

 nødradiopejlsender, skal flådens container eller paksæk på tydelig måde være  

 forsynet med påmærkning herom.
 .225 De tekniske krav til foreskrevne nødradiopejlsendere fremgå af  

 punkterne 18.261-18.263 i kapitel XVIII.
 17.230 Tovejs-radiotelefonapparater.
Der skal i skibe på 500 tons og derover eller med en længde L på 45 m og  

 derover forefindes tovejs-radiotelefonapparater for kommunikation mellem  

 redningsbåde og -flåder, mellem redningsbåde eller -flåder og skib, og mellem  

 skib og mand over bord-båd.
Der behøver ikke forefindes et apparat for hver  

 redningsbåd og redningsflåde; dog skal der forefindes mindst tre apparater på  

 hvert skib.
Denne forskrift kan opfyldes af andet apparat, der anvendes om  

 bord, såfremt sådant apparat ikke er uforeneligt med de relevante forskrifter  

 i kap.
IV/14-3 i Skibstilsynets Meddelelser B.
.231 For skibe bygget før 1. august 1990 behøver sådanne apparater kun  

 opfylde frekvensbestemmelserne i kap.
IV/14-3 i Skibstilsynets Meddelelser B.
 17.240 Nødsignaler.
 Der skal medføres mindst 12 raketfaldskærmssignaler samt 12 håndblus.
Disse skal opbevares på eller nær broen.
Nødsignalerne skal være anbragt  

 således, at de er bedst muligt beskyttet mod fugtighed.
Signalerne skal  

 fornyes ved første lejlighed efter udløbet af 4 år, regnet fra  

 fabrikationsdatoen.
Desuden skal signalflagene »N« og »C«  

 til afgivelse af det internationale signalsystem (toflagsignalet) medføres.
 17.250 Kommunikationsudstyr og alarmsystemer om bord i skibe på 500  

 tons og derover eller med en længde L på 45 m og derover.
.251 Der skal forefindes et nødudstyr bestående af enten fast eller  

 transportabel udrustning eller begge dele for tovejskommunikation mellem  

 kontrolstationer, mønstrings- og indskibningssteder og strategiske steder om  

 bord.
De i pkt. 17.230 nævnte apparater kan anvendes.
.252 Der skal forefindes et hovedalarmsignalsystem.
Dette skal anvendes  

 til at kalde besætning til mønstringsstederne og til at sætte de af  

 mønstringsrullen omfattede foranstaltninger i gang.
Systemet skal suppleres  

 med enten et højttaleranlæg eller andet egnet kommunikationsmiddel.
Hovedalarmsignalsystemet skal kunne få hovedalarmsignalet til at lyde;  

 dette skal bestå af en række på syv eller flere korte toner efterfulgt af en  

 lang tone afgivet med fløjten eller sirene og samtidig fra en elektrisk  

 klokke, horn eller tilsvarende lydgiver, som skal få sin energi fra skibets  

 hovedforsyning og den elektriske nødenergikilde, der er foreskrevet i kapitel  

 X, pkt. 10.500. Systemet skal kunne betjenes fra kommandobroen og, med  

 undtagelse af fløjten, også fra andre strategiske steder.
Systemet skal kunne  

 høres overalt i apteringen samt på steder, hvor besætningen normalt arbejder.
17.300 Personlige redningsmidler 17.310 Redningskranse.
.311 Redningskranse skal være .1 fordelt således, at de er let tilgængelige på begge sider af skibet og,  

 for så vidt det er praktisk muligt, på alle åbne dæk langs skibssiden; mindst  

 een skal være anbragt i nærheden af hækken; .2 anbragt således, at de kan kastes los hurtigt, og de må ikke på nogen  

 måde være permanent fastgjort.
 .312 Mindst een redningskrans skal være monteret med en redningsline, der  

 kan flyde på vandet, og med en længde på mindst to gange den højde, hvori den  

 er anbragt over vandlinien, når skibet ligger på sin mindste dybgang i søen,  

 eller 30 m, alt efter hvad der er længst.
 .313 Mindst een redningskrans skal være forsynet med selvtændende lys samt  

 svømmer med stage og mærkeflag.
.314 I skibe med en længde L på 45 m og derover skal mindst halvdelen af  

 samtlige redningskranse være forsynet med selvtændende lys.
Mindst to af  

 disse skal endvidere være forsynet med selvvirkende røgsignaler og skal  

 hurtigt kunne udløses fra broen, medens mindst to skal være forsynet med  

 svømmer med stage og mærkeflag.
Svømmerne med tilhørende stager og mærkeflag  

 skal anbringes i nærheden af de pågældende redningskranse med fornødne  

 fastgøringsmidler.
Røgsignaler skal fornyes ved første lejlighed efter  

 udløbet af 4 år regnet fra fabrikationsdatoen.
Redningskranse med lys og  

 røgsignaler skal være fordelt ligeligt på begge sider af skibet og skal ikke  

 være de redningskranse, der er forsynet med redningsliner i overensstemmelse  

 med forskrifterne i pkt. 17.312.
 .315 Det mindste antal redningskranse med tilbehør, der skal findes,  

 fremgår af nedenstående skema:
 .316 Hver redningskrans skal med let læselige blokbogstaver i det latinske  

 alfabet være påmærket navn og hjemsted eller havnenummer på det skib, som  

 hører til.
 17.320 Redningsveste (antal og fordeling, se skema 2, side 34).
 .321 Der skal for hver ombordværende person forefindes en redningsvest, og  

 derudover skal der medføres et tilstrækkeligt antal redningsveste til  

 personer på vagt og til brug på fjerntliggende redningsbådes og  

 redningsflåders mønstringssteder.
.322 Redningsvestene skal være anbragt således, at de er let tilgængelige.  

 Deres placering skal være tydeligt mærket.
Såfremt de redningsveste, der  

 forefindes i overensstemmelse med forskrifterne i pkt. 17.321, måtte blive  

 utilgængelige på grund af skibets særlige indretning, skal der træffes  

 alternative foranstaltninger, som er til Søfartsstyrelsens tilfredshed, og  

 som kan omfatte en forhøjelse af det antal redningsveste, der skal medføres.
 17.330 Lys på redningsveste.
.331 Dette afsnit finder anvendelse på alle skibe.
Hvad angår skibe bygget  

 før 1. august 1990, skal dette afsnit finde anvendelse senest 1. august 1994.
 .332 Hver redningsvest skal være forsynet med et lys.
 17.340 Beskyttelsesdragter eller redningsdragter egnede for mand over  

 bord-båds besætning.
.341 Dette afsnit finder anvendelse på alle fiskeskibe.
For fiskeskibe bygget  

 før 1. august 1990 finder afsnittet anvendelse 1. august 1994.
 .342 Der skal for hver person udpeget til bemanding af mand overbord-båden  

 forefindes en egnet redningsdragt eller beskyttelsesdragt, der er af passende  

 størrelse.
 17.350 Redningsdragter og termiske beskyttelsesmidler (antal og  

 fordeling, se skema 2, side 34).
.351 Dette afsnit finder anvendelse på alle skibe.
Hvad angår skibe bygget  

 før 1. august 1990, skal dette afsnit finde anvendelse senest 1. august 1994.
.352 Skibe skal for hver redningsbåd medføre mindst tre egnede  

 redningsdragter eller tre beskyttelsesdragter.
Hvis Søfartsstyrelsen finder  

 det nødvendigt og praktisk muligt, kan i stedet for medføres en redningsdragt  

 for hver person om bord på skibet; dog skal skibet udover de i pkt. 17.810.24  

 og 17.850.31 foreskrevne termiske beskyttelsesmidler medføre termiske  

 beskyttelsesmidler for de personer om bord, der ikke er forsynet med  

 redningsdragter.
I skibe i fart i grønlandske, arktiske og dermed  

 sammenlignelige farvande skal der for hver person om bord på skibet medføres  

 en redningsdragt.
Disse redningsdragter og termiske beskyttelsesmidler  

 behøver ikke være foreskrevet, såfremt skibet:
.1 har helt lukkede redningsbåde på hver side af skibet af en sådan samlet  

 kapacitet, at de kan optage samtlige ombordværende, eller .2 har helt lukkede redningsbåde, der kan udsættes ved frit fald over  

 skibets hæk, af en sådan samlet kapacitet, at de kan optage samtlige  

 ombordværende, og som bordes og udsættes direkte fra den anbragte position,  

 samt redningsflåder på hver side af skibet af en sådan samlet kapacitet, at  

 de kan optage samtlige ombordværende, eller .3 udelukkende er i fart i varmt klima, hvor Søfartsstyrelsen skønner, at  

 redningsdragter eller beskyttelsesdragter er unødvendige.
 .353 De i pkt. 17.352.1 og 17.352.2 omhandlede helt lukkede redningsbåde,  

 der medføres på skibe bygget før 1. august 1990, behøver ikke opfylde  

 forskrifterne i Skibstilsynets Meddelelser B.
 .354 Skibe med en længde L på under 85 m, der kun er udstyret med  

 redningsflåder, skal medføre redningsdragter for hver person i skibet,  

 medmindre skibet:
.1 har nedfirbare redningsflåder eller .2 har redningsflåder, der betjenes af tilsvarende godkendte anordninger,  

 der kan anvendes på begge sider af skibet, og som ikke gør det nødvendigt at  

 borde redningsflåden fra vandet, eller .3 udelukkende er i fart i varmt klima, hvor Søfartsstyrelsen skønner, at  

 redningsdragter er unødvendige.
 .355 De i dette reglement foreskrevne egnede redningsdragter eller  

 beskyttelsesdragter kan anvendes til opfyldelse af forskrifterne i pkt.  

 17.340.
.356 Redningsdragter og beskyttelsesdragter skal anbringes i nærheden af  

 redningsmidlerne.
 17.400 Mønstringsruller, betjeningsforskrifter, m.v.
 17.410 Mønstringsruller og instrukser for nødsituationer i skibe på 500  

 tons og derover eller med en længde L på 45 m og derover samt i andre skibe  

 med mere end 12 ombordværende.
 .411 Mønstringsruller og instrukser for nødsituationer skal være på et for  

 besætningen forståeligt sprog.
 .412 Der skal tildeles hvert medlem af besætningen særlige opgaver, som  

 skal udføres i tilfælde af en nødsituation.
 .413 Alle disse særlige opgaver skal fremgå af mønstringsrullen, der  

 udtrykkeligt skal angive, hvilken post hvert medlem af besætningen skal  

 indtage, og hvilke opgaver vedkommende skal udføre.
 .414 Mønstringsruller skal opslås på iøjnefaldende steder overalt på  

 skibet, herunder broen, maskinrummet og besætningens opholdsrum.
.415 Mønstringsrullen skal specificere detaljer om det i pkt. 17.252  

 foreskrevne hovedalarmsignal og også de foranstaltninger, der skal træffes af  

 besætningen, når alarmen lyder.
Mønstringsrullen skal endvidere anføre,  

 hvordan ordren til at forlade skibet vil blive givet.
 .416 Mønstringsrullen skal anføre de opgaver, der påhviler de forskellige  

 besætningsmedlemmer, herunder:
.1 lukning af vandtætte døre, branddøre, ventiler, spygatter, sideluger,  

 skylights, koøjer og andre lignende åbninger i skibet; .2 udrustning af redningsbåde og -flåder og andre redningsmidler; .3 klargøring og udsætning af redningsbåde og -flåder; .4 almindelig klargøring af andre redningsmidler; .5 brug af kommunikationsudstyr; .6 bemanding af brandslutningshold udpeget til at tage sig af brande; .7 særlige tildelte opgaver med hensyn til betjening af  

 brandslukningsudstyr og -installationer.
 .417 Mønstringsrullen skal anføre, hvem det påhviler at sikre, at  

 rednings- og brandudstyr holdes i god stand og klar til øjeblikkelig brug.
 .418 Mønstringsrullen skal anføre stedfortrædere for nøglepersoner, der  

 måtte blive utjenstdygtige under hensyntagen til, at forskellige  

 nødsituationer kan kræve forskellige foranstaltninger.
.419 Mønstringsrullen skal være udfærdiget, før skibet afsejler.
Sker der  

 en ændring i besætningen, som nødvendiggør en ændring af mønstringsrullen,  

 skal skibsføreren enten revidere rullen eller udarbejde en ny rulle.
 17.420 Opslag om skibbrudnes redning.
 .421 I ethvert skib skal der på et hensigtsmæssigt sted om bord være  

 ophængt en illustreret tavle visende redningssignalerne.
 .422 I skibe med fartsområde i danske farvande skal der på et  

 hensigtsmæssigt sted om bord være ophængt en anvisning til skibbrudnes  

 redning ved de af redningsvæsenet benyttede redningsapparater.
 17.430 Betjeningsforskrifter.
 .431 Denne regel finder anvendelse på alle skibe.
 .432 Der skal på eller i nærheden af redningsbåde og -flåder og disses  

 udsætningssystemer forefindes plakater eller skilte, som skal:
.1 illustrere formålet med betjeningsgrebene og fremgangsmåden ved  

 betjening af udsætningssystemerne og give relevante instruktioner eller  

 advarsler; .2 være let at se under forhold, hvor alene nødbelysning er tændt; .3 anvende godkendte symboler.
 17.440 Bemanding af kontrol over redningsbåde og -flåder.
 .441 Denne regel finder anvendelse på alle skibe.
 .442 Der skal om bord forefindes et tilstrækkeligt antal  

 besætningsmedlemmer, der kan være dæksofficerer eller personer med  

 duelighedsbevis i betjening af redningsmidler og -flåder, til betjening af de  

 redningsbåde og -flåder og de udsætningsarrangementer, der er nødvendige for,  

 at det totale antal ombordværende kan forlade skibet.
.443 En person med duelighedsbevis i betjening af redningsbåde og -flåder  

 skal have overdraget kommandoen over hver redningsbåd og -flåde, der skal  

 anvendes.
Dog kan Søfartsstyrelsen under fornøden hensyntagen til rejsens  

 natur, antallet af ombordværende og skibets egenskaber tillade, at kommandoen  

 over redningsflåder overdrages til personer, der er øvet i håndtering og  

 betjening af redningsflåder i stedet for personer med ovennævnte  

 kvalifikationer.
For redningsbåde skal der endvidere udpeges en  

 næstkommanderende.
.444 I skibe med en besætning på mere end 12 personer skal den person, der  

 har kommandoen over redningsbåden eller -flåden, have en liste over  

 redningsbådens eller -flådens besætning og skal sørge for, at besætningen er  

 bekendt med sine opgaver.
For redningsbåde skal den næstkommanderende  

 ligeledes have en liste over redningsbådens besætning.
 .445 For hver motorredningsbåd skal der udpeges en person, som er i stand  

 til at betjene motoren og foretage mindre justeringer af denne.
 .446 Skibsføreren skal sikre en ligelig fordeling af de i pkt. 17.442 og  

 17.443 omhandlede personer mellem skibets redningsbåde og -flåder.
 17.450 Mønstrings- og indskibningsarrangementer for redningsbåde og  

 redningsflåder.
 .451 Redningsbåde og redningsflåder skal være anbragt så tæt som muligt  

 ved aptering og arbejdssteder, herfra dog undtaget den ene af de i pkt.  

 17.693 og de i pkt. 17.696.2 foreskrevne flåder.
 .452 Mønstringssteder skal forefindes tæt ved indskibningsstederne.
 Der skal være tilstrækkelig plads ved hvert mønstringssted til alle  

 personer, der er bestemt til at mønstre på det pågældende sted.
 .453 Mønstrings- og indskibningssteder skal være lettilgængelige fra  

 aptering og arbejdssteder.
 .454 Mønstrings- og indskibningssteder skal være tilstrækkeligt oplyst af  

 lys leveret fra den i kapitel X, pkt. 10.500, foreskrevne elektriske  

 nødenergikilde.
.455 Gange, trapper og udgange, der giver adgang til mønstrings- og  

 indskibningssteder, skal være belyst.
Energiforsyningen til sådan belysning  

 skal kunne leveres af den i kapitel X, pkt. 10.500, foreskrevne elektriske  

 nødenergikilde.
 .456 I skibe med en længde L på 24 m og derover skal mønstrings- og  

 indskibningssteder for redningsbåde og nedfirbare redningsflåder være således  

 indrettet, at en person på en båre kan anbringes i redningsbådene og/eller  

 redningsflåderne.
.457 I skibe, hvor afstanden fra udskibningsdæk til letteste vandlinie er  

 1 m eller derover, skal der ved hvert udsætningssted eller ved hver to  

 nærtliggende udsætningssteder forefindes en indskibningslejder, som i en  

 enkelt lejderlængde strækker sig fra dækket til vandlinien, når skibet ligger  

 i sin letteste søgående kondition under ugunstige forhold med hensyn til trim  

 og med en slagside på mindst 15 ½til en af siderne.
Søfartsstyrelsen kan  

 tillade, at sådanne lejdere erstattes af godkendte anordninger, der giver  

 adgang til redningsbåden eller -flåden, når disse ligger i vandet, dog  

 således, at der skal være mindst en indskibningslejder på hver side af  

 skibet.
Andre indskibningsmidler kan tillades for redningsflåder foreskrevet  

 i pkt. 17.696.2.
 .458 Om nødvendigt skal der forefindes midler til at bringe nedfirbare  

 redningsflåder ind til skibssiden og fastholde dem ved skibssiden, således at  

 indskibning af personer kan foregå sikkert.
 17.460 Udsætningssteder.
Udsætningsstederne skal være anbragt således, at redningsbåde og  

 redningsflåder kan sættes sikkert i vandet, idet der herved navnlig tages  

 hensyn til afstanden fra skruen samt stærkt overhængende dele af skroget,  

 således, at redningsbåde, undtagen redningsbåde der er specielt konstrueret  

 til udsætning ved frit fald, så vidt muligt kan udsættes langs skibets  

 lodrette side.
Hvis de er anbragt fortil, skal de være anbragt agten for  

 kollisionsskod på et beskyttet sted, og i denne forbindelse skal en speciel  

 vurdering af udsætningsanordningens styrke finde sted.
 17.470 Anbringelse af redningsbåde og redningsflåder.
 .471 Hver redningsbåd og redningsflåde skal være anbragt:
1. således, at hverken båden eller flåden eller disses  

 anbringelsesarrangementer vanskeliggør betjeningen af nogen af de øvrige  

 redningsbåde, eller redningsflåder på nogen af de øvrige udsætningssteder; 2. så nær vandoverfladen, som det er sikkert og  

 praktisk muligt.
En redningsbåd eller nedfirbar redningsflåde skal være  

 anbragt i en sådan position, at redningsbåden eller -flåden i  

 indskibningspositionen er mindst 2 m over vandlinien, når skibet er fuldt  

 lastet og befinder sig under ugunstige forhold med hensyn til trim og med en  

 slagside på op til 20I eller til den vinkel, hvor kanten af skibets vejrdæk  

 bliver sat under vand, alt efter hvad der er mindst; 3. i permanent beredskabstilstand, således at to  

 besætningsmedlemmer kan udføre klargøring og udsætning på under 5 minutter; 4. fuldt udrustet som foreskrevet i dette kapitel; 5. for så vidt det er praktisk muligt, i en sikker og  

 beskyttet position og beskyttet mod beskadigelse af brand og eksplosion.
.472 Redningsbåde, der er beregnet til affiring langs skibets side, skal  

 være anbragt så langt forude i forhold til skruen, som det er praktisk  

 muligt.
Hver redningsbåd skal være anbragt således, at redningsbådens  

 agterende er mindst redningsbådens længde foran for skruen.
I skibe med en  

 længde L på 120 m og derover skal hver redningsbåd være anbragt således, at  

 redningsbådens agterende er mindst 15 gange redningsbådens længde foran for  

 skruen.
For så vidt det er hensigtsmæssigt, skal skibet være indrettet  

 således, at redningsbåde i deres stuvede positioner er beskyttet mod  

 beskadigelse på grund af kraftig sø.
 .473 Redningsbåde skal anbringes fastgjort til udsætningsanordninger.
 .474 Udover at opfylde forskrifterne i pkt. 17.478 skal redningsflåder  

 være anbragt således, at manuel udløsning for surringsarrangementerne er  

 mulig.
 .475 Nedfirbare redningsflåder skal være anbragt inden for rækkevidde af  

 løftekrogene.
 .476 Redningsflåder, der er beregnet til udsætning ved overbordkastning,  

 skal være anbragt således, at de umiddelbart kan overføres til udsætning fra  

 en hvilken som helst side af skibet, medmindre redningsflåder, som kan optage  

 samtlige ombordværende, er anbragt på begge sider af skibet.
 .477 Indskibningsarrangementer for redningsbåde og redningsflåder på skibe  

 skal være konstrueret således, at redningsbåde kan bordes og udsættes direkte  

 fra den anbragte position, og således, at nedfirbare redningsflåder kan  

 bordes og udsættes fra en position, der støder umiddelbart op til den  

 anbragte position.
.478 1. Denne regel finder anvendelse på alle fiskeskibe.  

 For skibe bygget før 1. august 1990, finder afsnittet anvendelse 1. august  

 1994.
2. Alle redningsflåder skal anbringes på ramper med  

 hæld-ning mod borde, fri af rækværk, skanseklædning og andre hindringer.
De  

 skal være anbragt således, at de i tilfælde af, at skibet synker, vil flyde  

 frit op fra det sted, hvor de er anbragt, puste sig op, hvis de er  

 oppustelige, og frigøre sig fra skibet.
 3. Hvis surringer benyttes, skal de være udstyret med  

 etautomatisk udløsningssystem af hydrostatisk eller en anden tilsvarende art,  

 der er godkendt af Søfartsstyrelsen.
17.500 Anbringelse af mand over bord-både Mand over bord-både skal være anbragt:
1. i en permanent beredskabstilstand, således at de  

 kan udsættes på under 5 minutter; 2. i en position, der er egnet til udsætning og  

 ombordtagning; 3. i overensstemmelse med pkt. 17.470, såfremt de  

 samtidig er redningsbåde.
 17.510 Udsætnings- og ombordtagningsarrangementer for redningsbåde og  

 redningsflåder.
 .511 Der skal forefindes udsætningsanordninger for alle redningsbåde og  

 redningsflåder undtagen:
 1. redningsflåder, som bordes fra en position på  

 dækket, der ligger under 4,5 m over vandlinien, når skibet ligger i sin  

 letteste søgående kondition, og som enten:
1. har en vægt på højst 185 kg eller 2. er anbragt for udsætning direkte fra den anbragte  

 position under ugunstige forhold med hensyn til trim på op til 10 grader og  

 med en slagside på mindst 20 grader til en af siderne, og 2. redningsflåder, der har en vægt på højst 185 kg, og  

 som medføres ud over redningsbåde og -flåder for 200% af det totale antal  

 ombordværende på skibet.
.512 For hver redningsbåd skal der forefindes en anordning, der kan  

 udsætte redningsbåden og tage den om bord.
Udsætnings- og  

 ombordtagningsarrangementer skal være sådan, at den person, der om bord på  

 skibet betjener anordningen, på ethvert tidspunkt under udsætningen og for  

 redningsbådes og mand over bord-bådes vedkommende under ombordtagningen kan  

 observere redningsbåden eller mand over bord-båden.
 .513 Der må kun anvendes een type udløsermekanisme for de redningsbåde og  

 redningsflåder af samme slags, som skibet medfører.
 .514 Klargøring og håndtering af en redningsbåd eller redningsflåde på et  

 udsætningssted må ikke vanskeliggøre klargøringen og håndteringen af nogen  

 anden redningsbåd eller redningsflåde på noget andet sted.
 .515 I skibe med en længde L under 85 m kan en udsætningsanordning for  

 redningsflåder også benyttes som udsætningsanordning for mand over bord-båden  

 under forudsætning af, at anordningen både opfylder kravene til  

 udsætningsanordninger for redningsflåder og mand over bord-både, jfr. pkt.  

 17.911 og pkt. 17.912.
 .516 Løbere skal være af en sådan længde, at redningsbåden og  

 redningsflåden kan nå ned til vandet, når skibet ligger i sin letteste  

 søgående kondition under ugunstige forhold med hensyn til trim og med en  

 slagside på mindst 20I til en af siderne.
 .517 Under klargøringen og udsætningen skal redningsbåden eller  

 redningsflåden, den udsætningsanordning og den del af søen, hvori den skal  

 udsættes, være tilstrækkeligt oplyst af lys leveret fra den i pkt. 10.500 i  

 kapitel X foreskrevne elektriske nødenergikilde.
 .518 Der skal forefindes midler, der forhindrer enhver udtømning af vand i  

 redningsbåde eller redningsflåder, medens skibet forlades.
 Er der risiko for, at redningsbåde eller -flåder beskadiges af skibets  

 stabilisatorvinger, skal der forefindes midler forsynet med strøm fra en  

 nødenergikilde til at bringe stabilisatorvingerne indenbords; der skal på  

 kommandobroen forefindes indikatorer, der forsynes med strøm fra en  

 nødenergikilde, og som viser stabilisatorvingernes position.
 17.520 Indskibnings-, udsætnings- og ombordtagningsarrangementer for  

 mand over bord-både.
 .521 Indskibnings- og udsætningsarrangementerne for mand over bord-både  

 skal være sådan, at indskibning i og udsætning af mand over bord-både kan  

 finde sted på kortest mulig tid.
 .522 I skibe med en længde L under 85 m kan en udsætningsanordning med  

 mand over bord-båden også benyttes som udsætningsanordning for redningsflåder  

 under forudsætning af, at anordningen både opfylder kravene til  

 udsætningsanordning for mand over bord-både og redningsflåder, jfr. pkt.  

 17.911 og pkt. 17.912.
 .523 Er mand over bord-båden en af skibets redningsbåde, skal  

 indskibningsarrangementerne og udsætningsstedet opfylde forskrifterne i pkt.  

 17.460 og 17.470.
 .524 Udsætningsarrangementer skal opfylde forskrifterne i pkt. 17.510. Dog  

 skal alle mand over bord-både kunne udsættes, om nødvendigt ved anvendelse af  

 fangliner, når skibet bevæger sig fremover i smult vand med en fart på op til  

 5 knob.
.525 Hurtig ombordtagning af mand over bord-båden skal være mulig med fuld  

 last af personer og udrustning.
Hvis mand over bord-båden samtidig er en  

 redningsbåd, skal hurtig ombordtagning være mulig, når den er lastet med sin  

 redningsbådsudrustning og den for mand over bord-både godkendte last af  

 mindst 3 personer, i skibe med en længde L på 85 m og derover dog mindst 6  

 personer.
.526 For at lette og sikre ombordtagning af mand over bord-båden skal den  

 nederste ende af løberen eller løberne, hvor der forefindes blokke eller  

 lignende, være forsynet med en strop (recovery strop), der kan fastgøres til  

 bådens krog eller kroge.
Stroppen skal være så lang, at en person, der hugger  

 an, er helt klar af blokke eller lignende for enden af løberen.
 17.530 Linekastningsapparater.
Ethvert skib med en længde L på 45 m og derover skal medføreet godkendt  

 linekastningsapparat.
Projektiler skal fornyes ved første lejlighed efter  

 udløbet af 4 år regnet fra fabrikationsdatoen.
 17.540 Bådmanøvrer og -øvelser.
 Reglerne vedrørende bådmanøvrer og -øvelser findes i pkt. 17.550-17.580 og  

 finder anvendelse på alle skibe.
 17.550 Instruktionsbøger.
 Der skal i hver af besætningens messer og fritidsrum eller i hver af  

 besætningens kamre forefindes en instruktionsbog, der opfylder forskrifterne  

 i pkt. 17.931.
 17.560 Øvelsesmønstringer og øvelser.
.561 Hvert medlem af besætningen skal deltage i mindst en  

 evakueringsøvelse og en brandøvelse hver måned.
Såfremt mere end 25% af  

 besætningen ikke har deltaget i båd- og brandøvelser om bord på det  

 pågældende skib i den foregående måned, skal besætningens øvelser finde sted  

 inden 24 timer efter skibets afgang fra havn.
For de skibstyper, hvor dette  

 ikke er muligt, kan andre ordninger, der som et minimum er ækvivalerende,  

 godkendes af Søfartsstyrelsen.
Hver evakueringsøvelse skal have følgende  

 indhold:
1. besætningen skal tilkaldes til mønstringsstederne  

 ved hjælp af det i pkt. 17.252 foreskrevne alarmsystem, og det skal sikres,  

 at de bliver gjort bekendt med den ordre til at forlade skibet, der er  

 specificeret i mønstringsrullen; 2. rapportering til udskibningsstederne, og der gøres  

 forberedelse til de opgaver, som er beskrevet i mønstringsrullen; 3. kontrol af, at besætningen er hensigtsmæssigt  

 påklædt; 4. kontrol af, at redningsvestene er taget korrekt på; 5. hvor der findes både: efter eventuel nødvendig  

 forberedelse til udsætning affires mindst en redningsbåd.
Båden skal affires  

 så meget, som forholdene tillader; 6. redningsbådens motor startes og betjenes; 7. betjening af davider og kraner, der anvendes til  

 udsætning af redningsflåde; 8. øvelse i brugen af redningsdragter og  

 beskyttelsesdragter.
 .562 Der skal, for så vidt det er praktisk muligt, affires forskellige  

 redningsbåde i overensstemmelse med forskrifterne i pkt. 17.561.5 under de på  

 hinanden følgende bådmanøvrer.
 .563 Øvelserne skal, for så vidt det er praktisk muligt, gennemføres, som  

 om der forelå en faktisk nødsituation.
 .564 Hver redningsbåd skal udsættes med den besætning om bord, der er  

 udpeget til dens betjening, og skal manøvreres i vandet mindst en gang hver  

 3. måned under en bådmanøvre.
.565 For så vidt det er rimeligt og praktisk muligt, skal mand over  

 bord-både, herunder redningsbåde der samtidig er mand over bord-både,  

 udsættes hver måned med den udpegede besætning om bord iført  

 beskyttelsesdragt og manøvreres i vandet.
Under alle omstændigheder skal  

 denne forskrift opfyldes mindst een gang hver 3. måned.
 .566 Udføres der udsætningsøvelser med redningsbåd og mand over bord-båd,  

 medens skibet gør fart gennem vandet, skal sådanne øvelser af hensyn til  

 risikoen udelukkende udføres i beskyttede farvande og under opsyn af en  

 person, der er erfaren i sådanne øvelser.
 .567 Nødbelysning til brug ved mønstring og når skibet forlades skal  

 afprøves ved hver evakueringsøvelse.
.568 Det påhviler iøvrigt føreren at benytte enhver rimelig lejlighed til  

 at lade alt redningsmateriel efterse og indøve besætningen i hurtig og sikker  

 anvendelse heraf.
Alle mangler, der måtte vise sig ved disse eftersyn og  

 øvelser, skal hurtigst muligt afhjælpes.
 17.570 Oplæring og instruktion om bord.
.571 Der skal gives oplæring om bord i brugen af skibets redningsmidler,  

 herunder redningsbådes og redningsflåders udrustning, så snart som muligt og  

 senest 2 uger efter, at et besætningsmedlem påmønstrer skibet.
Dog skal sådan  

 oplæring, såfremt besætningsmedlemmet er på en planlagt regelmæssig  

 tilbagevendende tjeneste om bord i skibet, gives senest 2 uger efter, at  

 besætningsmedlemmet første gang tiltræder på skibet.
 .572 Instruktioner i brugen af skibets redningsmidler og i overlevelse på  

 søen skal gives med samme mellemrum som øvelserne.
En instruktion kan dække forskellige dele af skibets redningssystem; men  

 skibets samlede redningsudrustning og -midler skal være dækket inden en  

 periode af 2 måneder.
Hvert besætningsmedlem skal have instruktion, som skal  

 omfatte men ikke nødvendigvis være begrænset til:
1. betjening og brug af skibets oppustelige  

 redningsflåder; 2. problemer med kuldeskader (hypotermi),  

 førstehjælpsbehandling af personer med kuldeskader (hypotermi) og andre  

 passende førstehjælpsprocedurer; 3. specielle instruktioner, der er nødvendige for brug  

 af skibets redningsmidler under forhold med hårdt vejr og høj sø.
.573 Om bord på alle skibe forsynet med nedfirbare redningsflåder skal  

 øvelse i brugen af disse finde sted med mellemrum af højst 4 måneder.
Når det  

 er praktisk muligt, skal dette omfatte oppustning og affiring af en  

 redningsflåde.
Denne redningsflåde kan være en speciel redningsflåde, der  

 udelukkende er beregnet til øvelsesformål, og som ikke indgår i skibets  

 redningsmiddeludrustning; en sådan speciel redningsflåde skal være mærket på  

 en iøjnefaldende måde herom.
Denne øvelse kan foretages på en af  

 Søfartsstyrelsen godkendt landbaseret installation.
 17.580 Registreringer.
Datoen for mønstringers afholdelse, enkeltheder vedrørende bådøvelser og  

 brandøvelser, øvelser med andre redningsmidler og oplæring skal indføres i  

 tilsynsbogen.
Afholdes der på det foreskrevne tidspunkt ikke en fuldstændig  

 mønstring, øvelse eller oplæring, skal der i tilsynsbogen redegøres for  

 omstændighederne ved og omfanget af den afholdte mønstring, øvelse eller  

 oplæring.
 17.600 Mand over bord-både, eftersyn m.v.
 17.610 Beredskab, vedligeholdelse og eftersyn.
.611 Pkt. 17.610 finder anvendelse på alle skibe.
Forskrifterne i pkt.  

 17.630 og 17.660.2 skal kun, for så vidt det er praktisk muligt, opfyldes på  

 skibe bygget før 1. august 1990.
 17.620 Beredskab.
 Alle redningsmidler skal, inden skibet afsejler fra havn og til enhver tid  

 under rejsen, være i brugbar stand og klar til øjeblikkelig brug.
 17.630 Vedligeholdelse.
.631 Der skal forefindes instruktioner for vedligeholdelse af  

 redningsmidlerne om bord.
Disse instruktioner skal være let forståelige,  

 illustrerede hvor muligt, og hvor det er relevant indeholde følgende for  

 hvert redningsmiddel:
1. en kontrolliste til brug, når de foreskrevne  

 eftersyn foretages; 2. vedligeholdelses- og reparationsinstrukser; 3. tidsplan for periodisk vedligeholdelse; 4. diagram over smørepunkter med anbefalede  

 smøremidler; 5. liste over udskiftelige dele (reservedelsliste); 6. producent eller forhandlerliste for reservedele; 7. logbog til registrering af eftersyn og  

 vedligeholdelse.
 .632 Søfartsstyrelsen kan i stedet for de i pkt. 17.631 foreskrevne  

 instruktioner godkende et vedligeholdelsesprogram, der er udarbejdet for  

 skibet.
 17.640 Vedligeholdelse af løbere.
De løbere, der anvendes ved udsætning af redningsbåde, mand over bord-både  

 og redningsflåder, skal endevendes med mellemrum af højst 30 måneder og  

 fornyes, når det er nødvendigt på grund af forringelse, eller med mellemrum  

 af højst 5 år, alt efter hvad der er tidligst.
Tidspunkt for endevending skal  

 indføres i tilsynsbogen.
 17.650 Reservedele og reparationsudstyr.
 Der skal forefindes reservedele og reparationsudstyr til redningsmidlerne  

 og disses komponenter, som er udsat for hård slitage eller forbrug, og hvor  

 regelmæssig udskiftning er nødvendig.
 17.660 Ugentlige og månedlige eftersyn.
 Følgende prøver og eftersyn skal foretages hver uge:
1. Alle redningsbåde og -flåder, mand over bord-både  

 og udsætningsanordninger skal efterses visuelt for at sikre, at de er klar  

 til brug; 2. alle motorer i redningsbåde og mand over bord-både  

 skal køres frem og bak i et samlet tidsrum af mindst 3 minutter, såfremt  

 omgivelsestemperaturen ligger over den minimumstemperatur, der er nødvendig  

 for at kunne starte motoren.
I særlige tilfælde kan Søfartsstyrelsen  

 dispensere fra denne forskrift for skibe bygget før 1. august 1990; 3. hovedalarmsignalsystemet skal afprøves.
Der skal hver måned foretages eftersyn af redningsmidlerne, herunder  

 redningsbådsudrustningen, idet der gøres brug af den i pkt. 17.631.1  

 foreskrevne kontrolliste for at sikre, at de er komplette og i god stand.
En  

 eftersynsrapport skal indføres i tilsynsbogen.
 17.670 Eftersyn af oppustelige redningsflåder, oppustelige  

 redningsveste og permanent oppustede mand over bord-både.
 .671 Alle oppustelige redningsflåder og redningsveste skal efterses:
1. med mellemrum af ikke over 12 måneder; dog kan  

 Søfartsstyrelsen, såfremt den finder det passende og rimeligt, forlænge dette  

 tidsrum til 17 måneder; 2. på en godkendt servicestation, der er kompetent til  

 at efterse dem, har de for eftersynet nødvendige faciliteter og kun benytter  

 behørigt oplært personale(* 3); 3. dokumentation for det seneste eftersyn skal  

 opbevares om bord; 4. i Danmark, i Grønland og på Færøerne må eftersyn  

 kun foretages af personer eller servicestationer, der tillige er godkendt af  

 Søfartsstyrelsen.
.672 Alle reparationer og al vedligeholdelse af oppustede mand over  

 bord-både skal udføres i overensstemmelse med fabrikantens anvisninger.
Der  

 kan om bord på skibet foretages nødreparationer, dog skal permanente  

 reparationer foretages på en godkendt servicestation.
 17.680 Periodiske eftersyn af hydrostatiske udløserapparater.
 Hydrostatiske udløserapparater skal efterses:
1. med mellemrum af ikke over 12 måneder; dog kan  

 Søfartsstyrelsen, såfremt den finder det passende og rimeligt, forlænge dette  

 tidsrum til 17 måneder; 2. på en servicestation, der er kompetent til at  

 efterse dem, har de for eftersynet nødvendige faciliteter og kun benytter  

 behørigt oplært personale; 3. dokumentation for det senest foretagne eftersyn  

 skal opbevares om bord; 4. i Danmark, i Grønland og på Færøerne må eftersyn  

 kun foretages af personer eller servicestationer, der tillige er godkendt af  

 Søfartsstyrelsen.
 17.690 Redningsbåde, redningsflåder, mand over bord-både og  

 redningsnet.
 .691 Antallet af redningsbåde, redningsflåder og mand over bord-både  

 fastsættes ud fra skibets længde. (Se iøvrigt skema 3, side 35).
.692 Skibe med en længde L på under 17 m skal være forsynet med  

 redningsflåder af en sådan samlet kapacitet, at de kan optage samtlige  

 ombordværende.
Hvis antallet af ombordværende overstiger 12, skal der være  

 mindst 2 flåder.
 I skibe, der er forsynet med to redningsflåder, skal flåderne hver især  

 kunne optage mindst halvdelen af samtlige ombordværende.
 Firepersoners-redningsflåder af godkendt type kan anvendes, når  

 besætningens størrelse ikke overstiger 4 personer.
 .693 Skibe med en længde L på 17 m og derover, men under 24 m, skal i hver  

 side eller i hver ende være forsynet med redningsflåder af en sådan samlet  

 kapacitet, at de kan optage samtlige ombordværende personer.
 Firepersoners-redningsflåder af godkendt type kan anvendes, når  

 besætningens størrelse ikke overstiger 4 personer.
 .694 Skibe med en længde L på 24 m og derover, men under 45 m, skal i hver  

 side være forsynet med redningsflåder af en sådan samlet kapacitet, at de kan  

 optage samtlige ombordværende.
1. Sådanne skibe skal endvidere være forsynet med en  

 mand over bord-båd.
Båden skal være godkendt til at kunne udsættes og tages  

 om bord med mindst 3 personer.
 2. Søfartsstyrelsen kan fritage skibe med en længde L  

 under 45 m for at være udrustet med den i pkt. 17.694.1 foreskrevne mand over  

 bord-båd, såfremt Søfartsstyrelsen finder det godtgjort, at en sådan ikke er  

 påkrævet på grund af skibets størrelse, udformning, manøvreevne og egnethed i  

 det hele taget for at bjærge en person direkte fra søen.
 .695 Skibe med en længde L på 45 m og derover, men under 85 m, skal  

 medføre enten en eller flere redningsbåde, der opfylder bestemmelserne i  

 Meddelelser fra Søfartsstyrelsen B, regel III/44, eller redningsflåder af en  

 sådan samlet kapacitet på hver side af skibet, at de kan optage samtlige  

 ombordværende.
 1. Går en redningsbåd eller -flåde tabt eller bliver  

 den uanvendelig, skal der være et tilstrækkeligt antal redningsbåde eller  

 redningsflåder til rådighed på hver side af skibet til at optage samtlige  

 ombordværende.
2. Derudover skal medføres en redningsflåde anbragt  

 for- eller agterude af en sådan kapacitet, at den kan optage de personer, der  

 er beskæftiget på arbejdssteder, der er beliggende langt fra de i pkt.  

 17.695.1 foreskrevne redningsmidler.
Denne redningsflåde kan være en  

 4-personers-flåde af godkendt type, hvor Søfartsstyrelsen finder, at denne  

 kapacitet er tilstrækkelig.
3. Endvidere skal medføres en mand-overbord-båd.
Båden  

 skal være godkendt til at kunne udsættes og tages om bord med mindst 3  

 personer.
 4. En redningsbåd kan godkendes som en  

 mand-overbord-båd, såfremt den også opfylder bestemmelserne for en  

 mand-overbord-båd.
 .696 Skibe med en længde L på 85 m og derover skal medføre en eller flere  

 redningsbåde, der opfylder forskrifterne i kapitel III, regel 44, i  

 Skibstilsynets Meddelelser B, af en sådan samlet kapacitet på hver side af  

 skibet, at de kan optage samtlige ombordværende.
1. Derudover en redningsflåde eller redningsflåder,  

 der kan udsættes fra den ene eller den anden af skibets sider og er af en  

 sådan samlet kapacitet, at samtlige ombordværende kan optages.
Kan  

 redningsflåden eller redningsflåderne ikke umiddelbart overføres til  

 udsætning fra den ene eller den anden side af skibet, skal den samlede  

 kapacitet, der er til rådighed på hver side, være tilstrækkelig til at optage  

 samtlige ombordværende.
2. Skibe, hvor redningsbåde og -flåder er anbragt i en  

 sådan position, som er mere end 100 m fra forstævn eller agterstævn, skal ud  

 over de i pkt. 17.696.1 nævnte redningsflåder medføre en redningsflåde  

 anbragt så langt for eller agter, som det er rimeligt og praktisk muligt.  

 Skibe, hvor udgange og nødudgange er mere end 50 m fra redningsbådene eller  

 redningsflåderne, skal endvidere medføre en redningsflåde, der er  

 hensigtsmæssigt anbragt i nærheden af sådanne udgange.
Uanset forskrifterne i  

 pkt. 17.478 skal en sådan redningsflåde være sikkert fastgjort, således at  

 den muliggør manuel udløsning, og behøver ikke være af en type, der kan  

 udsættes fra et godkendt udsætningsmiddel.
 3. Endvidere skal medføres en mand over bord-båd.  

 Båden skal være godkendt til at kunne udsættes og tages om bord med mindst 6  

 personer.
 4. En redningsbåd kan godkendes som en mand over  

 bord-båd, såfremt den også opfylder forskrifterne for en mand over bord-båd.
 .697 I skibe med en længde L over 24 m, som ikke er udstyret med  

 mand-overbord-båd, og i skibe med helt overbyggede fribordsdæk under denne  

 længde, skal forefindes et redningsnet.
17.700 Forskrifter for redningsmidler 17.710 Generelle forskrifter for redningsmidler.
 .711 Pkt. 17.712.7 finder anvendelse på alle skibe.
 .712 Medmindre andet er udtrykkeligt bestemt, eller medmindre  

 Søfartsstyrelsen under hensyntagen til den specielle fart, hvori skibet  

 udelukkende benyttes, skønner, at andre forskrifter er hensigtsmæssige, skal  

 alle redningsmidler foreskrevet i denne del:
1. være af passende udførelse og materialer; 2. ikke tage skade, når de opbevares inden for et  

 lufttemperaturområde fra -30 grader til +65 grader C; 3. fungere inden for et havvandstemperaturområde fra  

 -1 grad C til +30 grader C, såfremt der er sandsynlighed for, at de vil blive nedsænket i havvand under brugen; 4. være modstandsdygtige over for råd og korrosion og  

 i rimelig grad være modstandsdygtige overfor havvand, olie eller svamp; 5. såfremt de udsættes for sollys, være  

 modstandsdygtige overfor dettes skadelige påvirkning; 6. være af en stærkt synlig farve på alle dele, hvor  

 dette vil være til hjælp for lokalisering; 7. være forsynet med retroreflektivt materiale, hvor  

 dette vil være til hjælp for lokalisering, samt være i overensstemmelse med  

 de til enhver tid af Søfartsstyrelsen givne retningslinier; 8. såfremt de skal anvendes i søgang, kunne fungere  

 tilfredsstillende under sådanne forhold.
 .713 For redningsmidler, der er udsat for forringelse med alderen,  

 fastsætter Søfartsstyrelsen det tidsrum, for hvilket de kan godkendes.  

 Sådanne redningsmidler skal være mærket på en sådan måde, at det er muligt at  

 bestemme deres alder eller den dato, hvor de skal udskiftes.
 17.720 Mand over bord-både.
.721 Mand over bord-både skal opfylde forskrifterne i Skibstilsynets  

 Meddelelser B, kap.
III, regel 47.
 .722 Mand over bord-båd kan enten være af en fast eller oppustet  

 konstruktion eller en kombination heraf og skal:
1. være mindst 3,8 m og højst 8,5 m i længde; 2. kunne medføre mindst 5 siddende personer og en  

 liggende person.
Båden skal for de siddende personer være forsynet med faste  

 sæder, placeret lavt i båden.
For den liggende person skal der være mindst 2  

 m x 0,5 m frit plant areal til rådighed.
 3. To personer skal have rigelig god plads til og  

 mulighed for at bjærge en person fra søen.
 4. På det sted i båden, hvor en person fra søen skal  

 bjærges, må fribordet ikke være større, end at det er muligt for 2 personer  

 at tage fat under armene på en person, som ligger i vandet, og som ikke er  

 iført redningsdragt eller -vest.
 5. Hurtig ombordtagning skal være muligt, når den er  

 lastet med fuld udrustning og mindst 3 personer, i skibe med en længde L på  

 85 m og derover, dog mindst 6 personer.
 17.730 Redningsnet.
 .731 Redningsnet skal opfylde følgende forskrifter:
 1. Et redningsnet skal bestå af et net, 2 liner mindst  

 20 m lange beregnet til ombordhivning samt en kasteline mindst 20 m lang, der  

 kan flyde på vandet.
2. Nettet skal være mindst 240 cm og højst 300 cm  

 langt samt mindst 140 cm og højst 200 cm bredt.
Maskerne skal være mindst 15  

 cm og højst 25 cm på hver led.
3. Ombordhivningslinerne skal være mindst 10 mm i  

 diameter.
De skal være knobede, og afstanden mellem knobene skal være ca. 50  

 cm.
 4. Nettet skal have en samlet brudstyrke på 10 kN.  

 Sidelig, endelig og ombordhivningsliner skal knobet have en brudstyrke på  

 mindst 5 kN.
5. Nettets sidelig skal være forsynet med  

 opdriftsmidler, der skal være fordelt ligeligt på begge sider.
Den samlede  

 opdrift af net og opdriftsmidler skal være mindst 150 N.
Nettet skal være  

 således indrettet, at sideligene, når det flyder på vandet, holdes adskilte,  

 så nettet fra begge ender let kan trækkes ind under en person, der flyder på  

 vandet.
Sideligene skal ved hjælp af karabinhager eller lignende kunne  

 sammenholdes om en person.
6. Redningsnettet skal leveres i en container eller  

 lignende, der muliggør, at redningsnettet kan opbevares klar af dækket samt  

 klar til brug.
Containeren skal være forsynet med drænhuller.
 7. Containeren skal være mærket med ordene  

 »Redningsnet/Lifenet«, fabrikantens navn eller mærke,  

 produktionsdato (måned og år) samt instruktioner i brug og genpakning.
17.800 Udrustning i redningsbåde, redningsflåder og mand over  

 bord-både, m.m 17.810 Redningsflåders udrustning.
 Hver redningsflådes normale udrustning (SOLAS A PACK) skal bestå af:
1. en kastering, der kan flyde på vandet, fastgjort  

 til mindst 30 m line, der kan flyde på vandet; 2. en kniv, der ikke er en foldekniv, og som har et  

 skaft, der kan flyde på vandet, og snor fastgjort til og opbevaret i en lomme  

 på ydersiden af overdækket nær det punkt, hvor fanglinen er fastgjort til  

 redningsflåden.
En tilsvarende kniv skal være anbragt indvendig ved flådens  

 indgang nær det punkt, hvor fanglinen er fastgjort til redningsflåden.  

 Derudover skal en redningsflåde, der er godkendt til at optage 13 personer  

 eller derover, være forsynet med endnu en kniv, som godt kan være en  

 foldekniv; 3. for en redningsflåde, der er godkendt til at optage  

 højst 12 personer, et øsekar, der kan flyde på vandet.
For en redningsflåde,  

 der er godkendt til at optage 13 personer eller derover, to øsekar, der kan  

 flyde på vandet; 4. to svampe; 5. to drivankre, hver med en elastisk line og en  

 indhalerline, hvoraf det ene drivanker er et reserveanker, og det andet er  

 permanent fastgjort til redningsflåden på en sådan måde, at når  

 redningsflåden pustes op og ligger på vandet, vil det holde redningsflåden op  

 mod vinden, sådeles at den ligger mest stabilt.
Hver drivanker og hver line  

 og indhalerline skal være af en styrke, der er tilstrækkelig under alle  

 forhold på havet.
Drivankrene skal være forsynet med en svirvel i hver ende  

 af linen og skal være af en type, der ikke er tilbøjelig til at vende  

 indersiden ud mellem hanefødderne; 6. to årer, der kan flyde på vandet; 7. tre dåseåbnere (sikkerhedsknive med specielle  

 dåseåbnerblade kan opfylde denne forskrift); tre sikkerhedssakse, såfremt den  

 i flåden foreskrevne mængde ferskvand helt eller delvis opbevares i  

 plastikposer eller lignende; 8. et førstehjælpsudstyr »medicinkiste 4« i  

 en vandtæt kasse, der kan lukkes tæt efter brug; 9. en fløjte eller tilsvarende lydsignal; 10. fire faldskærmssignaler; 11. seks håndblus; 12. to røgsignaler, der kan flyde på vandet; 13. en vandtæt elektrisk lygte, der er egnet til  

 morsesignalering samt et sæt reserveelementer og en reservepære i en vandtæt  

 beholder; 14. en effektiv radarreflektor; 15. et signalspejl til brug om dagen med vejledning i  

 brug for signalering til skibe og fly; 16. et eksemplar af de i pkt. 17.420 omhandlede  

 redningssignaler på et vandtæt kort eller i en vandtæt beholder; 17. et sæt fiskeredskaber; 18. en madration, der ialt indeholder mindst 10.000 kJ  

 for hver person, som redningsflåden er godkendt til at optage; disse rationer  

 skal opbevares i lufttæt emballage og anbringes i en vandtæt beholder; 19. vandtætte beholdere indeholdende i alt 1,5 l  

 ferskvand for hver person, som redningsflåden er godkendt til at optage,  

 hvoraf 0,5 l pr. person kan erstattes af et afsaltningsapparat, der kan  

 fremstille en tilsvarende mængde ferskvand på 2 dage.
20. et rustfrit, inddelt drikkebæger; 21. seks doser antisøsygemedicin og en søsygepose for  

 hver person, som redningsflåden er godkendt til at optage; 22. vejledning i, hvordan man holder sig i live; 23. instrukser for øjeblikkelig foranstaltning; 24. termiske beskyttelsesmidler i et antal svarende  

 til samtlige personer, som redningsflåden er godkendt til at optage. i  

 nedfirbare flåder termiske beskyttelsesmidler i et antal svarende til 10% af  

 det antal personer, som redningsflåden er godkendt til at optage, dog mindst  

 2.
 25. en godkendt nødradiopejlsender, jfr. pkt. 17.222.
 17.820 Mærkning af redningsflåder.
 Mærkningen, der er foreskrevet i pkt. 17.841 på redningsflåder udrustet i  

 overensstemmelse med pkt. 17.810 skal være »SOLAS A PACK« med store  

 blokbogstaver i det latinske alfabet.
 17.830 Ekstra udrustning til oppustelige redningsflåder.
 Udover den i pkt. 17.841 foreskrevne udrustning skal enhver oppustelig  

 redningsflåde være forsynet med:
1. et reparationssæt til reparation af lækager i  

 opdriftsrummene; 2. en luftpumpe eller en blæsebælg.
 .831 De i pkt. 17.810.2 foreskrevne knive skal være sikkerhedsknive.
 17.840 Mærkning af beholdere til oppustelige redningsflåder.
 .841 Beholdere skal være påmærket:
1. fabrikantens navn eller varemærke; 2. løbenummer; 3. navn på den godkendende myndighed og antal  

 personer, som redningsflåden er godkendt til at optage; 4. SOLAS, idet firepersoners-flåden dog skal mærkes  

 NON-SOLAS; 5. type på den indeholdte nødpakke; 6. dato for sidste eftersyn; 7. længde på fangline (udløserline); 8. største tilladte anbringelseshøjde over vandlinien  

 (afhængig af faldprøvehøjde og længde på fanglinen); 9. udsætningsvejledning.
 17.850 Redningsbådes udrustning.
Med undtagelse af bådshagerne, der skal være klar til brug, skal alle  

 redningsbådens udrustningsgenstande, hvad enten de er foreskrevet i henhold  

 til dette afsnit eller andetsteds i dette kapitel, være sikret inde i  

 redningsbåden ved hjælp af surringer, opbevaring i skabe eller rum,  

 opbevaring i konsoller eller lignende monteringsarrangementer eller andre  

 egnede måder.
Udrustningen skal være sikret på en sådan måde, at den ikke  

 vanskeliggør nogen procedure i forbindelse med, at skibet forlades.
Alle  

 redningsbådens udrustningsgenstande skal være så små og så lette som muligt  

 og skal være pakket i hensigtsmæssige og kompakt form.
Medmindre andet er  

 anført, skal hver redningsbåds normale udrustning bestå af:
1. et tilstrækkeligt antal årer, der skal kunne flyde  

 på vandet, til at bevæge redningsbåden fremover i smult vand; der skal  

 forefindes åretolde, åregafler eller tilsvarende arrangementer for hver åre  

 om bord; åretolde eller åregafler skal være fastgjort til båden ved hjælp af  

 liner eller kæder, 2. to bådshager, 3. et øsekar, der skal kunne flyde på vandet, og to  

 pøse, 4. en overlevelseshåndbog, 5. et nathus indeholdende et brugbart kompas, der er  

 selvlysende eller er forsynet med egnede belysningsmidler.
I en helt lukket  

 redningsbåd skal nathuset være permanent monteret ved styrepositionen; i  

 enhver anden redningsbåd skal den være forsynet med egnede  

 monteringsarrangementer, 6. et drivanker af tilstrækkelig størrelse, forsynet  

 med et elastisk tov og en indhalerline, der giver fast greb i våd tilstand.  

 Drivankeret, tovet og indhalerlinen skal være af tilstrækkelig styrke under  

 alle forhold på havet, 7. to brugbare fangliner af en længde svarende til  

 mindst to gange afstanden fra redningsbådens anbragte position til  

 vandlinien, når skibet ligger i sin letteste søgående kondition, eller 15 m,  

 alt efter hvad der er længst; den ene fangline, der er fastgjort til den  

 foreskrevne udløseranordning, skal være anbragt forefter i redningsbåden, og  

 den anden skal være sikkert fastgjort ved eller nær redningsbådens bov klar  

 til brug, 8. to kapøkser, en i hver ende af redningsbåden, 9. vandtætte beholdere indeholdende i alt 3 l  

 ferskvand for hver person, som redningsbåden er godkendt til at optage,  

 hvoraf 1 liter per person kan erstattes af et afsaltningsapparat, der kan  

 fremstille en tilsvarende mængde ferskvand på 2 dage, 10. et rustfrit mål med line, 11. et rustfrit, inddelt drikkebæger, 12. en madration, der i alt indeholder mindst 10.000  

 kJ for hver person, som redningsbåden er godkendt til optage, disse rationer  

 skal opbevares i lufttæt emballage og anbringes i en vandtæt beholder, 13. fire raketfaldskærmsblus, 14. seks håndblus, 15. to røgsignaler, der kan flyde på vandet, 16. en vandtæt elektrisk lygte, der er egnet til  

 morsesignalering samt et sæt reserveelementer og en reservepære i en vandtæt  

 beholder, 17. et signalspejl til brug om dagen med vejledning i  

 brug for signalering til skibe og fly, 18. et eksemplar af de i pkt. 17,420 foreskrevne  

 redningssignaler på et vandtæt kort eller i en vandtæt beholder, 19. en fløjte eller tilsvarende lydsignalgiver, 20. et førstehjælpsudstyr en CR medicinkiste i en  

 vandtæt kasse, der kan lukkes tæt efter brug, 21. seks doser antisøsygemedicin og en søsygepose for  

 hver person, 22. en foldekniv fastgjort til båden med en line, 23. tre dåseåbnere, 24. to redningskasteringe, der kan flyde på vandet,  

 fastgjort til mindst 30 m line, der kan flyde på vandet, 25. en manuel pumpe, 26. et sæt fiskeredskaber, 27. tilstrækkeligt værktøj til foretagelse af mindre  

 justeringer af motoren og dens tilbehør; som minimum skal følgende  

 forefindes:
en instruktionsbog et sæt værktøj bestående af mindst:
en skruetrækker, ca. 6 mm en skiftenøgle, 6-8" en polygrib-tang et sæt specialværktøj afhængig af motortype (fastsættes i forbindelse med  

 typegodkendelsen af motoren) en oliekande med olie evt. startpatroner, såfremt motoren er udstyret til dette; en fedtsprøjte  

 med stævnrørsfedt hvor relevant 28. transportabelt brandslukningsudstyr egnet til  

 slukning af oliebrande, 29. et søgelys, der om natten effektivt kan oplyse en  

 lysfarvet genstand af en bredde på 18 m i en afstand af 180 m i ialt 6 timer,  

 og som kan bruges uafbrudt i mindst 3 timer, 30. en effektiv radarreflektor, 31. termiske beskyttelsesmidler, der er tilstrækkelige  

 til 10% af det antal personer, som redningsbåden er godkendt til at optage,  

 dog mindst 2; 32. hvad angår skibe i fart af en sådan natur og  

 varighed, at Søfartsstyrelsen skønner, at de i stk. 12 (madrationer) og stk.  

 26 (fiskeredskaber) anførte genstande er unødvendige, kan Søfartsstyrelsen  

 tillade, at der gives dispensation herfra; 33. en godkendt nødradiopejlsender, jfr. 17.222.
 17.860 Mærkning af redningsbåde.
 .861 Redningsbåden skal være påmærket type, dimensioner samt det antal  

 personer, den er godkendt til at optage, med tydelige uudslettelige tegn.  

 Disse oplysninger skal fremgå af et skilt, der skal fastgøres nagelfast og  

 synligt indvendigt i båden ved styrepladsen.
.862 Redningsbåden skal være påmærket navn og hjemsted på det skib, til  

 hvilket den hører, på hver side af boven med store blokbogstaver i det  

 latinske alfabet.
Derudover skal det aktuelle personantal, som båden er  

 udrustet og godkendt til på det pågældende skib, være påmærket.
.863 Midler til identifikation af det skib, til hvilket redningsbåden  

 hører, og redningsbådens nummer skal være påmærket på en sådan måde, at det  

 er synligt fra oven.
Identifikationen skal bestå af skibets kendingssignal og  

 bådens nummer, som begge skal påmales eller påklæbes overdækningens top med  

 skrifttyper, hvis højde og stregtykkelse normalt ikke må være mindre end  

 henholdsvis 800 mm og 80 mm.
 17.870 Mand over bord-både, udrustning.
.871 Med undtagelse af bådshagerne, der skal holdes klar til brug, skal  

 alle mand over bord-bådens udrustningsgenstande være sikret inde i mand over  

 bord-båden ved hjælp af surringer, opbevaring i skabe eller rum, opbevaring i  

 indelukker eller lignende fastgørelsesarrangementer eller andet egnet middel.  

 Udrustningen skal være sikret på en sådan måde, at den ikke vanskeliggør  

 nogen udsætnings- eller ombordtagningsprocedure.
Alle mand over bord-bådens  

 udrustningsgenstande skal være pakket i hensigtsmæssig og kompakt form.
 .872 Enhver mand over bord-båds normale udrustning skal bestå af:
1. et tilstrækkeligt antal årer eller pagajer, der  

 skal kunne flyde på vandet, til at bevæge båden fremover i smult vand.
Der  

 skal forefindes åretolde, åregafler eller tilsvarende arrangementer for hver  

 åre; åretolde eller åregafler skal være fastgjort til båden ved hjælp af  

 liner eller kæder; 2. et øsekar, der kan flyde på vandet; 3. et nathus indeholdende et brugbart kompas, der er  

 selvlysende eller forsynet med egnede belysningsmidler; 4. et drivanker og indhalerline med et tov af  

 tilstrækkelig styrke og mindst 10 m lang; 5. en fangline af tilstrækkelig længde og styrke,  

 fastgjort til udløserindretningen og anbragt forrest i mand over bord-båden; 6. en line, der kan flyde på vandet, der er mindst 50  

 m lang og af tilstrækkelig styrke til bugsering af en redningsflåde; 7. en vandtæt elektrisk lygte, der er egnet til  

 morsesignalering, samt et sæt reserveelementer og en reservepære i en vandtæt  

 beholder; 8. en fløjte eller tilsvarende lydsignalgiver; 9. et førstehjælpsudstyr (medicinkiste 4) i en vandtæt  

 kasse, der kan lukkes tæt efter brug; 10. to redningskasteringe, der kan flyde på vandet,  

 fastgjort til mindst 30 m line, der kan flyde på vandet; 11. et søgelys, der om natten effektivt kan oplyse en  

 svagtfarvet genstand af en bredde på 18 m i en afstand af 180 m i ialt 6  

 timer og kan bruges uafbrudt i mindst 3 timer; 12. en effektiv radarreflektor; 13. termiske beskyttelsesmidler, der er tilstrækkelige  

 til 10% af det antal personer, som mand over bord-båden er godkendt til at  

 optage, dog mindst 2; 14. en transportabel pulverildslukker på mindst 2 kg,  

 som er egnet til at slukke oliebrande.
 .873 Ud over den i pkt. 17.872 foreskrevne udrustning skal enhver fast  

 mand over bord-båds normale udrustning omfatte:
1. en bådshage; 2. en pøs; 3. en kniv eller kapøkse.
 .874 Ud over den i pkt. 17.872 foreskrevne udrustning skal enhver oppustet  

 mand over bord-båds normale udrustning bestå af:
1. en sikkerhedskniv, der kan flyde på vandet; 2. to svampe; 3. en effektiv, manuelt betjent blæsebælg eller pumpe; 4. et reparationssæt i en passende container for  

 reparation af punkteringer, herunder 2 lækstoppere; 5. en sikkerhedsbådshage.
 .875 Enhver oppustet mand over bord-båd skal være forsynet med et  

 overdække, der hindrer, at sod fra skibets udstødningsrør eller skorsten  

 brænder hul i båden, når båden er i stuvet position.
 .876 Den oppustede mand over bord-båd skal til enhver tid holdes i  

 oppustet stand.
17.900 Udsætnings- og indskibningsanordninger 17.910 Generelt.
.911 Udsætnings- og indskibningsanordninger for redningsbåde og  

 redningsflåder skal opfylde forskrifterne i Skibstilsynets Meddelelser B,  

 kap.
III, regel 48.
.912 Udsætningsanordninger til mand over bord-både skal enten opfylde  

 forskrifterne i Skibstilsynets Meddelelser B, kap.
III, regel 48, eller  

 forskrifterne i efterfølgende pkt. 17.920.
 17.920 Kranarrangementer til brug ved udsætning af mand over  

 bord-både.
 .921 Definitioner.
 1. Medmindre andet udtrykkeligt er bestemt, skal  

 følgende definitioner gælde i disse forskrifter.
 2. Kraners arbejdsbelastning er summen af bådens vægt  

 og vægten af udrustning, blokke og taljeløbere og største antal personer, som  

 båden er godkendt til at medtage under nedfiring og ophivning.
 3. Vægten af en person fastsættes til 75 kg.
 .922 Almindelige bestemmelser.
 1. Et kranarrangement skal være udført på en sådan  

 måde, at det kan anvendes til en sikker udsætning af den tilhørende båd.
 2. Kranarrangementer skal være udført således, at de  

 er funktionsdygtige ved lufttemperaturer fra -30 grader C til +65 grader C.
 3. Et kranarrangement skal være udført således, at  

 normal vedligeholdelse og afprøvning nemt og ubesværet kan udføres af skibets  

 besætning.
 4. Kranarrangementer til brug for mand over bord-både  

 skal være forsynet med et mekanisk drevet spil, der kan hejse mand over  

 bord-båden med udstyr, motor, brændstof, brændstoftank og med det for de  

 pågældende både i pkt. 17.722.5 foreskrevne antal personer a 75 kg med en  

 hastighed af mindst 0,3 m/sek.
 .923 Konstruktionskrav til kranarrangementer.
 1. Hvert kranarrangement samt alt dets affirings- og  

 ophivningsudstyr skal være således konstrueret, at den fuldt udrustede båd,  

 som kranen skal betjene, sikkert kan affires og hejses op med et trim på op  

 til 10 ½og en slagside på op til 15 ½til den ene eller den anden  

 side:
1. med det for de pågældende både i pkt. 17.722.5  

 foreskrevne antal personer a 75 kg om bord; 2. uden personer i båden.
 2. Et kranarrangement skal være konstrueret således,  

 at affiringen kan foretages af en person fra en position på skibets dæk.  

 Under affiringen skal båden kunne ses af den person på dækket, der betjener  

 kranen.
3. Hvert kranarrangement skal være konstrueret  

 således, at det kræver minimal rutinemæssig vedligeholdelse.
Alle dele, der  

 behøver regelmæssig vedligeholdelse af skibets besætning, skal være let  

 tilgængelige og lette at vedligeholde.
 4. Spilbremserne i et kranarrangement skal med det  

 fulde antal viklinger, som højst må være 3 lag pålagt, være af tilstrækkelig  

 styrke til at modstå:
1. en statisk prøve med en prøvebelastning på mindst  

 1,5 gange den maksimale arbejdsbelastning, og 2. en dynamisk prøve med en prøvebelastning på mindst  

 1,1 gange den maksimale arbejdsbelastning og opbremsning af denne pålagt ved  

 maksimal affiringshastighed.
 5. Kranarrangementet og dets tilbehør - bortset fra  

 spilbremser - skal være af tilstrækkelig styrke til at modstå en statisk  

 prøvebelastning ved en prøve med mindst 2,2 gange den maksimale  

 arbejdsbelastning.
6. Konstruktionsdele og alle blokke, løbere,  

 øjebeslag, led, fastgøringsdele og alt andet tilbehør anvendt i forbindelse  

 med kranarrangementet skal være konstrueret med mindst en  

 minimumssikkerhedsfaktor på basis af den tildelte maksimale arbejdsbelastning  

 og brudstyrken af det til konstruktionen anvendte materiale.
En  

 minimumssikkerhedsfaktor på 4,5 skal finde anvendelse op alle kran- og  

 spilkonstruktionsdele, og en minimumssikkerhedsfaktor på 6 skal finde  

 anvendelse på løbere, ophængningskæder, led og blokke.
 7. Hvert kranarrangement skal, for så vidt det er  

 praktisk muligt, vedblive med at være brugbart under forhold med overisning.
 8. Kranarrangementet skal være således indrettet, at  

 det muliggør sikker indskibning i båden.
9. Løbere skal være af wire, der er bestandigt over  

 for rotation og korrosion.
Med skibet i letteste søgående kondition og 15  

 slagside til modsat side skal løberen kunne nå vandoverfladen, idet der  

 stadig skal være mindst tre tørner tilbage på spiltromlen.
10. Der skal forefindes brugbare midler til  

 ombordtagning af båden ved håndkraft.
Håndtag eller hjul for håndbetjening må  

 ikke drejes med rundt af spillets bevægende dele, når båden affires eller  

 hejses ved hjælp af energi.
 11. Kranen skal være forsynet med højdestop, der  

 afbryder energitilførslen, når motorspil anvendes, før løberen er i top,  

 således at løberen, spillet og kranen beskyttes mod overbelastning.
12. Påløbsvinklen på kranens spiltromle må ikke  

 overstige 5 grader for rillede tromler og 3 grader for tromler uden riller.
Tromlen skal være anbragt således, at en ret linie fra wireskiven rammer vinkelret og midt på tromlens længde.
Der må ikke være mere end tre lag wire på tromlen.
 13. Den hastighed, hvormed mand over bord-båden fires  

 ned i vandet, skal mindst være den, der fremkommer ved følgende formel:
S = 0,4 + (0,02xH) Hvor S = affiringshastighed i meter pr. sekund og H = højde i meter fra  

 davidhoved til vandlinien, når skibet ligger i sin letteste søgående  

 kondition.
 Den maksimale affiringshastighed må ikke overstige 1,3 m/sek.
14. Materialer, der anvendes i kranen, skal have en  

 tykkelse på mindst 6 mm.
Fornøden beskyttelse mod korrosion kræves.
15. Styrkeelementer skal være af en materialekvalitet,  

 der opfylder et af de anerkendte klassifikationsselskabers regler for  

 materialer til brug for krankonstruktion.
Dokumentation herfor skal foreligge  

 i form af et klassecertifikat eller et tilsvarende certifikat.
Svejsninger  

 skal være fuldsvejste, hvor dette er muligt.
Mindste a-mål på svejsninger  

 skal være 3 mm.
16. Ethvert kranarrangement skal være forsynet med  

 bremser, der kan standse bådens affiring og holde den fast, når den er lastet  

 med den fulde last af personer og udrustning, som båden er beregnet til at  

 blive udsat med.
Bremsebelægningen skal om nødvendigt være beskyttet mod  

 indtrængning af vand og olie.
17. Manuelle bremser skal være således konstrueret, at  

 bremsen altid er trukket, medmindre den person, der betjener bremsen, eller  

 en mekanisme aktiveret af denne person, holder bremsekontrollen i  

 »off-stilling«.
Når båden er affiret, skal der være mulighed for  

 med håndkraft at udfire yderligere wire fra spillets tromle.
 .924 Instruktion for vedligeholdelse om bord.
 Instruktioner for vedligeholdelse om bord af kranarrangementer skal være  

 let forståelige, illustrerede hvor muligt, og for så vidt det måtte være  

 hensigtsmæssigt, indeholde følgende:
1. en checkliste til brug ved det eftersyn, der skal  

 foretages en gang om måneden, 2. vedligeholdelses- og reparationsinstruktioner, 3. tidsplan for periodisk vedligeholdelse, 4. diagram over smørepunkter med anbefalede  

 smøremidler, 5. liste over udskiftelige dele, 6. liste over leverandører af reservedele.
 .925 Betjeningsfunktion.
Der skal om bord forefindes instruktioner i betjening af  

 kranarrangementet.
Instruktionen skal være let forståelig og hvor muligt og  

 hensigtsmæssigt indeholde illustrationer.
Dele af instruktionen kan være  

 udformet for audiovisuel benyttelse.
 Følgende skal være detaljeret forklaret:
 1. ombordstigning i og udsætning og frigøring af  

 båden, 2. evt. udløserkrogs funktion.
 17.930 Instruktionsbog.
.931 Instruktionsbogen, der kan bestå af flere bind, skal på et  

 letforståeligt sprog og hvor muligt med illustrationer give instruktioner for  

 og oplysninger om de redningsmidler, der forefindes på skibet, og om de  

 bedste overlevelsesmetoder.
I stedet for instruktionsbogen kan enhver del af  

 sådanne oplysninger gives i form af audiovisuelle midler.
 Følgende skal være detaljeret forklaret:
1. iføring af redningsveste, redningsdragter og  

 beskyttelsesdragter; 2. mønstring på de foreskrevne steder; 3. entring, udsætning og frigøring af redningsbåde og  

 redningsflåder med mand over bord-både; 4. udsætningsmetode inde fra redningsbådene eller  

 -flåderne; 5. frigøring fra udsætningsanordningerne; 6. metoder og brug af midler til beskyttelse i  

 udsætningsområderne, hvor det måtte være hensigtsmæssigt; 7. belysning af udsætningssteder; 8. brugen af alt redningsudstyr; 9. brugen af alt lokaliseringsudstyr; 10. brugen af nødradiopejlsender; 11. brugen af drivankre; 12. brugen af motor med tilbehør; 13. ombordtagning af redningsbåde og -flåder og mand  

 over bord-både, herunder anbringelse og surring; 14. farer ved vejrligets påvirkning og behovet for  

 varm påklædning; 15. bedste brug af redningsbåde- og  

 redningsflådefaciliteter for at blive reddet; 16. bjærgningsmetoder, herunder brug af  

 helikopterredningsudstyr (slynger, kurver, bårer, redningsnet), redningsstole  

 og kystredningsudstyr samt skibets linekastningsapparat; 17. alle andre funktioner i mønstringsrullen og  

 nødinstrukserne; 18. instruktioner vedrørende nødreparationer af  

 redningsmidlerne.
Oversigt over udrustning Skema 1 Kommunikationsudstyr (* 1) Der henvises til »Rekommandation vedrørende afprøvning af  

 redningsmidler«, vedtaget af organisationen ved resolution A. 521(13).
 (* 2) Der henvises til »Koden for evaluerings-, afprøvnings- og  

 godkendelsespraksis for prototyper af helt nye redningsmidler og  

 -arrangementer« vedtaget af organisationen ved resolution A. 520(13).
 (* 3) Der henvises til »Rekommandation vedrørende betingelser for  

 godkendelse af servicestationer for oppustelige redningsflåder« vedtaget  

 af organisationen ved resolution A. 333(IX).
