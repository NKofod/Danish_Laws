De første 15 år af forløbet var der i alt 76  

 konsultationer, hvor der blev lavet fyldninger i mælketænder,  

 trukket tænder ud, givet fluorbehandling og lavet fyldningsbehandling i  

 blivende tænder.
I oktober 1998 henvendte drengen sig med hævelse  

 ud for den første store kindtand i undermunden.
En rodbehandling blev  

 påbegyndt, og der blev ordineret penicillin.
Efter i alt 18  

 konsultationer fordelt over ca. 11/2 år, hvor der tillige flere gange  

 blev foretaget kariesbehandling af 5 andre tænder, blev der på  

 baggrund af telefonisk henvendelse på ny ordineret penicillin på  

 grund af smerter fra tanden.
Herefter blev drengen viderebehandlet hos anden  

 tandlæge, hvor der blev konstateret et større  

 behandlingsbehov.
 Der blev klaget over, at drengen i perioden fra februar 1983 til marts  

 2000 ikke modtog en korrekt behandling, herunder relevant pleje og  

 vedligeholdelse.
Klage over behandling af kariesangreb Patientklagenævnet fandt, at cheftandlægen havde udvist  

 manglende omhu og samvittighedsfuldhed ved sin undersøgelse og  

 behandling af drengen, og det blev indskærpet ham at udvise  

 større omhu i sit fremtidige virke.
Nævnet lagde vægt på, at drengen havde svært ved  

 at opretholde en forsvarlig mundhygiejne, hvilket sammenholdt med de  

 løbende fluorbehandlinger og fyldningsterapi burde have givet  

 anledning til, at tandlægen med mellemrum tog sammenbidsrøntgen  

 for at få et bedre overblik over kariessituationen.
Nævnet lagde  

 endvidere vægt på, at efterfølgende røntgenbilleder  

 og sammenbidsrøntgenbilleder viste, at der var flere  

 behandlingskrævende kariesangreb.
Nævnet lagde endvidere for så vidt angår rodbehandlingen  

 af kindtanden i undermunden vægt på, at der på trods af de  

 adskillige behandlinger ikke blev taget et brugbart røntgenbillede,  

 der kunne have givet radiologisk overblik over situationen og løbende  

 kunne have bidraget til at følge udviklingen.
Nævnet fandt  

 videre, at den lange behandlingsperiode burde have givet anledning til at  

 overveje andre behandlingsformer.
