 Virksomheden fandt at arbejde med tømning af trixtanke med  

 toiletaffald ikke var omfattet af regler om kloakarbejde.
 Afgørelse stadfæstet idet arbejdet indebærer risiko for kontakt med  

 slam.
 Arbejdsministeriet har i dag skrevet således til virksomheden A:
 »I skrivelse af 26. marts 1990 har virksomheden A klaget over  

 Direktoratet for Arbejdstilsynets afgørelse af 23. februar 1990 vedrørende  

 påbud om kloakarbejde.
Klagens indhold Det anføres bl.a. til støtte for klagen, at arbejdet består i tømning af  

 enkeltliggende private tanke med en specialslamsuger, som behandler slammet i  

 lukkede systemer.
Derfor anser firmaet ikke, at arbejdet er omfattet af  

 bekendtgørelsen, idet denne alene anses at sigte mod arbejder i forbindelse  

 med større offentlige kloakanlæg.
 Det anføres endvidere, at de ansatte ikke kommer i kontakt med slammet ved  

 udførelsen af arbejdet, men alene bliver beskidte af jord, særligt i fugtige  

 perioder.
 Yderligere gør virksomheden opmærksom på, at de ansatte ikke samles samme  

 sted hver morgen og aften.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og klagen i øvrigt at kreds Storstrøms Amt i tilsynsrapport af 24. januar 1990 påbyder, at der  

 på samlingsstedet skal være indrettet velfærdsforanstaltninger, jf. kap. 7, §  

 29-36 i kloakbekendtgørelsen.
Endvidere skal udleveres og anvendes særligt  

 arbejdstøj, jf. bekendtgørelsens 25.
I skrivelse af 8. februar 1990 påklages dette påbud til direktoratet.
I  

 forbindelse med sagsbehandlingen af denne klage udtaler kreds Storstrøms Amt  

 til direktoratet, at baggrunden for påbudet er, at de ansattes arbejde består  

 i at tømme trixtanke (septiktanke), der indeholder toiletaffald.
Det er et  

 arbejde, der udføres året rundt i næsten alle kommuner i landsdelen, og der  

 er ansat i alt 6 personer til arbejdet, fordelt på 3 slamsugere, som er  

 bygget op på 3 lastvogne.
De ansatte møder hver morgen samme sted, hvor de henter gummistøvler og  

 handsker.
De udfører derefter arbejdet i det tøj, de er mødt i, og afslutter  

 dagen på samme sted.
På dette samlingssted forefindes ingen  

 velfærdsforanstaltninger.
De ansatte har kun mulighed for at hænge deres  

 jakker og sætte deres gummistøvler i et hjørne af et lagerlokale, hvorfor de  

 ansatte også kører hjem i det tøj, de er mødt i.
 I afgørelse af 23. februar 1990 præciserer direktoratet kredsens påbud,  

 således at der skal etableres velfærdsforanstaltninger efter  

 kloakbekendtgørelsens bestemmelser, og at der skal udleveres og anvendes  

 beskyttelsesudstyr og særligt arbejdstøj efter bekendtgørelsens § 25.  

 Direktoratet lægger ved afgørelsen vægt på, at de pågældende ansattes opgave  

 består i at tømme trixtanke, hvorved der er en nærliggende mulighed for at  

 komme i berøring med kloakslam.
Med hensyn til virksomhedens påstand om, at det nævnte arbejde ikke er  

 omfattet af bekendtgørelsen anfører direktoratet i udtalelsen til  

 Arbejdsministeriet, at de reale hensyn til sikkerhed og sundhed for de  

 ansatte også gør sig gældende ved tømning af trixtanke, hvorved de ansatte  

 udsættes for at komme i berøring med kloakslam.
Direktoratet henviser i  

 forbindelse hermed til bekendtgørelsens § 1, der ikke indeholder en  

 udtømmende opremsning af arbejder, for hvilke bekendtgørelsen gælder.
 Supplerende har kredsen pr. telefon til direktoratet oplyst, at mindst en  

 af de ansatte har mavebesvær, bortset fra ferieperioder, men at dette forhold  

 ikke er undersøgt generelt af kredsen.
 På denne baggrund har direktoratet med hjemmel i bekendtgørelse nr. 473 af  

 7. oktober 1983 om kloakarbejde § 1, § 25 og §§ 29-39, indstillet, at  

 direktoratets afgørelse fastholdes, idet direktoratet finder, at arbejdet må  

 sidestilles med de arbejder, der er nævnt i første del af bekendtgørelsens §  

 1, og arbejdet har således karakter af erhvervsmæssig tømning af tanke, der  

 normalt ikke er forbundet med kloak.
Arbejdsmiljørådets indstilling Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet, der har udtalt, at Direktoratet for  

 Arbejdstilsynets afgørelse tiltrædes.
Klagerens supplerende bemærkninger Efter Arbejdsmiljørådets afgivelse af indstillingen har virksomheden A i  

 skrivelser af 25. januar 1991 og 5. februar 1991 supplerende anført:
 1. At Arbejdstilsynet kun har talt med få ansatte og ikke med  

 arbejdsledere eller lignende.
 2. At virksomheden ikke er bekendt med, at ansatte har klaget over  

 mavebesvær.
 3. At de ansatte kan blive beskidte ved visse funktioner, men at  

 virksomheden udleverer handsker.
 4. At de ansatte har fået almindeligt regntøj til beskyttelse ved  

 rengøring.
 5. At de ansatte næppe ville køre i egne biler, hvis disse, som anført af  

 Arbejdstilsynet, var beskidte af slam.
 Virksomheden foreslår i stedet som løsning, at vognene udstyres med  

 engangsovertræksdragter og skiftetøj, og at de ansatte fortsat vil have  

 regntøj samt forskellige handsker ad libitum.
 Samtidig bemærker virksomheden, at der på nuværende tidspunkt forefindes  

 almindelige velfærdsfaciliteter som brusebade, skabe, tørremuligheder,  

 frokoststue samt vaskemaskine og tørretumbler, som de ansatte må benytte, når  

 de kommer forbi.
Arbejdsministeriet har sendt virksomhedens supplerende bemærkninger til  

 udtalelse i Direktoratet for Arbejdstilsynet som samtidig har indhentet en ny udtalelse fra kreds Storstrøms amt.
 Med hensyn til virksomhedens supplerende anførte omstændigheder fremgår  

 det af kredsens udtalelse:
Ad 1. At kredsen bl.a. var på pladsen den 9. januar 1990 og talte med 4  

 ansatte, som alle kom hjem med slamsugervogne.
På ingen af de tidspunkter,  

 hvor kredsen var på pladsen, var arbejdsleder eller arbejdsgiver at træffe.  

 Efter nærmere henvisning tog kredsen kontakt til ledelsen ved xxx på  

 virksomhedens kontor på anden adresse.
 Ad 2. At kredsen ikke har kendskab til klager over mavebesvær.
Ad 3 og 5. At kredsen har set slamsugerne både på pladsen og i arbejde.
I  

 øvrigt henvises der til kredsens udtalelse til direktoratet i forbindelse med  

 direktoratets sagsbehandling af den konkrete klagesag.
 Direktoratet har på den baggrund afgivet udtalelse til ministeriet, hvoraf  

 det fremgår:
 Ad 1. At direktoratet kan henholde sig til det af kredsen anførte.
 Ad 2. At kredsens tidligere telefoniske oplysning om, at mindst en ansat  

 klager over mavebesvær, er i modstrid med kredsens seneste udtalelse.  

 Imidlertid bemærkes, at direktoratets afgørelse af 23. februar 1990 ikke  

 ville have været anderledes, hvis oplysningen ikke havde foreligget.
 Ad 3 og 5. At direktoratet på baggrund af kredsens beskrivelse har fundet  

 det godtgjort, at det pågældende slamsugningsarbejde indebærer en nærliggende  

 mulighed for at komme i berøring med kloakslam, især når dækslet på tanken  

 skal fjernes, når sugeslangen skal lægges ud, og når slangen igen skal på  

 plads i slamsugeren.
 Ad 4. At udlevering af almindeligt regntøj ikke er tilstrækkeligt til at  

 efterkomme påbudet herunder kravet om velfærdsforanstaltninger.
 Med hensyn til virksomhedens forslag til løsning bemærker direktoratet, at  

 kredsen til sin tid bør inspicere forholdene for at tage stilling til, om  

 påbudet er efterkommet i overensstemmelse med ministeriets afgørelse.
 På den baggrund indstiller direktoratet, at afgørelsen fastholdes, og at  

 området henføres til kloakbekendtgørelsen.
Arbejdsministeriets afgørelse Arbejdsministeriet skal i den anledning meddele, at man med hjemmel i  

 bekendtgørelse nr. 473 af 7. oktober 1983 om kloakarbejde mv., § 1, § 25 og  

 §§ 29-39, tiltræder direktoratets afgørelse, således 1) at der på samlingsstedet skal udføres velfærdsforanstaltninger, og 2) at de ansatte tillige skal have udleveret og anvende særligt  

 arbejdstøj.
 Frist for efterkommelse af påbudets pkt. 1) fastsættes til den 15. oktober  

 1991 og pkt. 2) fastsættes til straks.
Arbejdsministeriets begrundelse Der er i afgørelsen lagt vægt på, at det pågældende arbejde indebærer en  

 nærliggende mulighed for at komme i berøring med kloakslam.
Herudover har Arbejdsministeriet lagt vægt på, at de ansatte begynder og  

 ender arbejdsdagen på samme plads, hvorved Arbejdsministeriet herved finder, at der er tale om et samlingssted i bekendtgørelsens  

 forstand.
Samtidig finder Arbejdsministeriet, at man kan tilslutte sig direktoratets  

 opfattelse af, at erhvervsmæssigt arbejde med trixtanke og lign. må  

 sidestilles med det arbejde, der er nævnt i første del af bekendtgørelsens §  

 1.« P.M.V.
 E.B.
