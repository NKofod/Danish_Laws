Fremsat den 22. marts  

 2006 af Ministeren for familie‑ og forbrugeranliggender  

 (Lars Barfoed) Forslag til Lov om børnemiljø i dagtilbud Kapitel 1 Formål og  

 anvendelsesområde § 1.  

  

 Formålet med denne lov er at bidrage til, at børn i dagtilbud har et godt  

 fysisk, psykisk og æstetisk børnemiljø, som fremmer børnenes trivsel,  

 udvikling  

 og læring.
 § 2.  

  

 Loven omfatter alle kommunale og selvejende daginstitutioner, kommunal  

 dagpleje, puljeordninger og privatinstitutioner, jf. servicelovens §§ 9-11 a.
Kapitel 2 Børnemiljøvurderinger § 3.  

  

 Dagtilbuddets ledelse er ansvarlig for, at der udarbejdes en skriftlig  

 børnemiljøvurdering, som indeholder en kortlægning af dagtilbuddets  

 fysiske, psykiske og æstetiske børnemiljø.  

 Børnemiljøvurderingen skal endvidere indeholde en beskrivelse af eventuelle  

 børnemiljøproblemer samt en handlingsplan.
 Stk. 2.  

  

 Børnemiljøet skal  

 vurderes i et børneperspektiv og i det omfang, det er muligt, inddrages  

 børnenes oplevelse af det.
 Stk. 3.  

  

 Børnemiljøvurderingen  

 skal være offentlig tilgængelig.
 Stk. 4.  

  

 Børnemiljøvurderingen  

 skal revideres minimum hvert tredje år, og hvis der sker ændringer, der har  

 betydning for børnemiljøet.
 Stk. 5.  

  

 Børnemiljøvurderingen  

 skal drøftes med forældrebestyrelsen.
 § 4.  

  

 Dagtilbud kan søge vejledning og rådgivning i forhold til spørgsmål om  

 børnemiljø  

 hos Dansk Center for Undervisningsmiljø, jf. lov om elever og studerendes  

 undervisningsmiljø.
Kapitel 3 Ikrafttræden § 5.  

  

 Loven træder i kraft den 1. juli 2006.
 Stk. 2.  

  

 For den kommunale  

 dagpleje træder kravet om udarbejdelse af børnemiljøvurderinger i kraft 1.  

 januar 2007.
Bemærkninger til  

 lovforslaget Almindelige  

 bemærkninger Baggrund I dag går op mod  

 87 pct. af de 1-5-årige  

 børn i dagtilbud.
Børn tilbringer mange af deres  

 vågne timer i dagtilbuddene, og derfor har det stor betydning, at der er  

 kvalitet i det pædagogiske indhold i dagtilbuddene.
Alle dagtilbud skal  

 derfor  

 have fokus på at styrke børnenes kompetencer, så de er bedst muligt rustet  

 til  

 det videre liv i bl.a. skolen.
Dagtilbud har over tid  

 udviklet sig fra tidligere primært at have et pasningsmæssigt formål til også  

 at have sociale og pædagogiske formål.
Dette blev yderligere betonet med  

 udbygning af formålene for dagtilbud i 1998, hvor en mere detaljeret  

 formålsbeskrivelse for samfundets forventninger til dagtilbuddene blev  

 skrevet  

 ind i serviceloven.
Siden år 2004 er kravene til det pædagogiske indhold i  

 dagtilbuddene blevet yderligere præciseret, idet der 1. august 2004 blev  

 indført  

 lovkrav om, at alle dagtilbud skal udarbejde en pædagogisk læreplan, som  

 forholder  

 sig til seks centralt fastlagte temaer.
Formålsbestemmelsen og loven om  

 pædagogiske  

 læreplaner viser, at der er kommet mere og mere fokus på betydningen af det  

 pædagogiske indhold i dagtilbuddene.
Der lægges således vægt på, at  

 dagtilbuddene, udover at børnene passes på betryggende måde, også er et sted,  

 hvor børn lærer og udvikler sig.
Men ikke kun det pædagogiske  

 indhold har betydning for børnenes udvikling og læring.
Et godt og sundt  

 børnemiljø er en væsentlig medspiller i forhold til at udfordre og stimulere  

 børn.
Et godt børnemiljø skal i den forbindelse både forstås i forhold til,  

 at  

 dagtilbuddet har nogle gode fysiske rammer, som stimulerer børnenes fysiske  

 velbefindende (f.eks. at dagtilbuddet har et tåleligt støjniveau, god  

 ventilation, plads til fysisk udfoldelse og sunde hygiejniske forhold). Men  

 et  

 godt børnemiljø handler også om, at der i dagtilbuddet består et godt psykisk  

 og æstetisk børnemiljø, hvor mobning ikke accepteres, hvor der er fokus på  

 børnenes trivsel og udvikling, og hvor udsmykningen i dagtilbuddet virker  

 stimulerende og inspirerende på børnene.
Kommunalbestyrelsen har  

 allerede i dag ansvaret for, at dagtilbuddene lever op til gældende krav og  

 forskrifter  

 fra relevante myndigheder, hvad angår bygnings-, sikkerheds-, og  

 sundhedsmæssige  

 forhold i dagtilbuddet.
Sundhedsstyrelsen udgav i år 2004 publikationen  

 Vejledning om hygiejne i daginstitutioner; om sundhed, forebyggelse,  

 sikkerhed  

 og miljø.
Bogen indeholder en oversigt og gennemgang af alle gældende  

 regler  

 og anbefalinger om sikkerheds- og sundhedsmæssige forhold i daginstitutioner.
Regeringen har i samarbejde  

 med Astma-Allergi forbundet, Diabetesforeningen, Gigtforeningen,  

 Hjerteforeningen  

 og Kræftens Bekæmpelse udviklet et sundhedstegn, som er et redskab til en  

 sundere hverdag i daginstitutioner, dagplejen, skoler, skolefritidsordninger,  

 fritidshjem og idrætslivet for børn og unge.
Ideen med Sundhedstegnet er, at  

 institutionen arbejder med forskellige aspekter af børns og unges sundhed  

  leg  

 og bevægelse, sund mad, røgfri miljøer, hygiejne, indeklima, trivsel m.v.
På  

 hjemmesiden  

  

 www.sundhedstegnet.dk  

  

 kan der hentes inspiration til arbejdet med  

 børnemiljøvurderinger.
Forslaget om udarbejdelse af  

 børnemiljøvurderinger i dagtilbud indeholder ikke nye krav til sikkerheds- og  

 sundhedsmæssige forhold i dagtilbud.
Børnemiljøet skal således vurderes inden  

 for allerede gældende krav og regler samt de mål og rammer for dagtilbud, som  

 kommunalbestyrelsen har fastsat.
Hensigten er, at den skriftlige  

 børnemiljøvurdering skal medvirke til en løbende og systematisk vurdering af  

 og  

 bevidsthed omkring børnemiljøet i det enkelte dagtilbud og de muligheder, der  

 er lokalt for at udvikle og forbedre dette.
I det omfang dagtilbuddet har  

 spørgsmål vedrørende sundheds- og miljømæssige forhold, kan den kommunale  

 sundhedstjeneste bistå med råd og vejledning, jf. lov om forebyggende  

 sundhedsordninger for børn og unge.
Med indførelse af  

 forældrebestyrelser i dagtilbud i 1993 er det blevet almindeligt, at  

 dagtilbuddene  

 udarbejder virksomhedsplaner, hvori der f.eks. indgår oplysninger om  

 dagsrytme,  

 personalenormering, pædagogiske principper m.v.
Mange af disse planer  

 forholder  

 sig også til det fysiske og psykiske børnemiljø, herunder hvordan dette  

 understøtter det pædagogiske arbejde og børnenes trivsel.
Regeringen ønsker  

 imidlertid at sikre, at alle dagtilbud har fokus på og er bevidste om,  

 hvordan  

 det fysiske/kemiske, psykiske og æstetiske børnemiljø understøtter det  

 pædagogiske arbejde, og at dette sker løbende og systematisk.
Alle f  

 orældre skal føle sig trygge ved, at dagtilbuddene giver  

 deres børn de bedste betingelser for at trives og udvikle sig.
Af  

 regeringsgrundlaget Nye mål fremgår det, at regeringen ønsker at  

 afsætte  

 2 milliarder kroner over de næste fire år til at  

 forbedre kvaliteten i dagtilbuddene.
Regeringen og Dansk Folkeparti indgik  

 den  

 16. januar 2006 aftale om udmøntning af de første 400 mio. kr., hvor en del  

 af  

 disse midler vil blive anvendt til udarbejdelse af børnemiljøvurderinger i  

 dagtilbud.
 Reglerne om dagtilbud er i dag en del af  

 serviceloven.  

 Det er hensigten, at  

 alle regler om dagtilbud på sigt samles i en ny selvstændig lov, hvor også  

 dette lovforslag om børnemiljø i dagtilbud vil blive integreret.
Lovforslagets indhold Det foreslås, at alle  

 dagtilbud skal udarbejde en børnemiljøvurdering.
Børnemiljøvurderingen skal  

 indeholde en:
 1) Kortlægning af  

 dagtilbuddets fysiske/kemiske, psykiske og æstetiske børnemiljø.
 2) Beskrivelse af eventuelle  

 børnemiljøproblemer og indsatsområder.
 3) Handlingsplan.
 Børnemiljøvurderingen skal minimum revideres hvert tredje år og i det  

 omfang, der sker ændringer af betydning for børnemiljøet.
 De forhold, der vurderes i børnemiljøvurderingen kan f.eks. være den  

 almindelige hygiejne i dagtilbuddet, hvordan de fysiske rammer tager højde  

 for  

 og understøtter de pædagogiske læreplaners temaer, graden af støj, mobning  

 m.v.  

 Hvad angår mobning skal det understreges, at mobning blandt børn skal føre  

 til  

 øjeblikkelig handling, men at mobning f.eks. kan indgå som et indsatsområde i  

 handlingsplanen, hvor der f.eks. sættes fokus på dagtilbuddets sociale  

 strukturer, metoder til håndtering af mobning, inklusion/eksklusion m.v.
Formålet med  

 børnemiljøvurderingerne er at styrke børns fysiske/kemiske, psykiske og  

 æstetiske miljø i dagtilbud ved at udvikle redskaber, der synliggør  

 børnemiljøet.
Formålet med børnemiljøvurderingen er således, at ledelsen i  

 dagtilbuddet bliver mere bevidste og fokuserede i forhold til, hvordan det  

 eksisterende  

  

 fysiske, psykiske og æstetiske miljø bedst muligt bliver  

 udnyttet, vedligeholdt og kan udvikles.
 Som reglerne er i dag,  

 fastsætter kommunalbestyrelsen mål og rammer for dagtilbuddenes arbejde jf.  

 servicelovens  

 § 8, stk. 1. Børnemiljøvurderingerne skal udarbejdes inden for de af  

 kommunalbestyrelsen fastsatte rammer, og handlingsplanen kan på den baggrund  

 alene indeholde forslag, som ligger inden for disse.
Det skal i den sammenhæng  

 bemærkes, at børnemiljøvurderingen er et redskab for de ansvarlige parter i  

 dagtilbuddet, men ikke et håndhævelsesinstrument i sig selv.
Et forhold eller  

 problem omtalt i børnemiljøvurderingen medfører ikke, at problemet kan kræves  

 løst isoleret, men det vil kunne indgå i en handlingsplan, dvs. i en samlet  

 prioritering af dagtilbuddets konstaterede børnemiljøproblemer, som vil kunne  

 afhjælpes i takt med, at dagtilbuddet har det økonomiske råderum hertil.  

 Børnemiljøvurderingen kan således skabe opmærksomhed og synlighed omkring  

 forholdet.
Der er tale om en proces, hvor nogle af de konstaterede  

 børnemiljøproblemer vil være genstand for opfølgende foranstaltninger, og  

 hvor  

 ledelse og det øvrige pædagogiske personale samarbejder om at løse eventuelle  

 børnemiljøproblemer på en fornuftig og konstruktiv måde, hvor også  

 prioriteringsspørgsmål kan indgå.
Lovforslaget indeholder derfor ingen  

 forudsætninger  

 om merudgiftskrævende initiativer for dagtilbuddet.
 Lovforslaget om børnemiljø i  

 dagtilbud er bl.a. inspireret fra undervisningsområdet, hvor der stilles krav  

 om, at alle skoler og uddannelsesinstitutioner skal udarbejde en  

 undervisningsmiljøvurdering,  

 jf.  

 lov nr.  

 166 af 14/3/2001.  

 Lovforslaget om  

 børnemiljø i dagtilbud har fokus på de særlige forhold, som gør sig gældende  

 for dagtilbud.
Med lovkravet om  

 udarbejdelse af undervisningsmiljøvurderinger i skoler og  

 uddannelsesinstitutioner blev  

  

 Dansk  

 Center for Undervisningsmiljø (DCUM) etableret.
Centret er et uafhængigt,  

 offentligt  

 videnscenter, der arbejder for at sikre, at undervisningsmiljølovens krav  

 bliver opfyldt.
Centret indsamler, systematiserer og formidler viden om  

 undervisningsmiljø samt rådgiver alle, der har spørgsmål om emnet.  

  

 Dansk Center for  

 Undervisningsmiljø har efter loven adgang til at beskæftige sig med  

 tilsvarende  

 spørgsmål vedrørende sikkerhed og sundhed for børn i dagtilbud.
 På  

 den baggrund foreslås det, at Dansk Center for Undervisningsmiljø også skal  

 vejlede og rådgive dagtilbud i forhold til spørgsmål om børnemiljø på linje  

 med, at de vejleder skoler og andre uddannelsesinstitutioner om  

 undervisningsmiljøspørgsmål.  

 Det er  

 hensigten, at centret får til opgave at udarbejde materiale om børnemiljø,  

 som  

 dagtilbuddene kan drage nytte af.  

 Det er endvidere hensigten, at centret løbende skal indsamle  

 børnemiljøvurderinger, så centret på denne måde kan  

 følge implementeringen og effekten af børnemiljøvurderingerne.  

 På sigt vil det være naturligt, at de regler der gælder for Dansk Center for  

 Undervisningsmiljø kommer til at afspejle centrets samlede opgaveprofil.
Implementering For at sikre inddragelse og  

 involvering af ledelse, personale og forældre og dermed sikre den samlede  

 implementering  

 af børnemiljøvurderingerne foreslås det, at:
   

 	  

 Ledelsen skal udarbejde en handlingsplan.
   

 	  

 Børnemiljøvurderingen skal drøftes med forældrebestyrelsen.
   

 	  

 Børnemiljøvurderingen skal være tilgængelig i dagtilbuddet for  

 forældre og andre interesserede og evt. offentliggøres på dagtilbuddets  

 hjemmeside.
   

 	  

 Dagtilbuddene kan hente rådgivning og inspiration fra Dansk  

 Center for Undervisningsmiljø.
Økonomiske og administrative konsekvenser for det  

 offentlige Forslaget  

 skønnes at medføre merudgifter for kommunerne på 14,6 mio. kr. i 2006 og 25,1  

 mio. kr. årligt i 2007 og følgende år.
Der er ved vurderingen af meropgaven  

 for  

 kommunerne lagt til grund, at der skal anvendes samme ressourceindsats pr.  

 daginstitution/legestue, som kommunerne er blevet kompenseret for i  

 forbindelse  

 med udarbejdelse af undervisningsmiljøvurderinger.
For dagplejen er lagt til  

 grund, at der udarbejdes én børnemiljøvurdering for dagplejen under ét i  

 kommunen, samt at børnemiljøvurderingen vil have karakter af en beskrivelse  

 af  

 de mere overordnede principper og politikker for børnemiljøet i dagplejen.  

 For  

 dagplejen er der forudsat en ressourceindsats, der svarer til det dobbelte af  

 indsatsen i en institution.
Kommunerne kompenseres for merudgifterne ved en  

 regulering af bloktilskuddet.
Forslaget skal forhandles med kommunerne.
 Forslaget  

 vil herudover medføre merudgifter til arbejdet i DCUM på 1,0 mio. kr. i 2006  

 og  

 2,0 mio. kr. årligt fra 2007.
Økonomiske og administrative konsekvenser for  

 erhvervslivet Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges Økonomi- og Erhvervsministeriets  

 virksomhedspanel.  

 Styrelsen vurderer,  

 at forslaget ikke indeholder administrative konsekvenser for erhvervslivet i  

 et  

 omfang, der berettiger, at det bliver forelagt virksomhedspanelet.
Forslaget  

 bør derfor ikke forelægges Økonomi- og Erhvervsministeriets virksomhedspanel.  

 Udgiften er indeholdt i kommunens tilskud til privatinstitutionen.
Miljømæssige konsekvenser Lovforslaget har ingen  

 miljømæssige konsekvenser.
Forholdet til EU-retten Lovforslaget indeholder ikke  

 EU-retlige aspekter.
Høring Børne- og  

 Ungdomspædagogernes Landsforbund (BUPL), FOA - Fag og Arbejde,  

 Daginstitutionernes LandsOrganisation (DLO), Landsforeningen af forældre til  

 børn i dagtilbud (FOLA), Socialpædagogernes Landsforbund (SL), KL, Københavns  

 og Frederiksberg Kommuner, Foreningen af Socialchefer i Danmark, Børne- og  

 Kulturchefforeningen (BKF), FTF, Erhvervs- og Selskabsstyrelsen,  

 Ankestyrelse,  

 Børnerådet, Det Centrale Handicapråd og De Samvirkende  

 Invalideorganisationer.
Samlet vurdering af lovforslagets  

 konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser  

 for stat, kommuner og amtskommuner Ingen Kommunale merudgifter på 14,6 mio. kr. i 2006 og 25,1 mio. kr. årligt i  

 2007 og følgende år.
Kommunerne kompenseres for merudgifterne ved en  

 regulering  

 af bloktilskuddet.
 Merudgifter i DCUM på 1,0 mio. kr. i 2006 og på 2,0 mio. kr. årligt i  

 2007 og følgende år.
Administrative konsekvenser  

 for stat, kommuner og amtskommuner Ingen Ingen Økonomiske konsekvenser  

 for erhvervslivet Ingen Udgiften til  

 børnemiljøvurderinger for privatinstitutioner finansieres af  

 kommunens driftstilskud til den enkelte  

 privatinstitution.
Administrative konsekvenser  

 for erhvervslivet Ingen Forslaget indeholder  

 ikke administrative konsekvenser for erhvervslivet i et omfang, der  

 berettiger,  

 at det bliver forelagt virksomhedspanelet.
Miljømæssige konsekvenser Ingen Ingen Administrative konsekvenser  

 for borgerne Ingen Ingen Forholdet til  

 EU-retten Forslaget indeholder  

 ikke EU-retlige aspekter.
Bemærkninger til  

 lovforslagets enkelte bestemmelser Til § 1 Med bestemmelsen  

 tydeliggøres det, at børnemiljøet i dagtilbud udgør et væsentligt aspekt i  

 forhold  

 til at sikre alle børns trivsel og udvikling.
Bestemmelsen understreger, at  

 et  

 godt børnemiljø ikke blot omhandler den fysiske indretning af dagtilbuddet,  

 men  

 at børnemiljøet også omfatter de psykiske og æstetiske forhold i  

 dagtilbuddet,  

 og at disse forhold tilsammen medvirker til, at børnene får de optimale  

 betingelser for at udvikles og lære.
Til § 2 Det foreslås, at alle  

 dagtilbud med offentligt tilskud efter serviceloven er omfattet af loven.  

 Loven  

 omfatter således både institutioner og dagpleje.
Uanset hvilken type  

 dagtilbud,  

 barnet er optaget i, har både børn og forældre krav på, at der er fokus på  

 børnemiljøet, og at forholdene er sikkerheds- og sundhedsmæssigt forsvarlige.
Til § 3 Det foreslås i stk. 1, at  

 alle daginstitutioner skal udarbejde en skriftlig børnemiljøvurdering, som  

 kortlægger dagtilbuddets fysiske/kemiske, psykiske og æstetiske børnemiljø. I  

 kortlægningen af dagtilbuddets fysiske børnemiljø kan indgå:
   

 	  

 Dagtilbuddets hygiejneforhold, lysforhold, ventilation,  

 toilet/pusleforhold, garderobe, udearealer m.v.
  

 	  

 Stuernes forhold og størrelse   

 	  

 Hvorvidt dagtilbuddet er indrettet på en måde, som giver alle  

 børn mulighed for at færdes og udfolde sig på de bedst mulige betingelser   

 	  

 Hvorvidt eksisterende stole og borde fremmer børnenes sundhedsmæssige  

 trivsel   

 	  

 Hvorvidt de kemiske produkter, som anvendes til rengøring og  

 vedligeholdelse fremmer børnenes sundhedsmæssige trivsel I kortlægningen af dagtilbuddets psykiske børnemiljø kan indgå:
  

 	  

 Hvorvidt atmosfæren i dagtilbuddet er præget af tryghed og  

 omsorg for hinanden   

 	  

 Samspillet mellem børn og voksne og børnene indbyrdes  

 (adfærdskodeks), om de i deres sprog og handlinger behandler hinanden  

 respektfuldt   

 	  

 Hvorvidt der blandt børn og personale er plads til og accept af  

 menneskers forskellighed f.eks. i relation til børn med nedsat funktionsevne   

 	  

 Hvorvidt og i hvilken grad der finder mobning sted blandt  

 børnene I kortlægningen af dagtilbuddets æstetiske børnemiljø kan indgå:
  

 	  

 Hvorvidt stuernes indretning og udsmykning virker inspirerende  

 for børnene   

 	  

 Hvorvidt legepladsen er indrettet på en måde, som fremmer  

 børnenes lyst til at bevæge og udfolde sig Alle fysiske, psykiske og  

 æstetiske forhold som dagtilbuddets ledelse finder relevante kan indgå i  

 kortlægningen  

 og beskrivelsen af børnemiljøet.
 Handlingsplanen kan indeholde en beskrivelse af i hvilken rækkefølge, de  

 konstaterede problemer planlægges løst, og indsatsen i øvrigt prioriteres.
Børnemiljøvurderingen  

 udarbejdes af det enkelte dagtilbud, så det på denne måde er muligt at tage  

 hensyn til lokale forhold i dagtilbuddet såsom fysisk indretning,  

 børnesammensætning m.v.
Hvis dagtilbuddet består af flere enheder, som fysisk  

 er placeret forskellige steder, kan der udarbejdes én samlet  

 børnemiljøvurdering,  

 som så vidt muligt tager hensyn til de fysiske enheders forskelligheder.
Børnemiljøvurderingen udarbejdes  

 ikke nødvendigvis som en selvstændig rapport.
Børnemiljøvurderingen kan  

 f.eks.  

 indgå som et selvstændigt afsnit i den pædagogiske læreplan, eller den kan  

 tænkes sammen med virksomhedsplan og den pædagogiske læreplan som tre  

 selvstændige afsnit i en samlet rapport.
Der opstilles således ikke  

 specifikke  

 formkrav til børnemiljøvurderingen ud over skriftlighed.
Der stilles heller  

 ikke krav om, hvem der inddrages i udarbejdelsen af børnemiljøvurderingen.  

 Dette afhænger bl.a. af de lokale forhold, hvilke forhold der inddrages i  

 børnemiljøvurderingen, hvilke relevante ressourcepersoner kommunen råder over  

 m.v.
Det præciseres alene, at lederen er ansvarlig for, at  

 børnemiljøvurderingen  

 udarbejdes.
For dagplejen indebærer  

 bestemmelsen, at dagplejens ledelse udarbejder én samlet børnemiljøvurdering,  

 som omfatter alle dagplejehjem i kommunen.
Dagplejen foregår som udgangspunkt  

 i  

 private hjem.  

 I forbindelse med godkendelsen af dagplejen foretages der en grundig  

 vurdering af hjemmets sikkerheds- og sundhedsmæssige forhold, ligesom både  

 sikkerhed, sundhed, hygiejne, fysiske og psykiske forhold er genstand for det  

 løbende lovpligtige tilsyn med dagplejen.  

 Børnemiljøvurderingen i dagplejen vil være af mere overordnet karakter,  

 idet den som nævnt skal omfatte alle kommunens dagplejehjem, ligesom den skal  

 udarbejdes under hensyntagen til, at dagplejen foregår i private hjem.  

 Da dagplejens fysiske  

 rammer og æstetiske forhold tager udgangspunkt i hjemmet, forudsættes der  

 ikke  

 yderligere initiativer fra kommunen end arbejdet i forbindelse med  

 godkendelse  

 og løbende tilsyn.  

 Børnemiljøvurderingen vil derfor i højere grad have karakter af en  

 beskrivelse  

 af de mere overordnede principper og politikker for disse forhold i dagplejen  

 samt de eventuelle indsatsområder, som der ønskes arbejdet videre med.
 Legestuer tilknyttet dagplejen  

 er ofte en vigtig del af dagplejens organisering, og legestuerne indgår  

 derfor  

 også i den kommunale dagplejes samlede børnemiljøvurdering.
Det foreslås i stk. 2, at  

 børnemiljøvurderingen vurderes i et børneperspektiv, det vil sige, at  

 børnemiljøet ses med børnenes øjne, og at børnenes oplevelser af børnemiljøet  

 i  

 det omfang, det er muligt, indgår i den samlede vurdering af børnemiljøet.  

 Der  

 lægges således vægt på, at børnene inddrages i forhold, der vedrører dem  

 selv,  

 jf.
FNs Børnekonvention artikel 12.
Det foreslås i stk. 3, at  

 børnemiljøvurderingen skal være offentlig tilgængelig, så forældre og andre  

 interesserede til enhver tid kan se børnemiljøvurderingen.  

 Børnemiljøvurderingen skal hænges op et centralt sted i dagtilbuddet, og hvis  

 dagtilbuddet har en hjemmeside, skal børnemiljøvurderingen også være  

 tilgængelig elektronisk.
Der henvises i den forbindelse til Indenrigs- og  

 Sundhedsministeriets lovforslag nr.  

 L110 om fremme af frit valg for  

 borgerne ved levering af serviceydelser i kommuner, fremsat den 14. december  

 2005.
Det foreslås i stk. 4, at  

 børnemiljøvurderingen skal revideres jævnligt således, at  

 børnemiljøvurderingen  

 til enhver tid er tidssvarende.
Det er ikke tanken, at små ændringer skal  

 give  

 anledning til revidering af børnemiljøvurderingen.
Men i det omfang, der sker  

 større ændringer som f.eks. ændret indretning eller ny legeplads, eller der  

 over en periode har fundet mange mindre ændringer sted, som har betydning for  

 børnemiljøet, skal disse forhold beskrives og indgå i børnemiljøvurderingen.
Det foreslås i stk. 5, at  

 børnemiljøvurderingen drøftes med forældrebestyrelsen, så der er mulighed  

 for,  

 at forældrebestyrelsens holdninger afspejles i børnemiljøvurderingen.
Hvad  

 angår selvejende daginstitutioner drøftes børnemiljøvurderingen med den  

 selvejende daginstitutions bestyrelse.
Til § 4 Det foreslås i stk. 1, at  

 dagtilbud skal kunne søge råd og vejledning i forhold til spørgsmål om  

 børnemiljø  

 hos Dansk Center for Undervisningsmiljø. Dagtilbuddene får således mulighed  

 for  

 at trække på Dansk Center for Undervisningsmiljøs erfaringer fra  

 skoleområdet,  

 hvor det må forventes, at der vil være en vis grad af sammenfaldende  

 problemstillinger og spørgsmål.
Der vil blive ansat personer i centret, som  

 har  

 viden om børnemiljø, så centrets kompetencer på denne måde udvides.
Dansk Center for  

 Undervisningsmiljø afgiver hvert år en årsberetning, hvori de vurderer  

 udviklingen inden for undervisningsmiljø. Det er hensigten, at Dansk Center  

 for  

 Undervisningsmiljø også skal afgive en årlig beretning på dagtilbudsområdet,  

 hvor udviklingen af børnemiljøet i dagtilbuddene vurderes.
I beretningen skal  

 bl.a. indgå oplysninger om graden af implementering af børnemiljøvurderinger  

 i  

 dagtilbud, oftest stillede spørgsmål/problemstillinger, børnemiljøets  

 generelle  

 status m.v. Årsberetningen skal bl.a. tilgå ministeren for Familie- og  

 Forbrugeranliggender.
Til § 5 Det foreslås, at loven  

 træder i kraft 1. juli 2006. Det er ikke en forudsætning, at  

 børnemiljøvurderingen i det enkelte dagtilbud er udarbejdet på dette  

 tidspunkt,  

 men arbejdet skal som minimum påbegyndes.
Det foreslås i stk. 2,  

 at ikrafttrædelsestidspunktet for den kommunale dagpleje er den 1. januar  

 2007.  

 Det senere ikrafttrædelsestidspunkt for den kommunale dagpleje skal ses i  

 sammenhæng med de igangværende kommunesammenlægninger.
Udarbejdelsen af  

 børnemiljøvurderingerne for den kommunale dagpleje vil således påbegynde, når  

 de nye kommuner er på plads.
