I forbindelse med et generationsskifte påtænktes en fast ejendom ejet  

 af et investeringsselskab (I) solgt til et leasingselskab, L, hvorefter der  

 påtænktes indgået en finansiel leasingaftale mellem L og selskabet S, der  

 oprindelig havde samme ejerkreds som I, nemlig X og Y.
Ifølge aftalen skulle  

 X imidlertid afhænde sine aktiver i I og sine aktiver i S.
Leasingaftalen  

 godkendtes.
 Leasing af fast ejendom i forbindelse med generationsskifte.
 Ligningsrådet blev anmodet om forhåndsbesked om følgende:
1.Kan selskab S fradrage de årlige samlede leasingafgifter vedrørende  

 ejendommen E, som en driftsudgift efter statsskattelovens § 6 a? 2. Vil  

 salget af ejendommen E fra fabrikant X og fabrikant Y til selskab L have  

 andre skattemæssige konsekvenser end beskatning efter lov om beskatning af  

 fortjeneste ved afståelse af fast ejendom og lov om særlig indkomstskat m.v §  

 2, nr. 2? De nærmere omstændigheder var følgende:
Selskab S ejes af fabrikant X og dennes søn, fabrikant Y.
Interessentskab  

 1 ejes ligeledes af X og Y.
I er ejer af produktionsbygningerne på ejendommen  

 E og en smule inventar, der lejes ud til S.
Da fabrikant X i dag er 65 år, er  

 et generationsskifte tænkt foretaget, således at I's ejendom sælges til  

 selskab L, der er et leasingselskab, medens maskinerne vil blive solgt til S.  

 X,s ejerandel af aktierne er tænkt solgt til S.
X vil herefter have solgt  

 alle sine aktiver i I og aktier i S.
Ejendommens salgspris er aftalt til  

 markedsværdien, der af en statsautoriseret ejendomsmægler er fastsat til  

 4.100.000 kr., inklusive de med handlen forbundne omkostninger.  

 Ejendomsværdien er pr. 1. januar 1987 2.280.000 kr.
Bygningsdelen er fuldt  

 afskrivningsberettiget.
Der påtænktes herefter indgået en finansiel  

 leasingkontrakt mellem på den ene side leasingselskabet L som udlejer, og på  

 den anden side S, som bruger ejendommen på følgende vilkår:.
a.S betaler for brugsretten en kvartårlig leasingafgift, der beregnes som  

 et procenttillæg, svarende til libor + 2,5% af leasingselskabets  

 finansieringsgrundlag.
Med henblik på forholdsmæssigt at reducere  

 leasingafgiften i leasingsperiodens første år stiger finansieringsgrundlaget  

 i leasingperioden fra 4.100.000 kr. til 4.350.000 kr., for efter 5 år igen at  

 falde til den oprindelige anskaffelsessum i det 10. år.
Det første års  

 leasingafgift vil, baseret på danske kroner, andrage 408.000 kr., svarende  

 til ca. 200 kr. pr. (m2) p.a., men vil formentlig blive lavere, såfremt  

 finansieringsgrundlaget baseres på eurovaluta.
Baseres grundlaget således på  

 Euro DEM, vil 1. års leasingafgift andrage p.t. 168.000 kr.
Markedslejen for  

 tilsvarende bygninger vurderes at være 225 kr. pr. (m2) p.a.  

 .Finansieringsgrundlaget tilvejebringes ved optagelse af eurovalutalån, hvis  

 løbetid tilsvarer perioderne for erlæggelse af leasingafgifterne.
S kan  

 vælge, i hvilke valuta leasingselskabet optager lånene.
Kursgevinsten/-tabet  

 tilfalder henholdsvis betales af brugeren, idet eventuelt tab enten tillægges  

 leasingafgiften, eller såfremt tabet overstiger 1% for kvartalet af  

 finansieringsgrundlaget, tillægges den overskydende del dette finansierings  

 grundlag.
Leasingperioden er 10 år, og i denne periode gensidigt uopsigelig,  

 idet brugeren dog efter 60 måneder kan vælge at købe ejendommen af  

 leasingselskabet til en pris, svarende til finansieringsgrundlaget, hvilket  

 på intet tidspunkt er under leasingselskabets anskaffelsespris for  

 ejendommen. d.Såfremt brugeren ikke ved udløbet af leasingperioden har valgt  

 at erhverve ejendommen til ovennævnte pris, fortsætter leasingsperioden i  

 endnu 10 år.
Finansieringsgrundlaget reduceres i den fornyede 10 års periode  

 efter et annuitetsprincip, således at finansieringsgrundlaget ved udløbet af  

 det 20. år udgør 80% af finansieringsgrundlaget ved udløbet af det 10. år.  

 Leasingsafgiften i den fornyede 10 års periode beregnes på samme måde som  

 tidligere, det vil sige med libor + 2,5%, idet leasingsafgiften dog forfalder  

 halvårligt og beregnes af den ovenfor beskrevne, reducerede  

 finansieringsgrundlag. e.Efter udløbet af den fornyede 10 års periode kan  

 brugeren enten erhverve ejendommen for 80% af finansieringsgrundlaget eller  

 forlænge leasingperioden yderligere 10 år på uforandrede vilkår. f.Alle  

 udgifter til vedligeholdelse, drift, forsikring og ejendornsskatter afholdes  

 i leasingperioden af S.
Revisor præciserer, at leasingafgiften alene tilsvarer en forrentning af  

 leasingselskabets købspris for ejendommen, der med ovennævnte modifikationer  

 udgør finansieringsgrundlaget, at der i leasingafgiften ikke indgår noget  

 beløb til dækning af afdrag på lån, optaget af leasingselskabet til  

 finansiering af dettes erhvervelse af ejendommen, bortset fra efter det 10.  

 år, hvor der sker en mindre nedbringelse i takt med en skønnet forringelse af  

 handelsværdien som følge af ejendommens slid og ælde.
Ligningsrådet svarede,  

 at aftalen skattemæssigt kunne anerkendes som en leasingkontrakt.  

 Leasingydelserne ville derfor være fradragsberettigede, og overdragelsen  

 ville i øvrigt ikke medføre andre skattemæssige konsekvenser for  

 interessenterne end de angivne.
