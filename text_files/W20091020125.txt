Straffelovsovertrædelser begået i udlandet, nævnets j.nr. 09-520-14761 N.j.nr. 09-520-14761 Ansøger blev under en ferie i Tjekkiet på et hotelværelse udsat for vold af sin kæreste.
Skadevolderen blev i Danmark idømt 60 dages ubetinget fængsel, idet retten fandt, at skadevolder havde overtrådt straffelovens § 244 (vold). Nævnet besluttede at afslå ansøgningen.
Nævnet lagde vægt på, at den strafbare handling var begået i udlandet.
Nævnet fandt ikke, at der var tale om et særligt tilfælde omfattet af offererstatningsloven.
Nævnet lagde vægt på, at tilskadekomsten skete under en ferie, og at tilskadekomsten ikke kunne antages at være sket i et lukket dansk miljø.
