Cirkulæreskrivelse  

 om godkendelse af internationale skilsmisse- og dødsattester samt  

 stedfortrædervielser fra diverse lande I skrivelse af 24. november 2000 orienterede  

 Civilretsdirektoratet om vores erfaringer med retskraftpåtegning på  

 skilsmissedokumenter og legalisering af skilsmisse- og dødsattester fra  

 diverse  

 lande.
 Denne orienteringsskrivelse opdaterer og erstatter skrivelse af  

 24. november 2000.
1. Skilsmisse- og dødsattester Civilretsdirektoratet skal hermed orientere om vores erfaringer  

 med skilsmisse- og dødsattester fra følgende lande:
  

 	  

 Albanien og  

 Ex-Jugoslavien (Serbien og Montenegro, Bosnien-Hercegovina, Kosovo, Kroatien,  

 Den tidligere jugoslaviske republik Makedonien, Slovenien)   

 	  

 Brasilien   

 	  

 Cuba   

 	  

 Irak   

 	  

 Iran   

 	  

 Israel   

 	  

 Japan   

 	  

 Marokko   

 	  

 Nigeria   

 	  

 Pakistan   

 	  

 Rusland   

 	  

 De tidligere  

 sovjetiske stater, som er blevet selvstændige (Estland, Letland og Litauen,  

 Belarus, Moldova, Azerbajdjan, Armenien, Georgien, Kazakstan, Turkmenistan,  

 Kirqizistan, Tadsjikistan, Ukraine, Uzbekistan)   

 	  

 Slovakiet   

 	  

 Taiwan   

 	  

 Thailand   

 	  

 Tyrkiet   

 	  

 USA Generelt om legalisering Det er Civilretsdirektoratets praksis i sager om godkendelse af  

 udenlandske skilsmisse- og dødsattester at kræve disse legaliseret af det  

 pågældende lands fagministerium, udenrigsministerium samt den danske  

 repræsentation i landet.
 Kravet om legalisering gælder dog ikke:
  

 	  

 Europa (bortset fra  

 Albanien og visse lande i Ex-Jugoslavien, samt Rusland og visse tidligere  

 sovjetiske stater, som nu er blevet selvstændige, jf. herom nedenfor)   

 	  

 USA   

 	  

 Canada   

 	  

 Australien   

 	  

 New Zealand.
 Fravigelse af legaliseringskravet for de nævnte lande/områder  

 er alene et udgangspunkt, hvilket betyder, at legalisering altid kan kræves,  

 hvis der konkret er tvivl om et dokuments ægthed.
 Albanien og Ex-Jugoslavien  

  

 (Serbien og  

 Montenegro, Bosnien-Hercegovina, Kosovo, Kroatien, Den tidligere jugoslaviske  

 republik Makedonien, Slovenien):
Legalisering:  

 Selvom landene på Balkan hører til Europa,  

 har det hidtil på grund af utilstrækkelig erfaring med vurdering af  

 dokumenter  

 fra disse lande været direktoratets opfattelse, at skilsmissedokumenter og  

 dødsattester fra disse lande skal legaliseres.
Dette udgangspunkt opretholdes  

 fortsat, idet der for enkelte af landene dog gælder følgende:
Serbien og Montenegro  

 ratificerede den 18. januar 2002  

 Europarådskonventionen af 1980 om anerkendelse og fuldbyrdelse af afgørelser  

 om  

 forældremyndighed.
Konventionen trådte i kraft i forhold til Serbien og  

 Montenegro den 1. maj 2002. Ifølge denne konvention kan deltagerstater ikke  

 kræve legalisering af afgørelser vedrørende forældremyndighed, som er  

 omfattet  

 af konventionen.
I konsekvens heraf finder Civilretsdirektoratet det rettest,  

 at også skilsmissedokumenter og dødsattester fra Serbien og Montenegro  

 fritages  

 fra legalisering.
Den tidligere jugoslaviske republik Makedonien  

 ratificerede den 29. november 2002 Europarådskonventionen af 1980 om  

 anerkendelse og fuldbyrdelse af afgørelser om forældremyndighed.
Konventionen  

 trådte i kraft i forhold til Makedonien den 1. marts 2003. Ifølge denne  

 konvention kan deltagerstater ikke kræve legalisering af afgørelser  

 vedrørende  

 forældremyndighed, som er omfattet af konventionen.
I konsekvens heraf finder  

 Civilretsdirektoratet det rettest, at også makedonske skilsmissedokumenter og  

 dødsattester fritages fra legalisering.
Brasilien Retskraft:  

 Skilsmisser godkendes på grundlag af  

 folkeregisterudskrifter (Certidao de Casamento). Den brasilianske  

 ambassade i  

 Danmark har oplyst, at dette dokument er udtryk for, at skilsmissen er  

 endelig,  

 og at parterne kan gifte sig igen.
 Legalisering:  

 Den danske ambassade i Brasilien har  

 oplyst, at det brasilianske udenrigsministerium er bemyndiget til at  

 legalisere  

 skilsmissedokumenter uden forudgående forelæggelse for justitsministeriet.  

 Legalisering skal således alene foretages af det brasilianske  

 udenrigsministerium og af den danske ambassade i Brasilien.
Cuba Legalisering: Det danske konsulat i Havana har oplyst, at det  

 er almindelig praksis på Cuba, at den juridiske afdeling i Cubas  

 udenrigsministerium legaliserer cubanske dokumenter i første led, hvorefter  

 den  

 danske repræsentation legaliserer udenrigsministeriets påtegning.  

 Legalisering  

 skal således alene foretages af det cubanske udenrigsministerium og af den  

 danske ambassade i Cuba.
Irak Legalisering  

 : Danmark har for tiden ikke nogen  

 repræsentation i Irak, hvorfor det ikke er muligt at få irakiske dokumenter  

 legaliseret.
På grund af den nuværende situation i Irak må det endvidere  

 anses  

 for usikkert, hvorvidt der kan indhentes erklæringer i form af verificering  

 fra  

 de irakiske myndigheder.
Godkendelse af irakiske dokumenter kan derfor alene  

 ske efter en konkret vurdering, f.eks. i tilfælde, hvor dokumentet er  

 legaliseret af det irakiske udenrigsministerium og af en irakisk ambassade,  

  

 og  

 hvor forholdene i øvrigt taler for, at dokumentet kan anses for ægte.
Såfremt  

 det efter en konkret vurdering ikke kan anses for godtgjort, at der er tale  

 om  

 et ægte dokument, bør parterne henvises til at søge om skilsmisse i Danmark.
Iran Retskraft:  

 Uanset om en iransk skilsmisse efter ordlyden  

 måtte være uigenkaldelig, kræves retskraftpåtegning på  

 skilsmissedokumentet,  

 for at skilsmissen kan anses som endelig.
En erklæring fra det iranske  

 indenrigsministerium kan dog erstatte en retskraftpåtegning, såfremt  

 erklæringen er udstedt efter udløbet af en eventuel venteperiode, og såfremt  

 det herved bekræftes, at intet ægteskab er registreret for den pågældende  

 siden  

 skilsmissen.
Erklæringen skal ligesom selve skilsmissedokumentet være  

 legaliseret  

 efter nedenstående regler.
Legalisering:  

 Den danske ambassade i Iran har oplyst, at  

 det ikke er muligt at få foretaget en legalisering på originale iranske  

 dokumenter.
Iranske dokumenter anses for behørigt legaliserede, hvis det  

 originale dokument er ledsaget af en oversættelse udfærdiget af en  

 oversætter,  

 som er godkendt af det iranske justitsministerium, og såfremt oversættelsen  

 er  

 legaliseret af justitsministeriet, udenrigsministeriet og den danske  

 repræsentation.
Israel Retskraft:  

 Den danske ambassade i Tel Aviv har oplyst,  

 at israelske skilsmissedokumenter ikke retskraftpåtegnes.
Den treleddede  

 legalisering af dokumentet er udtryk for, at der er tale om en endelig  

 afgørelse.
Dog kan der som yderligere dokumentation kræves en udskrift fra  

 det  

 israelske indenrigsministerium, hvor en skilsmisse kun vil blive registreret,  

 hvis den er endelig.
Israelske dokumenter kan herefter anses for retskraftige  

 uden påtegning herom, hvis dokumenterne er behørigt legaliseret.
Det  

 anbefales  

 dog, at der som yderligere dokumentation kræves en udskrift fra det israelske  

 indenrigsministerium som viser, at skilsmissen er blevet registreret.
Japan Retskraft  

 :. Vielser og skilsmisser dokumenteres ved det  

 originale familieregister, hvilket kan ske ved et særskilt originalt dokument  

 -  

 en udskrift fra familieregistret - om vielsen eller skilsmissen fra rådhuset.  

 En skilsmisse er endelig, når den er indskrevet i familieregistret.
Legalisering  

 : Rådhusenes stempler er alle registreret i  

 det japanske udenrigsministerium, og det er disse stempler, som  

 udenrigsministeriet legaliserer.
Herefter skal stempel og underskrift fra  

 udenrigsministeriet  

 legaliseres af den danske ambassade i Tokyo.
Legalisering er dog ikke  

 nødvendig  

 i tilfælde, hvor der foreligger en bekræftelse fra den danske ambassade i  

 Tokyo  

 eller den japanske ambassade i København på, at vedkommende er fraskilt/ugift  

 ifølge det japanske familieregister.
Marokko Legalisering  

 : Danmark har for tiden ikke nogen ambassade  

 i Marokko, men det danske generalkonsulat i Casablanca foretager legalisering  

 af marokkanske dokumenter.
Da generalkonsulatet erfaringsmæssigt kan være  

 lang  

 tid om at behandle en anmodning om legalisering, anbefaler den danske  

 ambassade  

 i Portugal, som er akkrediteret til Marokko, at en kopi af anmodningen om  

 legalisering til generalkonsulatet sendes til ambassaden i Portugal.  

 Ambassaden  

 vil herved kunne følge op på anmodninger til generalkonsulatet om  

 legalisering.
Nigeria Legalisering:  

 Den forhenværende ambassade i Nigeria har  

 konstateret, at mange dokumenter fra Nigeria er falske, uanset at de er  

 legaliserede.
Idet Danmark ikke længere har en ambassade i Nigeria, er det  

 for  

 tiden ikke muligt at få nigerianske dokumenter ægthedsvurderet.
Godkendelse  

 af  

 nigerianske dokumenter kan derfor alene ske efter en konkret vurdering, som  

 oftest vil være vanskelig på grund af de mange falske dokumenter fra Nigeria.  

 Såfremt det efter en konkret vurdering ikke kan anses for godtgjort, at der  

 er  

 tale om et ægte dokument, bør parterne henvises til at søge om skilsmisse i  

 Danmark.
Pakistan Retskraft  

 : Ifølge Civilretsdirektoratets oplysninger om  

 pakistansk ret er det en absolut betingelse for en skilsmisses gyldighed i  

 Pakistan,  

  

 at  

  

 manden fremsender en skriftlig divorce notice til den lokale  

 Union Council, Municipal committee eller Municipal Coorporation,  

  

 at  

  

 manden fremsender kopi af denne til hustruen,  

  

 at  

  

 retten herefter inden  

 30 dage indkalder parterne til et mæglingsmøde, og  

  

 at  

  

 skilsmissen derpå  

 træder i kraft 90 dage efter indgivelsen af den skriftlige divorce  

 notice,  

 idet skilsmissen registreres af den pågældende myndighed.
Er der ikke  

 indgivet  

 en skriftlig divorce notice, eller er skilsmissen ikke  

 registreret efter 90  

 dage, er skilsmissen ikke gyldig efter pakistansk ret.
Legalisering  

 : På grund af forholdene i Pakistan er det  

 direktoratets praksis, at pakistanske skilsmisse- og dødsattester ikke kræves  

 legaliseret.
I stedet søges dokumenterne  i tilfælde hvor ovennævnte  

 procedure  

 ses at være fulgt - verificeret gennem den danske ambassade i Islamabad.  

 Dette  

 sker efter forudgående aftale med den myndighed, som har forelagt sagen for  

 direktoratet,  

 idet det forudsætter, at den forelæggende myndighed er indforstået med at  

 afholde udgifterne til verificeringen.
Rusland Retskraft:  

 En skilsmisse fra Rusland er retskraftig, når  

 den er registreret.
Registreringen dokumenteres ved A5-attest, udstedt af et  

 af  

 de lokale ZAGS-kontorer (myndighed under indenrigsministeriet, hvor bl.a.  

 ændringer i en persons civilstand registreres).
Legalisering:  

 Ved skrivelse af 24. november 2000  

 meddelte Civilretsdirektoratet, at originale russiske dokumenter kunne anses  

 for ægte, selvom de kun var legaliseret i to led fra hhv. det russiske  

 Udenrigsministerium og den danske repræsentation.
Den danske ambassade i  

 Moskva  

 har dog efterfølgende oplyst, at skilsmisse- samt dødsattester skal  

 legaliseres  

 af det russiske justitsministerium, det russiske udenrigsministerium og  

 endelig  

 af den danske ambassade i Moskva eller af det danske generalkonsulat i Skt.  

 Petersborg.
Legaliseringen kan efter denne procedure godt være foretaget på  

 en  

  

 kopi  

 af et originalt dokument, hvis dokumentet forinden de tre nævnte  

 legaliseringer  

 er legaliseret af en notar, idet notaren indestår for kopiens  

 overensstemmelse  

 med originalen og for udstederen af det originale dokument.  

 Det skal  

 bemærkes, at der må påregnes udgifter til gebyrer for legalisering af  

 dokumenter i Rusland.
Tidligere sovjetiske stater, som er blevet  

 selvstændige Estland, Letland og Litauen  

 : Legalisering af dokumenter  

 fra disse lande kræves ikke.
Belarus, Moldova, Azerbajdjan, Armenien, Georgien,  

 Kazakstan, Turkmenistan, Kirqizistan, Tadsjikistan, Ukraine, Uzbekistan  

 : På  

 grund af utilstrækkelig erfaring med vurdering af dokumenter fra disse lande  

 har det hidtil været direktoratets opfattelse, at skilsmissedokumenter og  

 dødsattester fra disse lande skal legaliseres.
Dette udgangspunkt opretholdes  

 fortsat, idet der for enkelte af landene dog gælder følgende:
 Belarus (Hviderusland): Den danske ambassade i Moskva er  

 akkrediteret til Hviderusland og kan foretage den tredje legalisering.
Moldova ratificerede den 14. januar 2004 Europarådskonventionen  

 af 1980 om anerkendelse og fuldbyrdelse af afgørelser om forældremyndighed.  

 Konventionen træder i kraft i forhold til Moldova den 1. maj 2004. Ifølge  

 denne  

 konvention kan deltagerstater ikke kræve legalisering af afgørelser  

 vedrørende  

 forældremyndighed, som er omfattet af konventionen.
I konsekvens heraf finder  

 Civilretsdirektoratet det rettest, at også skilsmissedokumenter og  

 dødsattester  

 fra Moldava fritages fra legalisering.
Kazakstan: Den danske ambassade, som har adresse i  

 Udenrigsministeriet,  

 har oplyst, at det for tiden ikke er muligt at få legaliseret dokumenter fra  

 Kazakstan.  

 En eventuel godkendelse må således ske efter en konkret vurdering.
Såfremt  

 det  

 efter en konkret vurdering ikke kan anses for godtgjort, at der er tale om et  

 ægte dokument, bør parterne henvises til at søge om skilsmisse i Danmark.
Ukraine: Den danske ambassade, som har adresse i  

 Udenrigsministeriet,  

 har for tiden ikke mulighed for at foretage den tredje legalisering af  

 ukrainske dokumenter.
Civilretsdirektoratet er dog bekendt med, at den norske  

 ambassade i Ukraine i konkrete sager har foretaget den tredje legalisering,  

 og  

 denne legalisering vil kunne anerkendes.
Legaliseringen kan godt være  

 foretaget  

 på en kopi af et originalt dokument, hvis dokumentet forinden de tre  

 almindelige legaliseringer er legaliseret af en notar, idet notaren indestår  

 for kopiens overensstemmelse med originalen og for udstederen af det  

 originale  

 dokument.
Slovakiet Legalisering:  

 Slovakiet ratificerede den 7. maj 2001  

 Europarådskonventionen af 1980 om anerkendelse og fuldbyrdelse af afgørelser  

 om  

 forældremyndighed.
Konventionen trådte i kraft i forhold til Tyrkiet den 1.  

 september 2001. Ifølge denne konvention kan deltagerstater ikke kræve  

 legalisering af afgørelser vedrørende forældremyndighed, som er omfattet af  

 konventionen.
I konsekvens heraf finder Civilretsdirektoratet det rettest, at  

 også slovakiske skilsmissedokumenter og dødsattester fritages fra  

 legalisering.
Taiwan Retskraft  

 : Skilsmisser i Taiwan kan anses for  

 retskraftige, når de er registrerede.
Dette dokumenteres ved udskrift fra  

 Household Registry Legalisering  

 : Idet Danmark ikke anerkender Taiwan som en  

 uafhængig nation, eksisterer der ikke diplomatiske forbindelser mellem  

 Danmark  

 og Taiwan.
Legaliseringskæden for dokumenter fra Taiwan er derfor følgende:  

 Første legalisering foretages af Taipei District Court, Republic of  

 China,  

 anden legalisering af Ministry of Foreign Affairs, Republic of China,  

 Taipei,  

 og den sidste legalisering af Taipei Representative Office in  

 Denmark  

 (København).
Thailand Retskraft  

 : En thailandsk skilsmisse kan anses for  

 endelig, når skilsmissedokumentet er legaliseret efter nedenfor nævnte  

 procedure.
Legalisering  

 : For thailandske skilsmissedokumenter  

 dokumenter gælder en særlig legaliseringsprocedure.
Den danske ambassade i  

 Bangkok fremsender den thailandske skilsmisseattest til det pågældende  

 thailandske distriktskontor.
Kontoret bekræfter herefter direkte og  

 skriftligt  

 dokumentets ægthed overfor ambassaden, hvorefter ambassaden legaliserer det  

 originale skilsmissedokument.
Denne procedure giver tilstrækkelig sikkerhed  

 for  

 dokumentets ægthed.
Tyrkiet Legalisering  

 : Tyrkiet ratificerede den 8. februar 2000  

 Europarådskonventionen af 1980 om anerkendelse og fuldbyrdelse af afgørelser  

 om  

 forældremyndighed.
Konventionen trådte i kraft i forhold til Tyrkiet den 1.  

 juni 2000. Ifølge denne konvention kan deltagerstater ikke kræve legalisering  

 af afgørelser vedrørende forældremyndighed, som er omfattet af konventionen.  

 I  

 konsekvens heraf finder Civilretsdirektoratet det rettest, at også tyrkiske  

 skilsmissedokumenter og dødsattester fritages fra legalisering.
USA Retskraft  

 : Idet Civilretsdirektoratet tidligere  

 behandlede et stort antal sager om amerikanske skilsmissedomme, udarbejdede  

 direktoratet i 1982 et USA-notat (af 2. november 1982). Notatet  

 indeholder  

 generelle bemærkninger om skilsmissedomme fra de forskellige stater i USA.
Da  

 der igennem de senere år kun er blevet forelagt få skilsmissedomme fra USA,  

 finder direktoratet ikke, at indsatsen ved at søge oplysningerne vedrørende  

 alle staterne i USA opdateret er proportional med udbyttet.
Notatet kan  

 fortsat  

 bruges som vejledende udgangspunkt, idet det dog i hvert enkelt tilfælde bør  

 vurderes, hvorvidt det er nødvendigt at undersøge, om reglerne måtte være  

 ændret  

 i de pågældende stater.
Det bemærkes, at det er direktoratets erfaring, at  

 ansøgere ofte er af den opfattelse, at det er umuligt at skaffe dokumentation  

 for retskraft i USA, men at det dog som oftest viser sig at være muligt at  

 skaffe denne dokumentation.
2. Stedfortrædervielser Efter dansk international privatret anerkendes udenlandske  

 ægteskaber i Danmark, hvis vielsen er foretaget i overensstemmelse med de  

 udenlandske form- og kompetenceregler.
Ifølge fundamentale danske retsregler  

 (ordre public) kræves det dog bl.a., at begge parter var samtidig til stede  

 ved  

 vielsen.
Der henvises til ægteskabslovens § 21, stk. 1, jf. § 20, stk. 2,  

 hvorefter en vielse i Danmark kun er gyldig, hvis parterne var samtidig til  

 stede under vielseshandlingen.
 Anerkendelse af et ægteskab, hvor en eller begge parter ikke  

 selv var til stede, vil således efter Civilretsdirektoratets opfattelse  

 stride  

 afgørende mod den danske retsorden, og stedfortrædervielser vil på denne  

 baggrund ikke kunne anerkendes som gyldige efter dansk ret.
Somalia Civilretsdirektoratet har i forbindelse med behandlingen af  

 sager vedrørende somaliske vielser fået oplyst, at det i Somalia er skik, at  

 bruden og brudgommen under vielsen opholder sig i samme bygning, men i hvert  

 sit rum.
Sheiken, som forestår vielsen, opholder sig i rummet med brudgommen.  

 På et tidspunkt i løbet af vielsesceremonien kommer brudens repræsentant, som  

 typisk er en af brudens mandlige familiemedlemmer, ind til bruden og spørger,  

 om hun vil gifte sig med brudgommen.
Repræsentanten overbringer brudens svar  

 til Sheiken.
Herefter erklærer Sheiken, at bruden og brudgommen er gift, og  

 først herefter mødes mændene og kvinderne.
 Civilretsdirektoratet finder, at parterne i en sådan situation  

 må anses for at have været samtidig til stede, idet parterne befinder sig i  

 samme bygning, og idet vielsen må anses for foretaget på baggrund af begge  

 parters klare viljesakt.
 Oplyser parterne, at de ikke var samtidigt til stede, bør  

 supplerende spørgsmål derfor stilles med henblik på afklaring af, hvorvidt  

 vielsen er foregået som ovenfor beskrevet.
Direktoratet har i den forbindelse revideret Oplysningsskema  

 om vielse, således at der i skemaet er mulighed for uddybende  

 bemærkninger om  

 selve vielsen.
Oplysningsskemaet vedlægges og erstatter det tidligere  

 oplysningsskema om vielse.
 Det tilføjes, at en vielse, hvor parterne ikke begge er mødt op  

 på stedet for vielsen, eller hvor de ikke kan anses for at have tilkendegivet  

 deres vilje til at indgå ægteskabet, må anses for en stedfortrædervielse, som  

 strider mod den danske retsorden og ikke kan anerkendes i Danmark.
Andre lande Forrige afsnit vedrører udelukkende vielser fra Somalia, idet  

 direktoratet nu har ganske mange oplysninger om fremgangsmåden for vielser  

 herfra.
Det må dog antages, at vurderingen også kan få betydning for andre  

 lande, hvor den ene eller begge parter repræsenteres af en anden.
På grund af  

 manglende kendskab til fremgangsmåden i andre lande, holdes der dog fortsat  

 fast i udgangspunktet om, at en vielse ikke kan anerkendes, hvis parterne  

 oplyser, at de ikke fysisk var samtidig til stede.
Fravigelse af dette  

 udgangspunkt må i givet fald ske efter en konkret vurdering, bl.a. under  

 hensyn  

 til de uddybende oplysninger om vielsen i oplysningsskemaet.
