Bekendtgørelse om orlov til  

 uddannelse I medfør af § 2, stk. 7, § 3, stk. 4 og 5,  

 § 4, stk. 2, § 5 a, stk. 3, § 5 b, stk. 2,  

 § 6, stk. 5, § 17, stk. 4, § 18, stk. 2,  

 § 21, stk. 5, stk. 7 og 8, i lov om orlov, jf.  

 lovbekendtgørelse nr. 4 af 4. januar 1999 fastsættes:
Kapitel 1 Betingelser for orlov Betingelser for personen Generelle betingelser § 1. Personer, der opfylder betingelserne i  

 stk. 2 - 6, og §§ 2 - 4, kan opnå orlov til uddannelse i  

 mindst 1 uge i sammenhæng og højst op til 52 uger.
Ledige kan  

 dog højst opnå op til 6 ugers orlov, jf. § 9,  

 stk. 4.
 Stk. 2. Det er en betingelse for at opnå orlov, at  

 personen er fyldt 25 år på tidspunktet for orlovens start, jf.  

 § 10, stk. 2.
 Stk. 3. Det er endvidere en betingelse for at opnå  

 orlov, at personen er medlem af en statsanerkendt arbejdsløshedskasse  

 ved orlovens start og bevarer medlemskab af en statsanerkendt  

 arbejdsløshedskasse i hele orlovsperioden.
 Stk. 4. Beskæftigede lønmodtagere og  

 selvstændige erhvervsdrivende skal ved orlovens start være  

 dagpengeberettigede i henhold til lov om arbejdsløshedsforsikring  

 m.v.
 Stk. 5. Ledige skal være dagpengeberettigede i henhold  

 til lov om arbejdsløshedsforsikring m.v. og være i  

 dagpengeperioden, jf. § 55, stk. 1, i lov om  

 arbejdsløshedsforsikring m.v., i hele orlovsperioden.
 Stk. 6. Ved vurderingen af, om der kan bevilges orlov  

 efter stk. 4 eller 5, er det ansøgerens status som henholdsvis  

 beskæftiget eller ledig ved orlovens start, der er afgørende.  

 Dog kan der bevilges orlov efter stk. 4 i de tilfælde, hvor et  

 beskæftigelsesforhold afsluttes samtidig med orlovens start.
 Stk. 7. Orlov kan ikke bevilges til en person, der er  

 omfattet af strejke eller lockout (konflikt), jf. lov om  

 arbejdsløshedsforsikring m.v., § 61.
Beskæftigede lønmodtagere § 2. Beskæftigede
lønmodtagere skal indgå en skriftlig aftale med  

 arbejdsgiveren om orlov.
Aftalen skal indeholde nærmere vilkår  

 for tilbagevenden til arbejdspladsen.
 Stk. 2. For en fuldtidsbeskæftiget lønmodtager,  

 jf. stk. 4, er orlov betinget af, at lønmodtageren inden for de  

 sidste 5 år enten har haft ansættelse som lønmodtager  

 eller har udøvet selvstændig virksomhed i væsentligt  

 omfang svarende til mindst 3 års fuldtidsbeskæftigelse.  

 Beskæftigelse i udlandet medregnes til opfyldelse af  

 beskæftigelseskravet.
 Stk. 3. For en deltidsbeskæftiget lønmodtager,  

 jf. stk. 4, er orlov betinget af, at lønmodtageren inden for de  

 sidste 5 år enten har haft ansættelse som lønmodtager  

 eller har udøvet selvstændig virksomhed i væsentligt  

 omfang svarende til mindst 2 års fuldtidsbeskæftigelse.  

 Beskæftigelse i udlandet medregnes til opfyldelse af  

 beskæftigelseskravet.
Stk. 4. En lønmodtager anses for at være  

 fuldtidsbeskæftiget, hvis pågældende i de sidste 10 uger  

 før orloven har været ansat på fuld tid (37 timer om  

 ugen). Det samme gælder, hvis lønmodtageren er ansat på  

 vilkår, der efter overenskomst eller lignende aftale mellem  

 arbejdsgivere og lønmodtagere kan sidestilles med fuld tid.
I alle  

 andre tilfælde anses lønmodtageren for at være  

 deltidsbeskæftiget.
 Stk. 5. Hvorvidt der er tale om  

 lønmodtagerbeskæftigelse, der kan tjene til opfyldelse af  

 beskæftigelseskravet, afgøres efter reglerne i Direktoratet for  

 Arbejdsløshedsforsikringens bekendtgørelse om  

 beskæftigelseskrav, dagpengeperiode og aktivperiode.
Stk. 6. Ved opgørelsen af beskæftigelseskravet,  

 jf. stk. 2 og 3, medregnes ikke beskæftigelse, hvortil der er ydet  

 offentligt tilskud til lønnen.
Der medregnes heller ikke  

 udøvelse af selvstændig virksomhed, hvortil der er ydet  

 offentligt tilskud til etablering og drift.
Endvidere medregnes ikke  

 orlovsperioder med orlovsydelse og orlovsperioder uden løn i  

 perioderne efter stk. 2 og 3.
 Stk. 7. Lønmodtageren erklærer på tro og  

 love over for Arbejdsformidlingen, at beskæftigelseskravet er  

 opfyldt.
Selvstændige erhvervsdrivende § 3. For personer, der driver selvstændig  

 erhvervsvirksomhed mere end midlertidigt og i væsentligt omfang, er  

 orlov betinget af, at den selvstændige erhvervsdrivende inden for de  

 sidste 5 år enten har haft ansættelse som lønmodtager  

 eller har udøvet selvstændig virksomhed i væsentligt  

 omfang svarende til mindst 3 års fuldtidsbeskæftigelse.  

 Beskæftigelse i udlandet medregnes til opfyldelse af  

 beskæftigelseskravet.
Stk. 2. Ved opgørelsen af beskæftigelseskravet,  

 jf. stk. 1, medregnes ikke beskæftigelse, hvortil der er ydet  

 offentligt tilskud til lønnen.
Der medregnes heller ikke  

 udøvelse af selvstændig virksomhed, hvortil der er ydet  

 offentligt tilskud til etablering og drift.
Endvidere medregnes ikke  

 orlovsperioder med orlovsydelse og orlovsperioder uden løn i  

 perioderne efter stk. 1.
 Stk. 3. Hvorvidt der er tale om  

 lønmodtagerbeskæftigelse, der kan tjene til opfyldelse af  

 beskæftigelseskravet, afgøres efter reglerne i Direktoratet for  

 Arbejdsløshedsforsikringens bekendtgørelse om  

 beskæftigelseskrav, dagpengeperiode og aktivperiode.
 Stk. 4. Den selvstændige erhvervsdrivende erklærer  

 på tro og love over for Arbejdsformidlingen, at  

 beskæftigelseskravet er opfyldt.
Stk. 5. Det er en betingelse for orlov, at den  

 selvstændige erhvervsdrivende ikke udfører arbejde i  

 virksomheden i orlovsperioden.
Den selvstændige erhvervsdrivende skal  

 skriftligt erklære over for arbejdsløshedskassen at ville  

 ophøre med sit arbejde i virksomheden i hele orlovsperioden.
Endvidere  

 skal den selvstændige erhvervsdrivende over for  

 arbejdsløshedskassen sandsynliggøre, at det er muligt at  

 ophøre med arbejdet i virksomheden i hele orlovsperioden eller  

 dokumentere, at der ansættes en afløser i hele  

 orlovsperioden.
Ledige § 4. Personer, som modtager  

 arbejdsløshedsdagpenge som fuldt ledige enten som fuldtids- eller  

 deltidsforsikrede, kan opnå orlov til uddannelse, jf. dog § 9 stk.  

 4.
 Stk. 2. Orlov til uddannelse kan ikke indgå som tilbud i  

 en handlingsplan, jf. lov om en aktiv arbejdsmarkedspolitik.
 Stk. 3. Orlov til uddannelse kan ikke afholdes i  

 aktivperioden, jf. § 55, stk. 2, i lov om  

 arbejdsløshedsforsikring m.v.
Krav til uddannelsen § 5. Der kan opnås orlov til de uddannelser,  

 der er omfattet af Arbejdsministeriets bekendtgørelse om uddannelser,  

 hvortil der kan opnås orlov til uddannelse og  

 uddannelsesgodtgørelse, hvis uddannelsen opfylder betingelserne i  

 stk. 2.
Stk. 2. Uddannelsen skal enten 1)	have et ugentligt antal undervisningstimer på mindst 20 timer,  

 eller 2)	være normeret som heltidsundervisning efter ministerielt  

 fastsatte regler, eller 3)	være godkendt som en uddannelse, der berettiger til statens  

 uddannelsesstøtte.
Stk. 3. Ved orlov af kortere varighed end til og med 2 uger  

 må der ikke forekomme undervisningsfri dage.
Ved orlov af længere  

 varighed end 2 uger kan undervisningsfri dage indgå, hvis disse er et  

 naturligt led i uddannelsen i form af nødvendig forberedelsestid.
 Stk. 4. Arbejdsformidlingen kan efter retningslinier fastsat i  

 det regionale arbejdsmarkedsråd efter en konkret vurdering fravige  

 bestemmelserne i stk. 2, hvis det fremmer den uddannelsessøgendes  

 muligheder på arbejdsmarkedet.
 Stk. 5. Der skal foreligge dokumentation fra uddannelsesstedet  

 for optagelse.
 Stk. 6. Orlovspersonen skal overfor Arbejdsformidlingen kunne  

 dokumentere, at uddannelsen er omfattet af stk. 1, 2 og 3.
 § 6. Der kan opnås orlov til uddannelser,  

 hvori der indgår praktikperioder.
 Stk. 2. Ansøgning om orlov til disse uddannelser skal  

 indgives for den samlede uddannelse i forbindelse med påbegyndelse af  

 uddannelsen, jf. § 28, og orlov bevilges for det samlede  

 uddannelsesforløb.
 § 7. Der kan opnås orlov til  

 uddannelsesforløb, der er afbrudt af undervisningsfri perioder, hvis  

 den samlede uddannelse foregår efter en forud fastlagt  

 undervisningsplan.
 Stk. 2. Ansøgning om orlov til disse uddannelser skal  

 indgives for den samlede uddannelse i forbindelse med påbegyndelse af  

 uddannelsen, jf. § 28, og orlov bevilges samlet for de perioder, hvor  

 der foregår undervisning.
 Stk. 3. Orlovspersonen skal være dagpengeberettiget ved  

 hver orlovsperiodes påbegyndelse.
 § 8. En person, der er påbegyndt en  

 uddannelse, der samtidig er lønarbejde, kan ikke opnå orlov til  

 denne uddannelse.
Kapitel 2 Orlovsperioder Orlovens varighed § 9. Der kan opnås orlov til uddannelse i  

 mindst 1 uge i sammenhæng, jf. dog § 10, stk. 1, og  

 højst op til 52 uger.
 Stk. 2. Orlov i en sammenhængende uge bevilges for 7  

 dage.
 Stk. 3. Beskæftigede lønmodtagere og  

 selvstændige erhvervsdrivende kan opnå orlov til uddannelse i op  

 til 52 uger, jf. dog § 11.
 Stk. 4. Ledige kan i dagpengeperioden opnå orlov til  

 uddannelse i op til 6 uger, jf. dog § 12.
 Stk. 5. Lediges adgang til uddannelsesorlov efter stk. 4,  

 skal kunne indeholdes i den samlede orlovsadgang på op til 52 uger  

 inden for en periode på 5 år, jf. § 11.
Jobrotation § 10. Afholdes orlov til uddannelse som led  

 i et jobrotationsprojekt, kan det regionale arbejdsmarkedsråd godkende,  

 at orlov afholdes på enkeltdage.
Orloven skal dog sammenlagt være  

 på mindst 1 uge (5 undervisningsdage).
Stk. 2. Afholdes orlov til uddannelse som led i et  

 jobrotationsprojekt, der er etableret ved kollektiv aftale på en  

 arbejdsplads, kan det regionale arbejdsmarkedsråd i særlige  

 tilfælde godkende, at der bevilges orlov til lønmodtagere, som  

 ikke er fyldt 25 år.
Antallet af lønmodtagere over 25 år  

 skal dog udgøre den altovervejende andel af deltagerne i  

 jobrotationsprojektet.
Stk. 3. Ved jobrotation forstås en aftale mellem en  

 eller flere lønmodtagere og en arbejdsgiver om deltagelse i  

 uddannelse, hvor lønmodtagerne under fraværet erstattes af en  

 eller flere afløsere, der umiddelbart forud for ansættelsen er  

 registrerede hos Arbejdsformidlingen som ledige.
Både  

 lønmodtagerne og afløserne skal være ansat hos  

 arbejdsgiveren under hele forløbet.
Forbrug af orlovsperioder § 11. En person kan højst anvende orlov til  

 uddannelse i samlet 52 uger inden for en periode på 5 år.
Orlov  

 til sabbat bevilget efter tidligere gældende regler indgår i  

 opgørelsen af de 52 uger.
 Stk. 2. I den periode på 52 uger, hvor en person  

 kan anvende orlov til uddannelse, fradrages uger, hvor der er udbetalt  

 uddannelsesgodtgørelse efter lov om en aktiv arbejdsmarkedspolitik,  

 godtgørelse efter lov om arbejdsmarkedsuddannelser eller orlovsydelse  

 til uddannelse efter lov om orlov.
Stk. 3. Arbejdsløshedskassen skal opgøre  

 udbetalte uger efter stk. 2, i de seneste 5 år fra tidspunktet for  

 den ansøgte orlovs påbegyndelse.
Hvis de uger, kassen skal  

 opgøre, ligger mere end 4 år før orlovens  

 påbegyndelse, skal kassen oplyse, i hvilke uger der er udbetalt de i  

 stk. 2 nævnte ydelser.
 Stk. 4. Orlovspersonen skal over for  

 arbejdsløshedskassen på tro og love erklære, om der fra  

 ansøgningstidspunktet til orlovens påbegyndelse er perioder med  

 uddannelse efter stk. 2. Orlovspersonen skal endvidere på tro og  

 love erklære, om pågældende som ikke-forsikret inden for de  

 sidste 5 år har deltaget i uddannelser med godtgørelse efter lov  

 om arbejdsmarkedsuddannelser.
 Stk. 5. Godtgørelse efter lov om  

 arbejdsmarkedsuddannelser medregnes kun ved opgørelsen efter  

 stk. 2, i de tilfælde, hvor godtgørelsen er udbetalt i  

 mindst én sammenhængende uge.
 Stk. 6. Perioder med orlov til uddannelse, der indgår i  

 et jobrotationsprojekt, medregnes ikke i opgørelsen efter stk. 2,  

 hvis orloven er afholdt på enkeltdage.
 § 12. I den periode, hvor en ledig kan anvende  

 orlov til uddannelse, jf. § 9, stk. 4, fradrages dage, hvor der er  

 udbetalt orlovsydelse til ledige eller godtgørelse efter lov om  

 arbejdsmarkedsuddannelser, § 3 a, stk. 4.
 Stk. 2. Perioder med godtgørelse efter lov om  

 arbejdsmarkedsuddannelser, § 3 a, stk. 4, medregnes kun ved  

 opgørelsen efter stk. 1, i de tilfælde, hvor  

 godtgørelsen er udbetalt for mindst én hel dag.
 Stk. 3. Lediges forbrug efter stk. 1, medregnes i den  

 samlede adgang til uddannelsesorlov efter reglerne i § 11.
 Stk. 4. Ledige, der har opbrugt adgangen til orlov til  

 uddannelse, jf. § 9, stk. 4, har ret til en ny 6 ugers periode,  

 når de påbegynder en ny dagpengeperiode, jf. lov om  

 arbejdsløshedsforsikring m.v., § 55, stk. 1.
Afbrydelse af orlov/ny orlovsansøgning § 13. I tilfælde, hvor en orlov afbrydes,  

 bortfalder den resterende del af den bevilgede orlovsperiode.
Der kan  

 på ny indgives ansøgning og bevilges orlov af  

 Arbejdsformidlingen, hvis betingelserne i øvrigt er opfyldt.
Stk. 2. De uger i en bevilget orlovsperiode, hvor der ikke er  

 udbetalt orlovsydelse, jf. § 11, betragtes ikke som forbrugt.
Der vil  

 på ny kunne indgives ansøgning og bevilges orlov af  

 Arbejdsformidlingen, hvis betingelserne i øvrigt er opfyldt.
Kapitel 3 Forhold under orloven Lediges rådighedsforpligtelse § 14. Ledige skal i orlovsperioden stå til  

 rådighed for arbejde formidlet af Arbejdsformidlingen eller  

 arbejdsløshedskassen, medmindre Arbejdsformidlingen har fraveget denne  

 betingelse, jf. stk. 2. Den ledige skal være tilmeldt  

 Arbejdsformidlingen i hele orlovsperioden, medmindre Arbejdsformidlingen har  

 truffet afgørelse om at undlade at formidle arbejde.
Stk. 2. Arbejdsformidlingen kan i forbindelse med bevilling af  

 orlov efter retningslinier fastsat af det regionale arbejdsmarkedsråd  

 træffe afgørelse om at undlade at formidle arbejde,  

 hvis 1)	der ikke er eller kan forventes mangel på arbejdskraft inden  

 for den lediges fagområde, 2)	Arbejdsformidlingen skønner efter retningslinier fastsat i  

 det regionale arbejdsmarkedsråd, at uddannelsen opfylder  

 arbejdsmarkedets behov, 3)	uddannelsen medvirker til, at den ledige kan opnå fast  

 beskæftigelse.
 Stk. 3. Har Arbejdsformidlingen truffet afgørelse efter  

 stk. 2, skal dette meddeles skriftligt til den ledige samt til den  

 lediges arbejdsløshedskasse.
§ 15. Afslår den ledige under  

 uddannelsesorlov et formidlet arbejde uden en gyldig grund, betragtes den  

 ledige som selvforskyldt ledig.
Reglerne i Direktoratet for  

 Arbejdsløshedsforsikringens bekendtgørelse om selvforskyldt  

 ledighed finder tilsvarende anvendelse på udbetalingen af  

 orlovsydelsen.
 § 16. Hvis en ledig afslår et arbejde  

 formidlet af Arbejdsformidlingen, skal Arbejdsformidlingen underrette den  

 lediges arbejdsløshedskasse.
Ferie under orlov § 17. Såfremt en beskæftiget  

 lønmodtager afholder optjent ferie, efter at orloven er  

 påbegyndt, udsættes den resterende del af orlovsperioden i en  

 periode, der svarer til den afholdte ferie.
Det forudsættes, at ferien  

 varsles og afholdes i overensstemmelse med de gældende regler om  

 ferie.
 Stk. 2. Lønmodtagerens afholdelse af optjent ferie  

 under orlov kan indgå i lønmodtagerens skriftlige aftale med  

 arbejdsgiveren om orloven.
 Stk. 3. Lønmodtageren skal give Arbejdsformidlingen  

 meddelelse om, at der er aftalt ferie med arbejdsgiveren senest 14 dage  

 før orlovens ophør.
Barselorlov og afskedigelse under orlov § 18. Hvis en lønmodtager under orloven  

 opfylder betingelserne for at gå på barselorlov, jf.  

 ligebehandlingslovens § 7, har den pågældende ret til i  

 stedet at gå på barselorlov på de vilkår, som  

 følger af ansættelsesforholdet.
Stk. 2. Hvis en lønmodtager afskediges under orloven,  

 har den pågældende ret til i stedet at følge de i  

 øvrigt i ansættelsesforholdet gældende løn- og  

 ansættelsesvilkår.
Lønmodtageren skal give meddelelse til  

 arbejdsgiveren om tilbagevenden til ansættelsesforholdet i  

 tidsmæssig nær tilknytning til modtagelsen af afskedigelsen.
Sygdom under orlov § 19. Opstår der kortvarig sygdom i  

 orlovsperioden, anses orlovspersonen for fortsat at være på  

 orlov, og der vil kunne udbetales orlovsydelse.
Stk. 2. Ved længerevarende sygdom skal orlovspersonen  

 meddele dette til Arbejdsformidlingen og arbejdsløshedskassen med  

 henblik på, at udbetalingen standses.
Ved længerevarende sygdom  

 forstås som hovedregel sygdomsperioder af mere end 14 dages varighed,  

 jf.
Arbejdsministeriets bekendtgørelse om uddannelsesaktivitet og  

 indberetningspligt i forbindelse med uddannelser, der følges med  

 uddannelsesgodtgørelse eller med uddannelsesorlovsydelse m.v.
Kapitel 4 Orlovsydelsen Orlovsydelsens størrelse Beskæftigede lønmodtagere § 20. Orlovsydelsen til fuldtidsforsikrede  

 lønmodtagere, der i de sidste 10 uger før orloven i gennemsnit  

 har været ansat i mindst 24 timer ugentlig, udgør et  

 beløb svarende til arbejdsløshedsdagpengenes højeste  

 beløb for fuldtidsforsikrede, jf. § 47 i lov om  

 arbejdsløshedsforsikring m.v.
Har lønmodtageren ikke  

 været ansat til en fast ugentlig arbejdstid, eller dokumenterer  

 lønmodtageren at have arbejdet i flere timer end svarende til  

 ansættelsen, skal det faktiske timetal (løntimer) i gennemsnit  

 være på mindst 24 timer ugentlig.
 Stk. 2. Orlovsydelsen til fuldtidsforsikrede  

 lønmodtagere, der i løbet af 10-ugers-perioden forud for  

 orlovens start, har modtaget supplerende dagpenge, udgør et  

 beløb svarende til arbejdsløshedsdagpengenes højeste  

 beløb for fuldtidsforsikrede, jf. § 47 i lov om  

 arbejdsløshedsforsikring m.v., uanset om beskæftigelseskravet i  

 stk. 1 er opfyldt.
 Stk. 3. Orlovsydelsen til deltidsforsikrede  

 lønmodtagere og til fuldtidsforsikrede lønmodtagere, der ikke  

 opfylder det i stk. 1 nævnte beskæftigelseskrav,  

 udgør et beløb, der svarer til arbejdsløshedsdagpengenes  

 højeste beløb for deltidsforsikrede, jf. § 70 i lov om  

 arbejdsløshedsforsikring m.v.
Selvstændige erhvervsdrivende § 21. Orlovsydelsen til selvstændige  

 erhvervsdrivende udgør et beløb, der svarer til  

 arbejdsløshedsdagpengenes højeste beløb, jf. § 47 i  

 lov om arbejdsløshedsforsikring m.v.
Ledige § 22. Orlovsydelsen til fuldtidsforsikrede ledige  

 udgør et beløb, der svarer til arbejdsløshedsdagpengenes  

 højeste beløb, jf. § 47 i lov om  

 arbejdsløshedsforsikring m.v.
 Stk. 2. Orlovsydelsen til deltidsforsikrede ledige  

 udgør et beløb, der svarer til arbejdsløshedsdagpengenes  

 højeste beløb for deltidsforsikrede, jf. § 70 i lov om  

 arbejdsløshedsforsikring m.v.
 Stk. 3. Orlovsydelsen til ledige, der er omfattet af  

 § 51, stk. 2, i lov om arbejdsløshedsforsikring m.v.,  

 udgør et beløb svarende til dagpengebeløbet for  

 nyuddannede.
Supplerende beløb § 23. Det regionale arbejdsmarkedsråd kan  

 beslutte at udbetale et supplerende beløb til orlovsydelsen til  

 lønmodtagere, der gennemfører en uddannelse inden for  

 erhvervsområder, hvor der er eller kan forventes mangel på  

 arbejdskraft.
Det supplerende beløb kan udbetales til arbejdsgiveren i  

 tilfælde, hvor arbejdsgiveren fortsætter med at udbetale  

 sædvanlig løn under orloven.
Det er en betingelse, at den  

 udbetalte løn overstiger orlovsydelsen og supplementet.
 Stk. 2. Orlovsydelsen kan højst suppleres med et  

 beløb, der svarer til 20 pct. af orlovsydelsens højeste  

 beløb, jf. § 20, stk. 1.
Udbetaling af orlovsydelsen Udbetaling til orlovspersonen § 24. Orlovsydelsen udbetales til den person, der  

 er på orlov.
 Stk. 2. Der kan kun modtages orlovsydelse efter en af  

 orlovsordningerne ad gangen.
 Stk. 3. Modtages der offentlig forsørgelsesydelse efter  

 anden lovgivning, kan der ikke samtidig modtages orlovsydelse.
 Stk. 4. Der kan ikke udbetales orlovsydelse til en person, som  

 ved domstolsafgørelse eller administrativ afgørelse er  

 berøvet sin frihed, eller som unddrager sig frihedsberøvelse.  

 Der kan endvidere ikke udbetales orlovsydelse til en person, som  

 forsørges på institution.
 Stk. 5. Orlovsydelse må ikke udbetales til en person,  

 der er omfattet af strejke eller lockout (konflikt), jf. lov om  

 arbejdsløshedsforsikring m.v., § 61. Dette gælder dog ikke,  

 hvis orloven er påbegyndt inden konflikten bryder ud.
 Stk. 6. Det er en betingelse for udbetaling af orlovsydelse,  

 at orlovspersonen deltager aktivt i uddannelsen, jf. bekendtgørelse om  

 uddannelsesaktivitet og indberetningspligt i forbindelse med uddannelser, der  

 følges med uddannelsesgodtgørelse eller med  

 uddannelsesorlovsydelse m.v.
Refusion til arbejdsgiveren § 25. For beskæftigede lønmodtagere  

 kan orlovsydelsen udbetales til arbejdsgiveren i tilfælde, hvor  

 arbejdsgiveren fortsætter med at udbetale sædvanlig løn  

 under orloven.
Det er en betingelse, at den udbetalte løn overstiger  

 orlovsydelsen.
 Stk. 2. Udbetaler arbejdsgiveren under orloven en løn,  

 der er knyttet til en uddannelsesaftale, der fører frem til en  

 egentlig erhvervsuddannelse, vil arbejdsgiveren ikke kunne få udbetalt  

 orlovsydelsen.
Fradrag i orlovsydelsen § 26. Der foretages fradrag i orlovsydelsen for  

 arbejdsindtægter og andre indtægter efter regler, der er fastsat  

 i medfør af § 58 i lov om arbejdsløshedsforsikring  

 m.v.
 Stk. 2. Der foretages ikke fradrag i orlovsydelsen for et  

 mellem lønmodtager og arbejdsgiver aftalt beløb til supplering  

 af orlovsydelsen.
 Stk. 3. I tilfælde, hvor orlovsydelsen udbetales til  

 arbejdsgiveren, jf. § 25, stk. 1, udbetales orlovsydelsen med det  

 beløb, som lønmodtageren selv ville have fået udbetalt,  

 efter at der er foretaget fradrag efter stk. 1.
Kapitel 5 Administration Arbejdsformidlingens administration Ansættelse af afløser § 27. Arbejdsformidlingen kan yde arbejdsgiverne  

 bistand i forbindelse med orlovsaftaler, ansættelse af ledige i  

 orlovsstillinger samt yde uddannelsesrådgivning til  

 virksomhederne.
Stk. 2. I tilfælde, hvor arbejdsgiveren beslutter  

 at besætte den ledige stilling i orlovsperioden, kan  

 Arbejdsformidlingen bistå med formidling af arbejdskraft, herunder  

 formidling af ledige med tilskud efter reglerne herom i lov om en aktiv  

 arbejdsmarkedspolitik og lov om en aktiv socialpolitik.
Er den, der  

 ansættes i orlovsstillingen, et dagpengeberettiget ledigt medlem af en  

 arbejdsløshedskasse, kan pågældende forud for orloven  

 ansættes i en oplæringsperiode, hvorunder der kan udbetales  

 uddannelsesgodtgørelse eller tilskud efter lov om en aktiv  

 arbejdsmarkedspolitik.
Ansøgning og bevilling § 28. Ansøgning om orlov indgives til  

 Arbejdsformidlingen, der træffer afgørelse om bevilling af  

 orlov.
Ansøgningen kan tidligst indleveres til Arbejdsformidlingen,  

 arbejdsløshedskassen eller uddannelsesstedet 3 måneder  

 før orlovens start.
 Stk. 2. Arbejdsformidlingen kan tidligst bevilge orloven 2  

 måneder inden orlovens start.
Stk. 3. Det er en forudsætning for modtagelse af  

 orlovsydelse, at Arbejdsformidlingen har bevilget orloven.
Ansøgningen  

 om orlov skal være indgivet til Arbejdsformidlingen inden orlovens  

 start.
Har Arbejdsformidlingen ikke modtaget ansøgningen inden  

 orlovens start, kan orlov med orlovsydelse dog bevilges med virkning fra  

 orlovens start, hvis arbejdsløshedskassen eller uddannelsesstedet har  

 modtaget ansøgningen inden dette tidspunkt.
 Stk. 4. Indgives ansøgningen efter orlovens start,  

 kan der ikke bevilges orlov.
Behandling af orlovsansøgningen § 29. Arbejdsformidlingen skal i forbindelse med  

 behandlingen af ansøgningen påse, at følgende betingelser  

 er opfyldt:
1)	at orlovsansøgeren opfylder aldersbetingelsen, jf. § 1,  

 stk. 2, jf. dog § 10, stk. 2, 2)	at uddannelsen opfylder betingelserne i § 5, 3)	at der foreligger dokumentation fra uddannelsesstedet om optagelse,  

 jf. § 5, stk. 5, 4)	at orlovsperioden opfylder betingelsen om varighed, jf.  

 § 9, 5)	at arbejdsløshedskassen har attesteret, at  

 orlovsansøgeren opfylder kravet om medlemskab og dagpengeret, herunder  

 også i tilfælde, hvor orlovsperioden ikke er  

 sammenhængende, jf. § 32, stk. 1, 6)	at orlovsperioden kan være indeholdt i de samlede 52 uger  

 inden for 5 år, jf. § 11, stk. 1, herunder bl.a., at der er  

 foretaget fradrag for tidligere afholdt sabbatorlov, 7)	at arbejdsløshedskassen har attesteret, hvor mange uger i de  

 seneste 5 år regnet tilbage fra tidspunktet for påbegyndelsen af  

 den nu ansøgte orlovsperiode, der er udbetalt enten  

 uddannelsesgodtgørelse efter lov om en aktiv arbejdsmarkedspolitik,  

 godtgørelse efter lov om arbejdsmarkedsuddannelser eller orlovsydelse  

 til uddannelse efter lov om orlov, jf. § 32, stk. 1, 8)	at orlovspersonen har erklæret, om der fra  

 ansøgningstidspunktet til orlovens påbegyndelse er perioder  

 efter § 11, stk. 2, og om pågældende som ikke-forsikret  

 inden for de sidste 5 år har modtaget ydelser efter lov om  

 arbejdsmarkedsuddannelser, jf. § 11, stk. 4, 9)	at lønmodtagere og selvstændige erhvervsdrivende  

 opfylder beskæftigelseskravet, jf. §§ 2 og 3, 10)	at der i forbindelse med lønmodtageres orlov er aftalt  

 nærmere vilkår for tilbagevenden til arbejdspladsen, jf.  

 § 2, stk.1, 11)	at der ved orlov til en selvstændig erhvervsdrivende  

 foreligger attestation fra arbejdsløshedskassen for, at den  

 selvstændige erhvervsdrivende ophører med at arbejde i  

 virksomheden i orlovsperioden, jf. § 32, stk. 1, 12)	at arbejdsløshedskassen har attesteret, at den ledige er i  

 dagpengeperioden, jf. § 55, stk. 1, i lov om  

 arbejdsløshedsforsikring m.v., og datoen for den lediges overgang til  

 aktivperioden, jf. § 55, stk. 2, i lov om  

 arbejdsløshedsforsikring m.v., jf. § 9, stk. 4, og  

 § 32, stk. 1, og 13)	at arbejdsløshedskassen har attesteret, hvor mange dage, der  

 er udbetalt orlovsydelse til ledige og godtgørelse efter lov om  

 arbejdsmarkedsuddannelser, § 3 a, stk. 4, jf. § 12,  

 stk. 1, og § 32, stk. 1.
 § 30. Arbejdsformidlingen fremsender kopi af  

 orlovsbevillingen til arbejdsløshedskassen, orlovspersonen,  

 uddannelsesstedet og arbejdsgiveren.
 Stk. 2. I tilfælde, hvor Arbejdsformidlingen får  

 meddelelse fra orlovspersonen om, at orloven er afbrudt, skal  

 Arbejdsformidlingen straks underrette arbejdsløshedskassen, som skal  

 stoppe for udbetaling af orlovsydelsen.
 Stk. 3. Arbejdsformidlingen giver underretning til  

 arbejdsløshedskassen om andre forhold af betydning for udbetaling af  

 orlovsydelsen.
Tilbagekaldelse af bevillingen § 31. Har en modtager af orlovsydelse givet Arbejdsformidlingen  

 urigtige oplysninger eller fortiet forhold, der har betydning for bevillingen  

 af orlov, kan Arbejdsformidlingen annullere bevillingen.
Stk. 2. Arbejdsformidlingen kan tilbagekalde en bevilling af  

 orlov, hvis betingelserne for orloven ikke længere er til stede.
Hvis  

 Arbejdsformidlingen undlader at annullere en orlovsbevilling, selv om  

 arbejdsløshedskassen oplyser, at orlovspersonen ikke var  

 dagpengeberettiget ved orlovens start, skal sagen forelægges for  

 Arbejdsmarkedsstyrelsen, inden Arbejdsformidlingen træffer  

 afgørelse.
 Stk. 3. Såfremt Arbejdsformidlingen tilbagekalder eller  

 annullerer bevillingen, skal Arbejdsformidlingen straks give  

 arbejdsløshedskassen meddelelse herom, hvorefter udbetalingen af  

 orlovsydelsen standses.
Arbejdsløshedskassens administration Attestation af orlovsansøgningen § 32. Arbejdsløshedskassen skal på  

 orlovsansøgningen attestere:
1)	at beskæftigede lønmodtagere, selvstændige  

 erhvervsdrivende og ledige er dagpengeberettigede efter reglerne i lov om  

 arbejdsløshedsforsikring m.v. ved orlovens start, 2)	at ledige befinder sig i dagpengeperioden, jf. § 55,  

 stk. 1, i lov om arbejdsløshedsforsikring m.v. ved orlovens  

 start, og datoen for overgang til aktivperioden, jf. § 55, stk. 2,  

 i lov om arbejdsløshedsforsikring m.v., 3)	at selvstændige erhvervsdrivende enten har sandsynliggjort, at  

 det er muligt at ophøre med arbejdet i virksomheden i hele  

 orlovsperioden eller har dokumenteret, at der ansættes en  

 afløser i hele orlovsperioden, 4)	for hvor mange uger i de seneste 5 år regnet tilbage fra  

 tidspunktet for påbegyndelsen af den nu ansøgte orlovsperiode,  

 der er udbetalt enten uddannelsesgodtgørelse efter lov om en aktiv  

 arbejdsmarkedspolitik, godtgørelse efter lov om  

 arbejdsmarkedsuddannelser eller orlovsydelse til uddannelse efter lov om  

 orlov, jf. § 11, stk. 3, 5)	for hvor mange dage, der er udbetalt orlovsydelse til ledige og  

 godtgørelse efter lov om arbejdsmarkedsuddannelser, § 3 a,  

 stk. 4, jf. § 12, stk. 1, og 6)	om ledige har påbegyndt en ny dagpengeperiode, jf. § 12,  

 stk. 4.
 Stk. 2. Kassen kan tidligst foretage attestationen 2  

 måneder inden orlovens start.
 Stk. 3. Hvis der i opgørelsesperioden, jf. § 11,  

 stk. 3, er sket overflytning fra en arbejdsløshedskasse, skal den  

 tidligere kasse give oplysning efter § 11, stk. 2, for  

 medlemsperioden.
Udbetaling § 33. Orlovsydelsen udbetales af  

 arbejdsløshedskassen, når orlovspersonen månedligt  

 på tro og love har erklæret, at orlov fortsat holdes.
 Stk. 2. I tilfælde, hvor arbejdsløshedskassen  

 får meddelelse fra orlovspersonen om, at orloven er afbrudt, skal  

 arbejdsløshedskassen uden ugrundet ophold stoppe udbetalingen af  

 orlovsydelsen samt give Arbejdsformidlingen meddelelse om dette.
 § 34. Staten yder forskud eller refusion  

 til arbejdsløshedskasserne til udbetaling af orlovsydelser efter  

 reglerne i §§ 79-82 i lov om arbejdsløshedsforsikring m.v.
 Tilbagebetaling, sanktion m.v.
§ 35. Såfremt arbejdsløshedskassen  

 bliver opmærksom på, at der sker ændringer i de oprindelige  

 betingelser for orlov, skal arbejdsløshedskassen give  

 Arbejdsformidlingen meddelelse om forholdet.
Arbejdsformidlingen  

 træffer herefter afgørelse om eventuel tilbagekaldelse af  

 bevillingen af orlov, jf. § 31.
 Stk. 2. Tilbagekalder eller annullerer Arbejdsformidlingen  

 bevillingen, skal arbejdsløshedskassen straks underrettes, og  

 arbejdsløshedskassen skal træffe afgørelse om eventuel  

 tilbagebetaling og sanktion efter §§ 86 og 87 i lov om  

 arbejdsløshedsforsikring m.v.
 Stk. 3. Har orlovspersonen under orloven givet urigtige  

 oplysninger overfor arbejdsløshedskassen, træffer denne  

 afgørelse om tilbagebetaling og sanktion efter §§ 86 og 87 i lov  

 om arbejdsløshedsforsikring m.v.
Kapitel 6 Oplysningspligt m.v.
 § 36. Orlovspersonen er forpligtet til at give  

 Arbejdsformidlingen og arbejdsløshedskassen oplysninger til brug for  

 administrationen af uddannelsesorlovsordningen.
 Stk. 2. Såfremt der sker ændringer i de  

 oprindelige betingelser for bevillingen af orlov, skal orlovspersonen meddele  

 dette til Arbejdsformidlingen.
 Stk. 3. Hvis orloven afbrydes, skal orlovspersonen give  

 meddelelse herom til Arbejdsformidlingen og arbejdsløshedskassen.
Kapitel 7 Klageadgang § 37. Arbejdsformidlingens afgørelser kan  

 ikke indbringes for anden administrativ myndighed, jf. dog stk. 2.
 Stk. 2. Arbejdsformidlingens afgørelse om  

 tilbagekaldelse eller annullation af en bevilling af orlov, jf. § 31,  

 kan inden 4 uger efter, at klageren har fået meddelelse om  

 afgørelsen, indbringes for Arbejdsmarkedets Ankenævn, jf.  

 § 100 i lov om arbejdsløshedsforsikring m.v.
 Stk. 3. Arbejdsmarkedets Ankenævn kan se bort fra  

 klagefristen i stk. 2, når der er særlig grund hertil.
§ 38. Arbejdsløshedskassens  

 afgørelser om udbetaling af orlovsydelse m.v. kan indbringes for  

 Direktøren for Arbejdsløshedsforsikringen, jf. § 98 i lov  

 om arbejdsløshedsforsikring m.v.
Direktørens afgørelse  

 kan indbringes for Arbejdsmarkedets Ankenævn, jf. § 99 i lov om  

 arbejdsløshedsforsikring m.v.
Kapitel 8 Øvrige bestemmelser § 39. Regelsættet om  

 uddannelsesorlovsordningen indskrænker ikke videregående  

 orlovsret efter andre love og bestemmelser, efter overenskomster eller  

 aftaler mellem arbejdsgivere og lønmodtagere.
 § 40. Orlov til uddannelse til ledige medregnes i  

 den periode, hvor der under ledighed kan udbetales ydelser efter § 55,  

 stk. 1, i lov om arbejdsløshedsforsikring m.v.
 Stk. 2. Orlov til uddannelse til beskæftigede medregnes  

 ikke i den periode, hvor der under ledighed kan udbetales ydelser efter  

 § 55, stk. 1, i lov om arbejdsløshedsforsikring m.v.
Kapitel 9 Overgangsbestemmelser og ikrafttræden § 41. Bekendtgørelsen træder i kraft  

 den 17. november 1999.
 Stk. 2. Denne bekendtgørelse finder anvendelse på  

 ansøgninger om uddannelsesorlov, der er indgivet til  

 Arbejdsformidlingen, arbejdsløshedskassen eller uddannelsesstedet den  

 17. november 1999 eller senere.
 Stk. 3. Kapitel 1, § 56, § 60, stk. 4,  

 § 65, § 69, stk. 2, 3, og 4 og § 81, i  

 bekendtgørelse nr. 48 af 26. januar 1998 om orlov til uddannelse,  

 sabbat og børnepasning er ophævet ved bekendtgørelse nr.  

 984 af 17. december 1998.
 Stk. 4. Bekendtgørelse nr. 984 af 17. december  

 1998 om orlov til uddannelse ophæves samtidig.
§ 42. Ved opgørelsen af forbruget af  

 orlovsrettighederne i henhold til denne bekendtgørelses § 11,  

 indgår 1)	perioder med godtgørelse eller støtte efter lov om  

 arbejdsmarkedsuddannelser og 2)	uddannelsesgodtgørelse efter lov om en aktiv  

 arbejdsmarkedspolitik, som er påbegyndt den 1. januar 1996 eller  

 senere.
 § 43. Ved opgørelsen af forbruget af  

 orlovsrettighederne i henhold til denne bekendtgørelses § 12,  

 indgår alene perioder med godtgørelse efter lov om  

 arbejdsmarkedsuddannelser, § 3 a, stk. 4, og perioder med  

 orlovsydelse til ledige, der er udbetalt i henhold til ansøgninger om  

 adgang til arbejdsmarkedsuddannelser eller ansøgninger om orlov til  

 uddannelse, der er indgivet til Arbejdsformidlingen,  

 arbejdsløshedskassen eller uddannelsesstedet den 1. januar 1999 eller  

 senere.
