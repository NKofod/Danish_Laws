 Resumé  


  

 En journalist der i længere tid havde beskæftiget sig med selskabstømmere,  

 klagede over at Told- og Skattestyrelsen havde givet ham afslag på aktindsigt  

 i  

 en edb-baseret liste over mulige tømte selskaber.
Styrelsen begrundede afslaget med at listen var et internt  

 dokument til brug for overvejelser om eventuelle civil- og/eller  

 strafferetlige  

 sanktioner.
Styrelsen henviste samtidig generelt til bestemte  

 undtagelsesbestemmelser i offentlighedsloven.
 Ombudsmanden udtalte kritik af at Told- og Skattestyrelsen kun  

 traf afgørelse efter offentlighedslovens regler, og ikke tillige efter  

 registerforskrifterne.
Ombudsmanden mente ikke at den pågældende liste kunne undtages  

 fra aktindsigt efter de bestemmelser som Told- og Skattestyrelsen havde  

 henvist  

 til.
Styrelsen havde derfor meddelt afslag på et ukorrekt grundlag.
Endvidere  

 udtalte ombudsmanden at det følger af god forvaltningsskik at udvise  

 tilbageholdenhed med at afslå pressens begæringer om at få lejlighed til at  

 gennemse alle sager fra en bestemt periode, medmindre andet følger af  

 reglerne  

 om tavshedspligt.
Ombudsmanden kritiserede også på denne baggrund Told- og  

 Skattestyrelsens afgørelse og henstillede til styrelsen at genoptage sagen og  

 træffe en ny afgørelse. (J. nr. 1994-2452-201).
Aktindsigt i Told- og Skattestyrelsens liste over  

 selskabstømmere En journalist (A) klagede  

 over at Told- og Skattestyrelsen havde givet ham afslag på aktindsigt i en  

 edb-baseret liste over mulige tømte selskaber.
 Sagens omstændigheder var  

 følgende:
Told- og Skattestyrelsen  

 havde ved bekendtgørelse af 7. september 1994 fastsat nærmere forskrifter for  

 registret som var tiltrådt af Registertilsynet.
I bekendtgørelsen var bl.a.  

 bestemt følgende:
 "...
KAPITEL 1 REGISTERETS NAVN OG FORMÅL  

 M.V.
 § 1.  

  

 Registerets navn er Told- og Skattestyrelsens register over  

 handel med overskudsselskaber.
 ...
 § 3.  

  

 Formålet med registeret er at koordinere og styre indsatsen  

 mod tømning af aktie- og anpartsselskaber.
 Endvidere anvendes registeret  

 til kontrol, og de i registeret indeholdte oplysninger indgår i  

 overvejelserne  

 om rejsning af eventuel straffe- og/eller erstatningssag.
 ...
KAPITEL 6 VIDEREGIVELSE AF OPLYSNINGER  

 TIL PRIVATE § 26.  

  

 Oplysninger, som kan henføres til bestemte personer, må ikke  

 videregives til private og virksomheder, medmindre dette følger af §§ 27-28,  

 eller det følger af lov eller bestemmelser, fastsat i henhold til lov, at  

 oplysningerne skal videregives.
§ 27.  

  

 Til brug i konkrete retsforhold kan der videregives  

 enkeltstående oplysninger, såfremt den pågældende kan godtgøre at have en  

 retlig interesse i at få de pågældende oplysninger, der klart overstiger  

 hensynet til oplysningernes hemmeligholdelse.
Dette gælder dog ikke  

 oplysninger,  

 om hvilke der ved lov er fastsat særlige tavshedsforskrifter.
§ 28.  

  

 Oplysninger kan endvidere videregives til brug ved konkrete  

 forskningsprojekter på nærmere angivne vilkår og efter indhentet udtalelse  

 fra  

 Registertilsynet." Ved brev af 12. oktober 1994  

 til Told- og Skattestyrelsen anmodede A om aktindsigt i den liste over tømte  

 selskaber på landsplan som Told- og Skattestyrelsen i oktober 1994 havde  

 udsendt til de forskellige skatteregioner.
 Told- og Skattestyrelsen  

 meddelte ved brev af 13. oktober 1994 afslag på A's begæring om aktindsigt.  

 Afslaget var begrundet således:
"Listen er udarbejdet  

 som et internt dokument for at skabe et overblik over de tømte selskaber.
Med  

 udgangspunkt i listen vil der blive tilvejebragt oplysninger til brug i  

 første  

 række for vurderingen af, om der er grundlag for at fremsætte erstatningskrav  

 mod nogen - men også til bedømmelse af om der er grundlag for at gøre  

 strafansvar gældende.
Vi kan derfor ikke imødekomme  

 Deres ønske.
Som begrundelse for afslaget henviser vi til Offentlighedslovens  

 §  

 2, stk. 1, § 7 og § 13, stk. 1, nr. 3." Ved brev af 14. oktober 1994  

 klagede A over denne afgørelse til mig.
 Jeg indhentede en udtalelse  

 af 3. november 1994 fra Told- og Skattestyrelsen hvilken udtalelse gav mig  

 anledning til at indhente en supplerende udtalelse fra styrelsen af 10.  

 januar  

 1995.
I udtalelsen af 3. november  

 1994 oplyste Told- og Skattestyrelsen at registret ikke var omfattet af  

 retten  

 til aktindsigt, jf. offentlighedslovens § 5, stk. 2, idet styrelsen samtidig  

 beklagede ikke at have henvist til denne bestemmelse i afslaget til A.
Jeg  

 anførte i anledning af disse udtalelser bl.a. følgende i mit brev af 7.  

 december 1994 til Told- og Skattestyrelsen:
 "...
 Jeg er enig i at retten til  

 aktindsigt efter offentlighedslovens § 5, stk. 2, ikke omfatter registre  

 eller  

 andre systematiske fortegnelser, hvor der gøres brug af elektronisk  

 databehandling (bortset fra fortegnelser der er anført i bestemmelsens stk.  

 1).
En anmodning om aktindsigt i  

 et register må derfor afgøres på grundlag af de forskrifter der er fastsat  

 for  

 det pågældende register.
Told- og Skattestyrelsen har ved bekendtgørelse af  

 7. september 1994 fastsat forskrifter for det omhandlede register.  

 Forskrifterne, der er trådt i kraft den 7. september 1994, indeholder i  

 kapitel  

 6 bestemmelser (§§ 26-28) om videregivelse af oplysninger til private.
 Hvis klagerens anmodning om  

 aktindsigt måtte og alene kunne forstås som en anmodning om aktindsigt i  

 registret, er det min umiddelbare opfattelse at der burde have været truffet  

 afgørelse efter registerforskrifterne.
 Told- og Skattestyrelsen ses  

 ikke i afgørelsen til (A) at have taget stilling til hvorvidt der med hjemmel  

 i  

 disse bestemmelser kan ske en videregivelse af oplysninger og dermed en  

 imødekommelse af anmodningen om aktindsigt.
 I udtalelsen til mig har  

 Told- og Skattestyrelsen henvist til reglen i § 16, stk 1, i lov om  

 offentlige  

 myndigheders registre og til forskrifternes § 26, men da som begrundelse for  

 ikke at give aktindsigt efter reglen om meroffentlighed (offentlighedslovens  

 § 4, stk. 1, 2. pkt.).
Jeg anmoder om Told- og  

 Skattestyrelsens udtalelse til spørgsmålet om aktindsigt i registret efter de  

 forskrifter der gælder for det." Told- og Skattestyrelsen har  

 i sin udtalelse af 10. januar 1995 til mig kommenteret spørgsmålet således:
 "Aktindsigtsbegæringen,  

 der var formuleret som en anmodning om, "at måtte få se den liste, der  

 er  

 udsendt i denne måned...", blev opfattet som en anmodning om at få  

 adgang  

 til registret, men således at denne adgang i praksis kun kunne gennemføres  

 ved,  

 at der blev udleveret et eksemplar af en udskrift af registret til (A). Vi  

 fandt derfor, at det var rigtigst at begrunde afslaget med en henvisning til  

 offentlighedslovens bestemmelser.
I registerforskrifternes § 26  

 er der sat meget snævre grænser for videregivelse af oplysninger, som kan  

 henføres til bestemte personer.
Bestemmelsen afskærer os fra at imødekomme  

 (A's) begæring om indblik i registret. (Deres spørgsmål side 2, 5.  

 afsnit)." Om aktindsigt i udskrifter  

 fra registre anførte jeg i mit brev af 7. december 1994 til Told- og  

 Skattestyrelsen  

 bl.a. følgende:
 "...
 Udskrifter fra registre der i  

 øvrigt ikke er omfattet af offentlighedsloven (§ 5, stk. 2), vil dog være  

 omfattet af offentlighedslovens regler om aktindsigt i det omfang  

 udskrifterne  

 indgår i en sag i forvaltningen eller på anden måde underkastes administrativ  

 sagsbehandling (se herved Folketingstidende 1985-86, tillæg A, sp. 214).
 I afgørelsen til klageren har  

 Told- og Skattestyrelsen oplyst at der med udgangspunkt i listen vil blive  

 tilvejebragt oplysninger til brug for vurderingen af om der er grundlag for  

 at  

 fremsætte erstatningskrav, og til bedømmelse af om der er grundlag for at  

 gøre strafansvar gældende.
 På baggrund af disse  

 oplysninger er det min umiddelbare opfattelse at de udskrifter i form af  

 udtog  

 af registret der er sendt til told- og skatteregionerne, opfylder den ovenfor  

 nævnte betingelse for at være omfattet af offentlighedsloven, herunder lovens  

 udgangspunkt om ret til aktindsigt.
Jeg anmoder om Told- og  

 Skattestyrelsens udtalelse til dette spørgsmål." Dette spørgsmål samt et andet  

 spørgsmål som jeg rejste i mit brev af 7. december 1994 om hvorvidt A's  

 begæring om aktindsigt rettelig burde have været behandlet af de respektive  

 told- og skatteregioner i 1. instans, kommenterede Told- og Skattestyrelsen  

 således i sin udtalelse af 10. januar 1995:
"Undersøgelserne i  

 selskabstømningssagerne foretages som udgangspunkt af regionerne efter en  

 nærmere fordelingsplan, således at en "ansvarlig" region udfører  

 arbejdet i straffesagen og i erstatningssagen.
Formålet med at etablere  

 edb-registret var  

  

 dels  

  

 at etablere et  

 overblik for styrelsen over sagsområdet  

  

 dels  

  

 at kunne stille et udtog af en udskrift eller en deludskrift af registret  

 til rådighed for de enkelte regioner, således at deludskriften viste de  

 sager,  

 som den pågældende region er ansvarlig for.
I det omfang, der figurerer  

 selskaber, hvori undersøgelse ikke er indledt, på deludskriften skal den  

 ansvarlige region sikre, at undersøgelsesarbejdet indledes.
En sådan udskrift kan efter  

 vores opfattelse ikke siges at "indgå" i behandlingen af en sag i  

 forvaltningen eller i øvrigt at være genstand for administrativ  

 sagsbehandling.  

 Udskriften af registret er et arbejds- og kontrolredskab for styrelsen og  

 regionerne.
Regionerne har ikke som led i en sagsbehandling truffet nogen  

 afgørelse vedrørende udskriften.
Under disse omstændigheder finder vi ikke,  

 at  

 udskriften er genstand for aktindsigt i medfør af offentlighedsloven, og vi  

 har ikke fundet, at vi er forpligtet til at indhente udtalelser fra de  

 enkelte  

 regioner om udlevering af den deludskrift, som den pågældende region har  

 modtaget. (Deres spørgsmål side 3, 6. afsnit og side 4, afsnit 8)." I mit brev af 7. december  

 1994 til Told- og Skattestyrelsen bad jeg endvidere styrelsen om at uddybe  

 den begrundelse  

 som styrelsen havde givet i sit afslag af 13. oktober 1994. Jeg anførte herom  

 bl.a. følgende:
 "...
 I afslaget af 13. oktober  

 1994 har Told- og Skattestyrelsen  

  

 generelt  

  

 henvist til offentlighedslovens § 2, stk. 1, hvorefter loven ikke gælder for  

 sager inden for strafferetsplejen.
 Jeg anmoder om Told- og  

 Skattestyrelsens supplerende udtalelse til spørgsmålet om fra hvilket  

 tidspunkt der er tale om en sag inden for strafferetsplejen.
 I afgørelsen har Told- og  

 Skattestyrelsen endvidere  

  

 generelt  

  

 henvist til offentlighedslovens § 7. Jeg går ud fra at en fuldstændig  

 henvisning ville have medtaget oplysning om at det drejer sig om  

 bestemmelsens  

 nr. 1.
 På baggrund af oplysningen om  

 at udskrifter (særlige udtog) er sendt til enkelte told- og skatteregioner,  

 anmoder jeg om en supplerende udtalelse om hvorvidt dokumentet/dokumenterne  

 derved er videregivet på en sådan måde, at det/de har mistet den interne  

 karakter.
 Endelig har Told- og  

 Skattestyrelsen i afgørelsen  

  

 generelt  

  

 henvist til offentlighedslovens § 13, stk. 1, nr. 3.
 Det forekommer mig  

 umiddelbart modstridende først generelt at begrunde afslaget på aktindsigt  

 med  

 at offentlighedsloven ikke finder anvendelse (§ 2, stk. 1), for derefter  

 ligeledes generelt at begrunde afslaget netop med henvisning til lovens  

 bestemmelser (§§ 7 og 13, stk. 1, nr. 3).
Jeg anmoder Told- og  

 Skattestyrelsen om en supplerende udtalelse til dette spørgsmål." Told- og Skattestyrelsen  

 kommenterede i sin udtalelse til mig af 10. januar 1995 disse spørgsmål  

 således:
"Der er allerede i  

 forbindelse med selskabstømninger rejst sigtelse for skattesvig efter  

 straffelovens § 289, bedrageri og skyldnersvig samt overtrædelse af  

 straffebestemmelserne i aktie- og anpartslovgivningen i tilknytning til  

 tømningen af en del af de selskaber, der er registreret i edb-registret.  

 Dette  

 gælder imidlertid langt fra alle selskaberne, men det må betragtes som givet,  

 at de undersøgelser, som foretages i øjeblikket vil føre til, at yderligere  

 sigtelser vil blive rejst.
Vi regner med i den kommende tid, at indgive  

 politianmeldelser vedrørende yderligere nogle sagskomplekser.
Sagerne i den  

 1.ste gruppe må opfattes som sager inden for strafferetsplejen.
Derimod må  

 det anses for tvivlsomt, om de sager, som endnu ikke er fremsendt til  

 politiet,  

 kan anses for sager inden for strafferetsplejen.
Der er endvidere i  

 edb-registret opført et antal selskaber, hvor det efter vores opfattelse ikke  

 vil blive aktuelt at indlede strafforfølgning, men alene at fremsætte  

 erstatningskrav.  

 Vi fandt det derfor relevant at henvise både til offentlighedslovens § 2,  

 stk.  

 1 og at begrunde afslaget også med en henvisning til andre bestemmelser i  

 loven. (Deres spørgsmål side 4, 2. og 7. afsnit)." I mit brev af 7. december  

 1994 til Told- og Skattestyrelsen var afslutningsvis anført følgende:
"Danmarks Radio omtalte  

 i et indslag i TV-Avisen søndag den 13. november 1994 den/de omhandlede  

 liste/lister.
Under indslaget blev der vist en optagelse af en meget lang  

 liste  

 der lå på et gulv.
Det blev bl.a. oplyst at listen var  

 30 meter  

 lang.
Listen var - så vidt  

 sås - uden overstregninger af nogen art.
Jeg anmoder Told- og  

 Skattestyrelsen om at oplyse hvorvidt en udskrift af registret er udleveret  

 til  

 Danmarks Radio eller andre.
I bekræftende fald beder jeg om oplysning om  

 hvorvidt  

 udleveringen er sket før styrelsen tog stilling til klagerens anmodning om  

 aktindsigt.
Jeg beder endvidere om styrelsens bemærkninger til klagerens  

 anmodning  

 om aktindsigt i lyset af indslaget i Danmarks Radio." Told- og Skattestyrelsen  

 kommenterede i sin udtalelse til mig af 10. januar 1995 dette spørgsmål  

 således:
"Det er korrekt, at  

 Danmarks Radio fik tilladelse til at filme en udskrift af registret til brug  

 for et indslag i TV-Avisen søndag den 13. november 1994. Forinden blev det  

 sikret, at optagelserne skete på en sådan måde, at selskaberne ikke kunne  

 identificeres ved gengivelsen på skærmen.
Udskriften blev ikke udleveret til  

 Danmarks Radio, der heller ikke fik lejlighed til at gennemse den.
Vi finder  

 ikke at tilladelsen til TV-Avisen ændrer grundlaget for behandlingen af (A's)  

 begæring. (Deres spørgsmål side 5, 2. afsnit)." I et brev til A udtalte jeg  

 herefter følgende:
"I.
Aktindsigt i registret Det fremgår af Told- og  

 Skattestyrelsens udtalelse til mig af 10. januar 1995 at styrelsen opfattede  

 Deres aktindsigtsbegæring som en anmodning om at få adgang til registret.  

 Selv  

 om styrelsen ikke fandt at en sådan adgang kunne gennemføres på anden måde  

 end  

 gennem udlevering af en udskrift af registret, burde styrelsen herefter  

 tillige have truffet afgørelse på grundlag af registerforskrifterne.
 Jeg har meddelt Told- og  

 Skattestyrelsen at jeg finder det kritisabelt at styrelsen kun traf afgørelse  

 på grundlag af offentlighedslovens bestemmelser, og ikke tillige efter  

 registerforskrifterne.
 Told- og Skattestyrelsen har  

 i sin udtalelse til mig af 10. januar 1995 anført at registerforskrifternes §  

 26 afskærer styrelsen fra at imødekomme Deres begæring om at få indblik i  

 registret.
Da registerforskrifterne er  

 godkendt af Registertilsynet, bedes De rette henvendelse hertil såfremt De  

 vil  

 klage over at De ikke har kunnet få registerindsigt.
De bedes endvidere  

 afvente  

 tilsynets svar forinden De indgiver en eventuel klage til mig over, at De  

 ikke  

 har kunnet få indsigt i registret efter registerforskrifterne.
II.
Aktindsigt i udskrifter fra edb-registret Det fremgår af Told- og  

 Skattestyrelsens afgørelse af 13. oktober 1994 sammenholdt med Told- og  

 Skattestyrelsens udtalelser til mig af 3. november 1994 og 10. januar 1995 at  

 Told- og Skattestyrelsen har anført følgende begrundelser for at give Dem  

 afslag efter offentlighedsloven på Deres ansøgning om at få aktindsigt:
at udskrifterne ikke er dokumenter der er indgået til  

 eller oprettet af en forvaltningsmyndighed som led i administrativ  

 sagsbehandling,  

 hvorfor udskrifterne ikke er omfattet af offentlighedslovens regler om  

 aktindsigt, at udskrifterne er interne arbejdsdokumenter og derfor  

 er undtaget fra aktindsigt efter lovens § 7, at udskrifterne i et vist omfang indeholder oplysning  

 om sager inden for strafferetsplejen som efter offentlighedslovens § 2, stk.  

 1, falder uden for lovens anvendelsesområde, og at udskrifterne indeholder oplysninger som vil kunne  

 undtages fra aktindsigt i medfør af offentlighedslovens § 13, stk. 1, nr. 3.
 Jeg skal til de anførte  

 begrundelser bemærke følgende:
 Ad 1:
 Offentlighedslovens § 4, stk.  

 1, 1. pkt., er sålydende:
"  

  

 § 4.  

  

 Enhver kan med de undtagelser, der er nævnt i §§ 7-14,  

 forlange at blive gjort bekendt med dokumenter, der er indgået til eller  

 oprettet af en forvaltningsmyndighed som led i administrativ sagsbehandling i  

 forbindelse med dens virksomhed." Offentlighedslovens  

 aktindsigtsregler omfatter således ikke kun afgørelsessager, men også anden  

 administrativ sagsbehandling.
De udtog af edb-registret som  

 Told- og Skattestyrelsen har sendt til told- og skatteregionerne, skal efter  

 det oplyste danne grundlag for regionernes gennemgang af nogle selskabers og  

 aktionærers skattemæssige forhold, idet der på baggrund af denne gennemgang  

 vil  

 kunne blive rejst straffe- og erstatningssager samt sager om en ændret  

 skattemæssig ligning.
Udskrifterne indgår herved efter min opfattelse som led  

 i administrativ sagsbehandling.
 Jeg er derfor ikke enig med  

 Told- og Skattestyrelsen i den under 1) anførte begrundelse for at  

 udskrifterne  

 ikke skulle være genstand for aktindsigt.
 Ad 2:
 Offentlighedslovens § 7, nr.  

 1 og 2, er sålydende:
 "  

  

 § 7.  

  

 Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter  

 anses dokumenter, der udarbejdes af en myndighed til eget  

 brug, brevveksling mellem forskellige enheder inden for samme  

 myndighed, ..." Adgangen til at undtage  

 interne arbejdsdokumenter fra retten til aktindsigt gælder i almindelighed  

 kun  

 så længe materialet er i den pågældende myndigheds besiddelse og udelukkende  

 danner grundlag for myndighedens egne interne overvejelser, jf. s. 183ff i  

 betænkning nr. 857/1978 om offentlighedslovens revision og Folketingstidende  

 1985-86, tillæg A, sp. 219.
 Jeg er derfor ikke enig i at  

 edb-udskrifterne efter at de er afgivet til de forskellige skatteregioner,  

 kan  

 undtages fra aktindsigt i medfør af offentlighedslovens § 7.
 Ad 3:
 Efter offentlighedslovens §  

 2, stk. 1, 1. pkt., gælder loven ikke for sager inden for strafferetsplejen.
 Denne undtagelse svarer til  

 forvaltningslovens § 9, stk. 3, hvorefter forvaltningslovens regler om  

 partsaktindsigt ikke gælder sager om strafferetlig forfølgning af  

 lovovertrædelser.  

 Om afgrænsningen af de sager der er omfattet af denne undtagelsesbestemmelse,  

 er i Forvaltningsloven med kommentarer ved John Vogter bl.a. anført følgende  

 s. 159:
"I tiden indtil der af  

 vedkommende forvaltningsmyndighed er taget stilling til, om sagen skal  

 overgives til politiet, kan sagen i almindelighed ikke betragtes som "en  

 sag om strafferetlig forfølgning". Dette må antages at gælde, selv om  

 forvaltningsmyndigheden har foretaget særlige skridt til oplysning af sagen  

 netop med henblik på en stillingtagen til dette spørgsmål.
Hvis offentlig  

 påtale kun kan iværksættes efter begæring fra den pågældende myndighed, må en  

 sag herom eller den del af en sag, der vedrører dette spørgsmål, dog antages  

 at være omfattet af undtagelsesbestemmelsen i § 9, stk. 3. Det samme gælder  

 naturligvis i de tilfælde, hvor forvaltningsmyndigheden selv kan rejse  

 offentlig påtale, og faktisk tager skridt hertil." Told- og Skattestyrelsen -  

 var da styrelsen traf sin afgørelse af 13. oktober 1994 - ikke bekendt med i  

 hvilket omfang der var rejst formel sigtelse eller i øvrigt var foretaget  

 straffeprocessuelle indgreb mod de personer og selskaber som  

 udskriften/udskrifterne angår.
Det er derfor min opfattelse at Told- og  

 Skattestyrelsen ikke har haft fornødent grundlag for at afslå aktindsigt i  

 udskrifterne under henvisning til offentlighedslovens § 2, stk. 1.
 Ad 4:
 Offentlighedslovens § 13,  

 stk. 1, nr. 3, og stk. 2, er sålydende:
"  

  

 § 13.  

  

 Retten til aktindsigt kan begrænses i det omfang det er  

 nødvendigt til beskyttelse af væsentlige hensyn til ...
3) forebyggelse, opklaring og  

 forfølgning af lovovertrædelser, straffuldbyrdelse og lignende samt  

 beskyttelse  

 af sigtede, vidner eller andre i sager om strafferetlig eller disciplinær  

 forfølgning, ...
Stk. 2. Gør hensyn som nævnt i stk. 1 sig kun gældende for en del  

 af et dokument, skal den pågældende gøres bekendt med dokumentets øvrige  

 indhold." Undtagelse fra aktindsigt i  

 medfør af offentlighedslovens § 13 vedrører således kun de oplysninger i et  

 dokument hvor de i § 13 nævnte hensyn gør hemmeligholdelse påkrævet.  

 Undtagelsesbestemmelsen forudsætter derfor at der skal foretages en konkret  

 vurdering af den enkelte oplysning, og at der skal tages stilling til  

 ekstraheringspligten efter § 13, stk. 2.
 En sådan vurdering har Told-  

 og Skattestyrelsen ikke foretaget, og jeg finder derfor ikke at Told- og  

 Skattestyrelsen har haft fornødent grundlag for at afslå aktindsigt i  

 udskrifterne  

 under henvisning til offentlighedslovens § 13, stk. 1, nr. 3.
 Det er endvidere min  

 opfattelse at en vurdering af om udskrifterne fra edb-registret kan undtages  

 fra aktindsigt i medfør af offentlighedslovens § 2, stk. 1, eller § 13, må  

 forudsætte en gennemgang af samtlige de sager som udskrifterne vedrører, og  

 at beføjelsen til at træffe afgørelse herom i 1. instans tilkommer de  

 stedlige told- og skattemyndigheder i det omfang det er henlagt til disse  

 myndigheder at træffe afgørelse i sagen i øvrigt, jf. herved  

 offentlighedslovens  

 § 15, stk. 1.
 Sammenfattende er det således  

 min opfattelse at Told- og Skattestyrelsen har meddelt Dem afslag på Deres  

 begæring om aktindsigt på et ukorrekt grundlag.
 Jeg har meddelt Told- og  

 Skattestyrelsen at jeg finder det kritisabelt, at styrelsens behandling af  

 sagen ikke lever op til den standard der i medfør af lovgivningen og  

 principperne for god forvaltningsskik må fordres vedrørende myndigheders  

 behandling  

 af denne type sager.
 Det er dog samtidig min  

 opfattelse at der kan være anledning til at overveje hvorvidt Told- og  

 Skattestyrelsen kunne have begrundet sit afslag i en henvisning til  

 offentlighedslovens § 4, stk. 3, som er sålydende:
"Begæring efter stk. 1  

 og 2 skal angive de dokumenter eller den sag, som den pågældende ønsker at  

 blive gjort bekendt med." Denne bestemmelse antages  

 således at give hjemmel for at afslå en begæring om aktindsigt, uanset at  

 genstanden for begæringen er let identificerbar, hvis begæringen reelt  

 tilsigter at skabe adgang til en ubestemt flerhed af sager, jf. herved s. 120  

 i  

 betænkning nr. 857/1978 om offentlighedslovens revision og s. 95 i den  

 kommenterede offentlighedslov, 1992, af John Vogter, hvor det nævnes at  

 begæringer  

 om at få generelle udskrifter af et bestemt offentligt register kan afslås  

 under henvisning til dette synspunkt.
 Det følger imidlertid af god  

 forvaltningsskik at der bør udvises tilbageholdenhed med hensyn til at afslå  

 pressens begæringer om at få lejlighed til at gennemse alle sager af en  

 bestemt art eller sager der er blevet journaliseret i en bestemt periode,  

 medmindre andet følger af reglerne om tavshedspligt, jf. herved pkt. 17 i  

 Justitsministeriets vejledning om lov om offentlighed i forvaltningen fra  

 1986.
 Jeg har derfor anmodet Told-  

 og Skattestyrelsen om at genoptage sagen og meddele Dem en fornyet afgørelse  

 i  

 lyset af det ovenfor anførte eller videresende Deres begæring om aktindsigt  

 til de berørte stedlige skattemyndigheder med henblik på, at disse  

 myndigheder  

 kan træffe afgørelse i 1. instans.
 Jeg har bedt Told- og  

 Skattestyrelsen om at underrette mig om hvad der videre sker i sagen.
 Det bemærkes at jeg har taget  

 Told- og Skattestyrelsens oplysninger om det passerede i relation til  

 Danmarks  

 Radio til efterretning.
..." Senere meddelte Told- og  

 Skattestyrelsen mig at man havde givet A aktindsigt i listen.
 Jeg tog det oplyste til  

 efterretning og foretog mig herefter ikke mere i sagen.
