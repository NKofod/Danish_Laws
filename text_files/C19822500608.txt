Ref.: a.
Forsvarsministeriet.
Lov om politimæssige bestemmelser i  

 tilslutning til militære forhold og foranstaltninger, lov nr. 562 af 11 OKT  

 1940.
b.
Love og bestemmelser for forsvaret, 15. hæfte,  

 Kommandantskabsforvaltning.
c.
Love og bestemmelser for forsvaret, Tillæg E til 15. hæfte,  

 Kommandantskabsforvaltning, »Bestemmelser for afmærkning i fredstid på  

 og ved forsvarets etablissementer m.v.«.
d.
Farvandsdirektoratet.
Afmærkning af danske farvande efter indførelse af  

 IALA-systemet.
e.
FKOBST 0.020-1, Danske, færøske og grønlandske territorialgrænser.
f.
HRN 911-11 (SIK KAV), Sikkerhedsbestemmelser for skydning med  

 kamptroppernes våben (fredstid).
g.
HRN 911-4l (SIK ART), Sikkerhedsbestemmelser for artilleriskydning  

 (fredstid).
h.
HRN 512-3, Sprængningstjeneste.
i.
HRN 810-20, Interallied Training in Denmark.
j.
CHS PUB 206-502, Sikkerhedsbestemmelser for våbenanvendelse under  

 øvelsesvirksomhed i søværnet.
k.
SOK BST 174-3, Artilleriøvelser.
l.
Flag Officer Denmark Standing Exercise Order (FOD SEO) (NATO  

 CONFIDENTIAL).
m.
FTKBST 173.2, Øvelser i våbenbrug.
n.
FMKBST 640.4-1, Våbensikkerhedsvirksomhed.
o.
STANAG nr. 3564 og 3783 om afmærkning af skydepladser til luft til jord  

 skydninger.
p.
FTK Military Aeronautical Information Publication (MIL AIP), Denmark.
q.
Hjemmeværnsbestemmelse 610-1, Retningslinier for behandling af sager  

 vedrørende skydebaneanlæg til brug for hjemmeværnet.
r.
Justitsministeriet. »Bekendtgørelse om indretning og anlæggelse af  

 skydebaner og feltskydningsterræner« (nr. 203 af 20 MAJ 1950) -jf. § 11  

 er forsvaret ikke omfattet heraf.
s.
Ministeriet for Offentlige Arbejder, Anordning nr. 103 af 3 MAR 1981 -  

 Anordning om forbud mod eller indskrænkning af luftfart i visse områder.
t.
Miljøministeriet.
Lov om Miljøbeskyttelse, lov nr. 372 af 13 JUN 1973  

 med senere ændringer.
u.
Vejledning fra Miljøstyrelsen, »STØJ FRA SKYDEBANER«,  

 vejledning nr. 2/1979, august 1979.
 Tillæg: Fordelingsliste.
 Bilag: 1. Fortegnelse over et antal af forsvarets faste skydepladser A og  

 B.
 2. Bekendtgørelse af afspærringsområde på land og/  

 eller på søen.
 3. Udsendelse af skydeadvarsel ved skydning på søen.
 4. Anmeldelse om skydning - luftrummet.
 Erstatter:
 1. Love og bestemmelser for forsvaret, Tillæg F til  

 15. hæfte, Kommandantskabsforvaltning, »Oprettelse og brug af  

 skydepladser«, som vil blive sat ud af kraft ved kundgørelse for  

 forsvaret.
 2. FKOBST 0.248-1 af 1 JUN 1972 »Godkendelse af  

 anlæg til skydning m.v. i fredstid«, som udgår.
 3. FKO skr. 0.046.01/002-9740 af 20 APR 1978  

 »Bestemmelser for anmeldelser om skydning - luftrummet« samt  

 rettelsesskrivelsen hertil FKO skr. 0.046.01/ 002-13196 af 31 MAJ 1978, som  

 begge sættes ud af kraft.
FORMÅL 1. Formålet med denne FKOBST er at fastsætte generelle  

 bestemmelser for oprettelse, brug og inspektion af forsvarets skydepladser  

 under hensyntagen til - forsvarets lovbestemte uddannelse og - sikkerheden i forbindelse med skydning (våbenanvendelse/våbenbrug), som  

 defineret i pkt. 10.
 Nærværende FKOBST skal være retningsgivende for de bestemmelser for  

 skydning (våbenanvendelse/våbenbrug) i forsvaret, incl. bestemmelser for det  

 enkelte våben og de respektive ammunitionstyper, som udsendes af forsvarets  

 myndigheder, jf. bl.a. ref. f.-n, der sammenfattende benævnes  

  sikkerhedsbestemmelser.
INDHOLD AFSNIT I GENERELT, HERUNDER DEFINITIONER GYLDIGHEDSOMRÅDE 3. Denne FKOBST er gældende for forsvaret, incl.  

 hjemmeværnet.
Den er endvidere - tillige med ref.r. - gældende ved  

 efternævntes brug af forsvarets skydepladser, baseret på herom oprettet  

 kontrakt, jf. ref.b.
- civile myndigheder, - civile foreninger, herunder foreninger oprettet af forsvarets personel.
 Civile myndigheder og foreninger, som opretter egne skydebaneanlæg på  

 forsvarets arealer, er ikke omfattet af nærværende FROBST, men af ref.r.
 Med hensyn til civiles våbentilladelse, forsikringer, ansvar m.v. ved brug  

 af forsvarets skydepladser henvises til ref.b.
4. De heri optagne bestemmelser er gældende for  

 følgende områder - dansk område som omfatter - dansk landområde, incl.
Færøerne og Grønland, - dansk søterritorium, som udgøres af ydre og indre territorialt farvand,  

 jf. ref.e., - dansk luftrum, som består af luftrummet over dansk landområde og dansk  

 søterritorium.
 - internationalt farvand og luftrummet derover.
DEFINITIONER 5. En skydeplads er et område på land, på søen og/eller i luften, som kan  

 benyttes til skydning, jf. pkt. 10.
 Forsvarets skydepladser omfatter:
a.
Faste skydepladser, som varigt er bestemt til skydning, inddeles i - faste skydepladser A - skydepladser, som ved bekendtgørelse udsendt af Forsvarsministeriet er oprettet i medfør af ref.a., jf. bilag  

 1.
 - faste skydepladser B - øvrige faste skydeplader.
b.
Midlertidige (improviserede) skydepladser, som anvendes til skydning i  

 begrænset omfang, idet sådanne skydepladser ikke må indeholde faste anlæg  

 eller få permanent karakter.
 6. Skydepladser kan gennem deres etablering/beregnede  

 anvendelse inddeles i nedennævnte typer, idet nogen klar opdeling dog ikke  

 altid kan foretages.
a.
Skydepladser til skydning med håndskydevåben og visse instruktions- og  

 øvelsesvåben, jf. ref.f., benævnes  skydebaneanlæg.
Hertil henregnes også  

 indendørs skydepladser.
Et skydebaneanlæg kan bestå af en eller flere  

 skydebaner, som normalt omfatter et antal skiveopstillinger og et tilsvarende  

 antal skydestandpladser på en eller flere standpladslinier.
Skydebaneanlæg kan opdeles i - skydebaneanlæg uden etableret afspærringsområde (»Afspærringsfri  

 skydebane«) og - skydebaneanlæg med etableret afspærringsområde.
b.
Skydepladser på land til taktisk skydeuddannelse af enheder og skydning  

 med sprængladt ammunition benævnes skydeterræner eller  skydeområder  

 (benævnelse i flyvevåbnetsregie), mens der på søen anvendes benævnelsen  

 skydepladser.
 7. Ved skydepladsers afspærringsområder forstås  

 områder, inden for hvilke uvedkommende tilstedeværelse er forbudt, så længe  

 afholdelse af skydning i henhold til bekendtgørelser/advarsler, ved  

 afmærkning eller afspærring er tilkendegivet at finde sted.
 Forbud mod ophold i og passage gennem afspærringsområder kan kun udstedes  

 på/over dansk område, jf. pkt. 4.
a.
På land kan afspærringsområder være permanent afspærret i henhold til  

 udsendt bekendtgørelse, hvorved uvedkommende tilstedeværelse altid er  

 forbudt.
b.
På søen kan der gives tilladelse til gennemsejling af  

 afspærringsområder, såfremt der er en sikker kommunikation mellem skib/fartøj  

 og skydende enhed/skydepladsen.
Ved gennemførelse af skydning i de  

 internationale stræder Store-Bælt og Sundet skal der altid være uhindret  

 passagemulighed for skibsfarten.
c.
I luften over forsvarets skydepladser kan der etableres enten - Restricted Area (R) , jf. ref.p. og s. (kun i dansk luftrum) eller - Danger Area (D) , jf. ref.p.
 Ved et Restricted Area (»Restriktionsbehæftet område«) forstås  

 et nærmere fastsat luftrum over en stats territorium eller territoriale  

 farvand, inden for hvilket flyvning kun må foregå på visse nærmere angivne  

 betingelser.
 Ved et Danger Area (»Fareområde«) forstås et nærmere fastsat  

 luftrum, hvor der på angivne tidspunkter kan forekomme virksomhed, f.eks.  

 skydning, som er til fare for luftfartøjer.
 I områder udpeget til lavflyvning med forsvarets fly og inden for  

 flyvestationers/flyvepladsers Terminal Control Area (TMA), jf. ref.p., vil  

 der normalt ikke kunne oprettes Restricted/Danger Areas.
 8. Ved skydepladsers fareområder forstås områder,  

 inden for hvilke tilstedeværelse kun er tilladt under iagttagelse af de  

 herfor givne sikkerhedsbestemmelser.
9. Godkendelse af de sikkerhedsmæssige forhold for  

 faste skydepladser, jf. pkt. 20 og 23, er pålagt de  skydepladsgodkendende  

 myndigheder, hvis opgaver er - sikkerhedsmæssig godkendelse af nye faste skydepladser og ændringer for  

 eksisterende faste skydepladser, - inspektion af eksisterende faste skydepladser, jf.
AFSNIT IV, - rådgivning i spørgsmål vedrørende faste og midlertidige skydepladser.
 De skydepladsgodkendende myndigheder for forsvarets faste skydepladser er  

 følgende:
 - Hærens Kampskole - for de i ref.f. (SIR KAV) behandlede våben,  

 ammunitionstyper og skydninger, d.v.s. uanset værn og incl. hjemmeværnet.
 - Sønderjyske Artilleriregiment/Hærens Ildstøtteskole - for de i ref.g.  

 (SIK ART) behandlede våben, ammunitionstyper og skydninger.
 - Sjællandske Ingeniørregiment/Hærens Ingeniør- og ABC-skole - for  

 forsvarets, undtagen hjemmeværnets, godkendte sprængningspladser, jf. ref.h.
 - Søværnets Våbeninspektør - for de i ref.j. behandlede våben,  

 ammunitionstyper og skydninger.
 - Flyvertaktisk Kommando - for de i ref.m. og n. behandlede våben,  

 ammunitionstyper og skydninger.
 - Hjemmeværnskommandoen - for hjemmeværnets godkendte sprængningspladser.
De samme myndigheder kan konsulteres ved oprettelse af midlertidige  

 skydepladser, idet den for skydningen ansvarlige chef har det  

 sikkerhedsmæssige ansvar.
Midlertidige sprængningspladser for hjemmeværnet  

 skal dog godkendes af Hjemmeværnskommandoen, jf. pkt. 20.
 Farvandsdirektoratet skal godkende afmærkning/signalgivning på søen  

 og/eller på kysten.
 Forsvarets Bygningstjeneste skal medinddrages i de sager om skydepladser,  

 hvor der er tale om bygningsmæssige arbejder efter de herfor normale  

 procedurer, jf. ref.b., samt hvor godkendelse af skydepladser efter  

 miljøbeskyttelsesloven er nødvendig.
 10. Skydning (våbenanvendelse/våbenbrug) i forsvaret omfatter i denne  

 forbindelse såvel skarpskydning som bombekast, sprængninger, minelægning,  

 torpedoskydning, raketskydning, missilskydning og brug af droner, pyroteknik  

 og antiubådsvåben m.v.
11. Skydning kan enten gennemføres i dagslys eller i  

 mørke.
Ved  skydning i dagslys forstås skydning udført i tidsrummet fra 1/2  

 time før solopgang til 1/2 time efter solnedgang.
Skydning i den resterende  

 del af døgnet betegnes skydning i mørke.
SUPPLERENDE BESTEMMELSER 12. Forsøgsskydninger er omfattet af nærværende FKOBST og gennemføres af  

 de dertil autoriserede myndigheder, som er de i pkt. 9 nævnte  

 skydepladsgodkendende myndigheder.
 13. Indendørs skydepladser er omfattet af nærværende FKOBST, jf. pkt. 6.a.
14. Skydning i udlandet.
Danske styrker i udlandet, f.eks.
FN- styrker,  

 gennemfører skydning under chefens ansvar i overensstemmelse med danske  

 sikkerhedsbestemmelser og under tilpasning til lokale bestemmelser/ forhold.
 Ved gennemførelse af specielle skydninger i udlandet, f.eks. med raketter  

 og missiler, skydes der i overensstemmelse med de lokale bestemmelser.
 Ved skydning i andre landes Flight Information Region (FIR) rettes  

 henvendelse til Flyvertaktisk Kommando.
 15. Udenlandske enheder gennemfører skydning på dansk område i  

 overensstemmelse med nærværende FKOBST, ref.i., ref.l., og fastsatte  

 sikkerhedsbestemmelser.
Skydning med våben og ammunition, som ikke anvendes i det danske forsvar,  

 og skydning, hvis gennemførelse adskiller sig væsentligt fra danske metoder,  

 eller som kan forudses at indebære særlige sikkerhedsproblemer/gener af  

 miljømæssig art, kan først finde sted efter godkendelse fra berørte  

 skydepladsgodkendende myndigheder.
Denne godkendelse tilvejebringes af den  

 udpegede værtsmyndighed ved direkte henvendelse til disse myndigheder, jf.  

 pkt. 9.
AFSNIT II OPRETTELSE, GODKENDELSE, BEKENDTGØRELSE OG AFMÆRKNING M.V.
AF FORSVARETS SKYDEPLADSER GENERELT 16. Som angivet i ref. r., Justitsministeriets  

 »Bekendtgørelse om indretning og anlæggelse af skydebaner og  

 feltskydningsterræner, (nr. 203 af 20 MAJ 1950), har forsvaret ansvaret for  

 oprettelse og brug af egne skydepladser, ligesom ansvaret ved forsvarets brug  

 af andre (civile) skydepladser påhviler forsvaret.
 Med hensyn til civile skydepladser i øvrigt henvises til ref.r.
OPRETTELSE AF SKYDEPLADSER 17. En skydeplads kan - under overholdelse af givne  

 bestemmelser - oprettes hvor som helst på såvel dansk område som på  

 internationalt farvand og i luftrummet derover, jf. pkt. 4 - 6.
I medfør af ref. a., er Forsvarsministeren bemyndiget til at udstede de  

 politimæssige påbud og forbud, som måtte findes nødvendige for at hindre  

 ophold, færdsel, sejlads eller flyvning, hvor det anses for ønskeligt i  

 nærheden af faste eller midlertidige militære anlæg.
Nævnte lov tages i  

 anvendelse ved bekendtgørelse af faste skydepladser A.
18. Ved oprettelse af en skydeplads skal der tages  

 hensyn til sikkerhedsbestemmelserne, jf. pkt. 1, for de skydninger, som skal  

 kunne gennemføres på skydepladsen, idet en skydeplads omfatter de omrader - hvorfra der skydes, - hvor målet/målområdet er placeret, - hvor fare fra skydningen i øvrigt foreligger.
 19. Ved oprettelse/større ændringer (såvel i  

 skydeomfang som tid) af en fast skydeplads skal der være tilvejebragt  

 fornødne tilladelser i overensstemmelse med denne FKOBST og givne  

 bestemmelser i øvrigt, herunder ref.t. og u.
GODKENDELSE AF SKYDEPLADSER 20. Enhver fast skydeplads skal være sikkerhedsmæssigt  

 godkendt af de berørte skydepladsgodkendende myndigheder, jf. pkt. 9.
 Af godkendelsen skal fremgå, til hvilke skydninger/våben/ammunition m.v.  

 skydepladsen er godkendt, herunder godkendelsesomfanget i mørke/usigtbart  

 vejr samt evt. fastsættelse af målafstande.
 Enhver midlertidig skydeplads skal være godkendt af den for skydningen  

 ansvarlige chef, som også udarbejder en instruks for skydepladsen.  

 Midlertidige sprængningspladser for hjemmeværnet skal dog godkendes af  

 Hjemmeværnskommandoen, jf. pkt. 9.
21. For en fast skydeplads skal den  

 kommandantskabsforvaltende myndighed (KFM) udarbejde - instruks for det enkelte skydebaneanlæg samt hvis skydepladsen indeholder flere skydebaneanlæg, - bestemmelser for brug af den samlede skydeplads, herunder plan for  

 afmærkning og afspærringsforanstaltninger.
 Instruksen og bestemmelserne skal godkendes af de skydepladsgodkendende  

 myndigheder for så vidt angår de sikkerhedsmæssige forhold.
 Ovennævnte instruks og evt. bestemmelser skal være tilgængelige for  

 brugerne af skydepladsen.
 22. Forslag om oprettelse af faste skydepladser eller  

 om ændringer af eksisterende faste skydepladser behandles i overensstemmelse  

 med bestemmelserne for forvaltningen af forsvarets etablissementer, jf. ref.  

 b.
 Forsvarets Bygningstjeneste og de skydepladsgodkendende myndigheder skal  

 medinddrages i skydepladssager allerede på planlægningsstadiet.
 23. Forsvarets Bygningstjeneste varetager, jf. ref.b.,  

 generelt forhandlinger med berørte civile myndigheder, herunder amter og  

 kommuner, i alle forhold vedrørende relationer til Lov om Miljøbeskyttelse,  

 ref. t., love om områdeplanlægning, naturfredningslov, m.v.
BEKENDTGØRELSE AF SKYDEPLADSER 24. Faste skydepladser A, jf. pkt. 5.a., med  

 afspærringsområde på dansk område bekendtgøres ved udsendelse af  

 bekendtgørelse fra Forsvarsministeriet, som efter optagelse i Lovtidende  

 udsendes i Kundgørelse for Forsvaret B.
 25. Et antal af forsvarets faste skydepladser A og B  

 er optaget i bilag 1.
 26. Et antal faste skydepladser optages hvert år i  

 Efterretninger for Søfarende (E.f.S.) nr. 1, som udsendes af  

 Farvandsdirektoratet, jf. bilag 1, kolonne a.
E.f.S. nr. 1 indeholder bl.a. oplysninger om disse skydepladsers - udstrækning/positioner/inddeling - afmærkning/signaler/forbud - VHF  

 radio, telefonnummer (mulighed for opkald).
Farvandsdirektoratet sørger for, at et antal faste skydepladser optages i  

 en række maritime publikationer, som f.eks.
Den danske Lods.
 En del skydepladser er indlagt i de respektive søkort, jf. bilag 1,  

 kolonne e.
 27. Restricted Areas (R) og Danger Areas (D), jf.  

 bilag 1, etableret over danske skydepladser, er optaget i ref.p.
De aktuelle skydetider vil, jf.
Afsnit III, blive bekendtgjort i daglig  

 skydeliste fra Flyvertaktisk Rommando.
 Etablerede Restricted/Danger Areas vil være indlagt i kort over København  

 »Flight Information Region« (FIR).
 Forslag om rettelser til Restricted/Danger Areas sendes af de  

 kommandantskabsforvaltende myndigheder til Forsvarskommandoen.
 28. Nedlægges en tidligere bekendtgjort fast  

 skydeplads, finder tilsvarende bekendtgørelse herom sted.
 29. Midlertidige skydepladser bekendtgøres kun i forbindelse med deres  

 brug, hvorfor nærmere herom er optaget i Afsnit III.
AFMÆRKNING,SIGNALGIVNING, AFSPÆRRING, OVERVÅGNING AF SKYDEPLADSER 30. Etablering af den fastsatte midlertidige  

 afmærkning, signalgivning og afspærring skal være gennemført fra 1 time før  

 skydningens begyndelse og fjernes umiddelbart efter skydningens afslutning.
 Overvågning af afspærringsområder finder sted i skydetiden.
 31. Afmærkning og signalgivning ved skydning i dagslys  

 og ved skydning i mørke, jf. pkt. 11, er forskellig, jf. efterfølgende  

 punkter.
Fortsættes skydning i dagslys til skydning i mørke eller omvendt, ombyttes  

 den fastsatte afmærkning og signalgivning, idet begge former anvendes i en  

 overgangsperiode på mindst 1 time.
Begge former skal anvendes samtidigt, når  

 vejrforholdene gør det påkrævet.
 32. Omfang, placering m.v. af afmærkningen og  

 signalgivningen fastsættes for den enkelte skydeplads af den  

 kommandantskabsforvaltende myndighed, jf. ref. b., c. og d., efter samråd med  

 de skydepladsgodkendende myndigheder, Forsvarets Bygningstjeneste og evt.  

 Farvandsdirektoratet.
 33. På land skal afspærringsområdets grænser være afmærket med hegn,  

 grænsepæle m.v., evt. suppleret med tavler, jf. ref.c.
 Færdselslinier, der fører ind i et afspærringsområde, samt uoverskuelige  

 dele af områdets grænser afspærres med forbudstavler, pæle, bomme, led,  

 kæder, poster og/eller patruljer.
 Udover afmærkningen langs grænserne kan et afspærringsområde være udstyret  

 med et antal signalmaster, på hvilke der hejses en eller flere kugler  

 afhængig af det (de) afspærringsområde(r), som benyttes til skydning.
 Desuden kan anvendes et eller flere lys placeret på et fremtrædende sted.
I mørke skal bomme, led, kæder og visse tavler være forsynet med rødt  

 eller gult lys og/eller reflekterende materiale.
Evt. kugler på signalmaster  

 erstattes/suppleres i mørke med rødt lys, som ikke må være synligt fra søen.
 34. På søen kan afspærringsområders grænser være afmærket med gule  

 sømærker med eller uden lys, jf. ref. d.
 De fra land udgående grænselinier kan retningsbestemmes på søen ved  

 sømærker eller på land ved båkelinier (for- og bagbåker) bestående af pæle  

 med gule og sorte vandret stribede trekanter, jf. ref.d., som benævnes  

 sidebegrænsningsbåkerne.
 Udover afmærkningen langs grænserne på søen skal der på land være et antal  

 signalmaster, på hvilke der hejses en eller flere kugler eller diamanter,  

 afhængig af det (de) afspærringsområde(r.) på søen, som benyttes til  

 skydning, eller et eller flere lys placeret på et fremtrædende sted.
 Skydesignaler skal forefindes i et sådant omfang, at mindst et af de viste  

 skydesignaler i sigtbart vejr kan ses fra et hvilket som helst punkt i  

 afspærringsområdet på søen såvel i dagslys som i mørke.
 Signalmasterne og/eller sidebegrænsningsbåkerne udstyres i mørke normalt  

 med lys således:.
 Note: Skydeplads med 1 afspærringsområde: Under særlige forhold kan de  

 under 34.a. anførte signaler erstattes af signaler for »Stort  

 område«, jf. pkt. 34.b.
 35. Ved skydning fra skib anvendes følgende signaler.
- i dagslys - rødt flag (signalflag BRAVO) - i mørke - rødt, fast lys, som skal være synligt horisonten rundt i en  

 afstand på mindst 2 sømil.
 36. I dansk luftrum/luftrum over internationalt farvand.
Afspærringsområder og fareområder i luften afmærkes ikke.
Såfremt største  

 sikkerhedshøjde i luften er over 150 m for de gennemførte skydninger, skal  

 overvågning (sikkerhedsobservation) af luftrummet etableres såvel ved  

 skydning i dagslys som i mørke, uanset om der over skydepladsen er etableret  

 Restricted Area (R) eller Danger Area (D), jf. pkt. 7.c. og pkt.40.
 Ved skydning fra luftfartøjer skal de etablerede  

 afspærringsområder/fareområder på dansk landområde, på dansk søterritorium  

 og/ eller på internationalt farvand i mulig/nødvendig udstrækning være  

 afmærket, afspærret og/eller overvåget efter de samme bestemmelser som anført  

 i pkt. 33 og 34.
 Installationer på skydeområder, der anvendes til luft til jord skydninger,  

 i form af mål, kontroltårne, tilskuerpladser m.v., skal være afmærket/malet i  

 overensstemmelse med NATO STANAG, jf. ref.o.
AFSNIT III BRUG AF FORSVARETS SKYDEPLADSER OG MEDDELELSER OM SKYDNING GENERELT 37. De kommandantskabsforvaltende myndigheder (KFM) og  

 de myndigheder, som forvalter skydepladser på søen/i luften - her i AFSNIT  

 III benævnt forvaltende myndigheder - har ansvaret for de i pkt. 21 nævnte  

 bestemmelser/instrukser, og for at den heri omtalte afspærring, signalgivning  

 m.v. gennemføres i forbindelse med skydning.
 Afspærring på land, på søen og i luften må kun foretages i det omfang og  

 med den varighed, som er påkrævet for den pågældende skydning, d.v.s. fra 1  

 time før skydningens begyndelse og indtil dens afslutning.
 Ved brug af en skydeplads skal der være truffet sådanne foranstaltninger,  

 at skydning om nødvendigt straks kan bringes til ophør.
Med henblik på at sikre en uhindret brug af skydepladser med  

 afspærringsområde på søen kan disse være tildelt 38. For hovedparten af forsvarets skydepladser er det  

 - udover afspærring, overvågning og signalgivning - ikke påbudt eller  

 nødvendigt at give meddelelse til offentligheden om skydepladsens brug.
 For et mindre antal skydepladser, især dem med stort afspærringsområde på  

 land, på søen og/eller i luften, er der fastsat påbud om meddelelse til  

 offentligheden, jf. pkt. 39 og 40.
 Desuden kan det for et antal skydepladser anses for ønskeligt at informere  

 offentligheden, hvorved uvedkommende indtrængen på en skydeplads kan  

 undgås/begrænses.
 Efternævnte meddelelsesformer kan tages i anvendelse:
a.
Udstedelse af forbud - gennem bekendtgørelse udsendt af  

 forsvarsministeriet - mod ophold i og passage af afspærringsområder, hvilket  

 kun kan finde sted for dansk område, jf. pkt. 4. Overtrædelse af forbudet kan  

 straffes efter - Borgerlig straffelovs § 110 c (for faste skydepladser A), - Lov nr. 21 af 4 FEB 1871, § 7 (for skydepladser, hvor der er udsendt  

 politibekendtgørelse).
b.
Udsendelse af henstilling til offentligheden om at udvise hensyn over  

 for brug af skydepladsens område.
Sådan udsendelse kan foretages for såvel  

 dansk område som internationalt farvand og luftrummet herover, men ingen  

 strafferetlige foranstaltninger kan iværksættes i forbindelse hermed.
c.
Udsendelse af generel orientering til den lokale offentlighed for at  

 advisere om ulemper og undgå klager, overtrædelse af forbud m.v.  

 Orienteringen kan foretages ved - annoncering i den lokale presse (udgifter hertil bør afvejes efter  

 lokalt behov, lokale aftaler og årstiden), - opslag på fremtrædende steder, f.eks. på havnepladser, - skrivelser til organisationer, fiskeriforeninger, skovmyndigheder m.fl., - udsendelse af brochurer.
 39. De i pkt. 38 omtalte bekendtgørelser/meddelelser  

 til offentligheden om de respektive skydepladsers brug anvendes som anført i  

 efternævnte underpunkter, idet bestemmelser for luftrummet er samlet i pkt.  

 40 og 41.
a.
Faste skydepladser A, jf. pkt. 5. Disse pladser er bekendtgjort i  

 Lovtidende, hvorfor der ikke er påbud om meddelelse til offentligheden om  

 skydeperioder.
For luftrummet, se pkt. 40.
b.
Faste skydepladser B, jf. pkt. 5, med afspærringsområde  på land  

 og/eller på søen, og hvor brug heraf meddeles ved  udsendelse af forbud.
Den forvaltende myndighed udfærdiger anmodning til berørte myndigheder,  

 jf. bilag 2, således - berørte politimestre med henblik på udsendelse af  

 »Bekendtgørelse« (såvel ved skydning på land som på søen).
Udsendelse af politimesterens »Bekendtgørelse« kan gøres i  

 dennes navn af den forvaltende myndighed, såfremt aftale herom foreligger, - Farvandsdirektoratet, Nautisk Afdeling, med henblik på optagelse i  

 »Efterretninger for Søfarende« (E.f.S.) (kun ved skydning på søen), - Søværnets operative Kommando med henblik på udsendelse i  

 »Farvandsefterretninger« (kun ved skydning på søen), - berørte marinedistrikter til efterretning (kun ved skydning på søen), - øvrige berørte myndigheder, foreninger m.fl. til efterretning.
c.
Faste skydepladser B og midlertidige skydepladser med  fareområde, jf.  

 pkt. 8, på søen, og hvor brug heraf ønskes meddel t  skibsfarten så den kan vise hensyn, idet der kun skydes, når  

  fareområdet er frit.
Den forvaltende myndighed udfærdiger meddelelse til berørte myndigheder,  

 jf. bilag 3, således - berørte politimestre af hensyn til politiets kendskab til skydningerne  

 (kun ved skydning fra kysten), - Farvandsdirektoratet, Nautisk Afdeling, med henblik på optagelse i  

 »Efterretninger for Søfarende« (E.f.S.), - Søværnets operative Kommando med henblik på udsendelse i  

 »Farvandsefterretninger«, - berørte marinedistrikter til efterretning, - øvrige berørte myndigheder, foreninger m.fl. til efterretning.
 40. Forud for skydning fra faste skydepladser A og B  

 med Restricted/Danger (R/D) Area i København FIR (Flight Information Region)  

 skal den forvaltende myndighed sende anmeldelse til Flyvertaktisk Kommando,  

 jf. bilag 4, når sikkerhedshøjden for skydning eller anden aktivitet i  

 luften, f.eks. flyvning med droner, er over 150 m/ 500 fod.
Dog kan følgende skydninger gennemføres uden anmeldelse, selv om  

 sikkerhedshøjden er over 150 m/500 fod, og er således sikkerhedsmæssigt  

 tilladt i forhold til luftrummet uanset bestemmelserne om sikkerhedselementer  

 i ref.f., eftersom der er forudsat overvågning fra skydepladsen af  

 afspærringsområdet gennem luftobservation - skydning mod jordmål med håndskydevåben ved anvendelse af ammunition af  

 kaliber under 10 mm, jf. ref.f., - kast med håndgranat, uanset type, - brug af signalpatroner og signalraketter.
 For skydning på Raghammer Odde (EK D 84) foretages anmeldelse til Rønne  

 Lufthavn i overensstemmelse med en lokal aftale og til Flyvertaktisk  

 Kommando.
De tre faste skydepladser B med oprettet Danger Area i MALMØ FIR (ES D  

 138, 139 og 140) forvaltes af Søværnets operative Kommando.
Danske  

 myndigheder/enheder, som ønsker at anvende disse tre skydepladser, sender  

 anmeldelse herom til Søværnets operative Kommando senest 28 dage før første  

 skydeperiode.
Søværnets operative Kommando sender senest 21 dage før første  

 skydeperiode de samlede anvendelsestider til Flyvertaktisk Kommando, som  

 foretager anmeldelse direkte til berørte svenske myndigheder.
De tre områder  

 optages desuden på daglig skydeliste fra Flyvertaktisk Kommando.
Flyvertaktisk Kommando udfærdiger på grundlag af de modtagne anmeldelser  

 en samlet skydeliste til - de forvaltende myndigheder (»kvittering« for anmeldelsen), - berørte myndigheder i forsvaret, - civile myndigheder efter nærmere direkte aftale med Statens  

 Luftfartsvæsen, Luftfartsdirektoratet.
 Note: Skydninger, som ikke er medtaget på den daglige skydeliste vil -  

 uanset evt. senere forsøg på tilmelding til civile flyvekontrolenheder -  

 blive betragtet som skydning, der alene gennemføres på den for skydningen  

 ansvarlige chefs ansvar, jf. pkt. 41, og den civile flyvekontroltjeneste vil  

 ikke tage hensyn til sådanne skydninger.
 41. På midlertidige skydepladser, jf. pkt. 5.b. og  

 pkt. 17, kan skydning gennemføres uden forudgående bekendtgørelse/meddelelse,  

 jf. dog nedenstående underpunkter a., b., c. og d., når den for skydningen  

 ansvarlige chef har truffet forsvarlige foranstaltninger til at hindre, at  

 der sker skade på person eller ejendom, alt i overensstemmelse med givne  

 sikkerhedsbestemmelser.
a.
Midlertidige skydepladser med behov for afspærringsområde på land  

 forhandles med berørte lodsejere og for så vidt angår offentlige områder,  

 veje m.v. med den berørte politimester.
Evt. bekendtgørelse, jf. bilag 2 og  

 pkt. 39.b., udsendes af politimesteren efter indstilling fra berørte militære  

 myndigheder.
fb.
Midlertidige skydepladser med behov for et tilstødende  

 afspærringsområde på søen skal forhandles med Farvandsdirektoratet af hensyn  

 til besejlingsforholdene.
Det kan desuden være ønskeligt af hensyn til  

 skydningens gnidningsløse gennemførelse at optage forhandlinger med det  

 berørte marinedistrikt og civile, specielt fiskeriforeningerne.
 Bekendtgørelse, jf. bilag 2 og pkt. 39.b., udsendes af politimesteren  

 efter indstilling fra pågældende militære myndighed, der samtidig underretter  

 Farvandsdirektoratet, Søværnets operative Kommando og berørte marinedistrikt.
c.
Søværnets operative Kommando kan efter egen bestemmelse oprette  

 midlertidige skydepladser på søen, idet meddelelse herom kan optages i  

 Efterretninger for Søfarende og udsendes i »Farvandsefterretninger«  

 Andre militære myndigheder kan rette henvendelse til Søværnets operative  

 Kommando om tilsvarende ønsker om midlertidige skydepladser på søen.
d.
Midlertidige skydepladser med behov (d.v.s. sikkerhedshøjden er over  

 150 m/500 fod, jf. pkt. 40) for oprettelse af midlertidigt Restricted/Danger  

 Area forhandles med Flyvertaktisk Kommando, som på sin side aftaler direkte  

 herom med Statens Luftfartsvæsen, Luftfartsdirektoratet, idet direktoratet  

 skal modtage de nødvendige oplysninger om områderne senest 4 uger forud for  

 første skydning og Flyvertaktisk Kommando 6 uger forud.
 Kun større øvelser/skydninger er omfattet heraf, idet mindre (lokale)  

 skydninger med behov for brug af luftrum over 150 m, jf. dog pkt. 40, må  

 gennemføres efter den for skydningen ansvarlige chefs bestemmelse og uden  

 anmeldelse til Flyvertaktisk Kommando.
 Skydning i områder udpeget til lavflyvning med forsvarets fly, jf. ref.p.,  

 må kun gennemføres efter forhandling med Flyvertaktisk Kommando.
AFSNIT IV INSPEKTION AF OG TILSYN MED FORSVARETS SKYDEPLADSER INSPEKTION AF SKYDEPLADSER 42. Inspektion af forsvarets skydepladser gennemføres  

 af de skydepladsgodkendende myndigheder, jf. pkt. 9, principielt i  

 overensstemmelse med FKODIR O.205-1, Inspektion i forsvaret.
Hovedparten af  

 inspektionerne foretages af Hærens Kampskole.
43. Inspektioner har til formål - at kontrollere de pågældende skydepladsers sikkerhedsmæssige tilstand, - at kontrollere de for skydepladsen udarbejdede instrukser/bestemmelser,  

 jf. pkt. 21, - at kontrollere ved stikprøver, at sikkerhedsbestemmelser m.v. er  

 ajourført, - at vejlede de lokale myndigheder med hensyn til skydepladsens  

 anvendelsesmuligheder og udførelse af sikkerhedsbetingede  

 istandsættelsesarbejder.
44. Inspektioner kan foretages som - ordinære inspektioner, idet skydebaneanlæg tilstræbes inspiceret hvert  

 3. år (foretages normalt af Hærens Kampskole). Øvrige skydepladser inspiceres  

 efter behov/ønske fra de forvaltende eller skydepladsgodkendende myndigheder, - kontrolinspektioner i tilfælde af - større reparationer, - ombygning, - ønske herom fra lokal side eller fra den skydepladsgodkendende  

 myndighed.
 45. Tilrettelæggelse af inspektioner, herunder den  

 tidsmæssige placering, gennemføres af de skydepladsgodkendende myndigheder  

 efter direkte aftale med de kommandantskabsforvaltende myndigheder.
 Ved inspektioner skal den kommandantskabsforvaltende myndighed og  

 Forsvarets Bygningstjeneste være repræsenteret.
 Kontrolinspektioner kan foretages med eller uden forudgående varsel og med  

 eller uden deltagelse af personel fra den kommandantskabsforvaltende  

 myndighed eller Forsvarets Bygningstjeneste.
 Følgende retningslinier er gældende for Hærens Kampskoles ordinære  

 inspektioner:.
Meddelelse om ordinære inspektioner udsendes af Hærens Kampskole til de  

 kommandantskabsforvaltende myndigheder og berørte byggeadministrationer  

 årligt i november måned for det efterfølgende kalenderår.
Meddelelsen skal  

 indeholde oplysning om, i hvilken uge inspektionen påregnes gennemført.  

 Senest den 1. i måneden forud for den måned, hvor inspektionen gennemføres,  

 underrettes pågældende myndighed om detaljer i inspektionen.  

 Kommandantskabsforvaltende myndigheder, der er ansvarlige for flere  

 geografisk adskilte skydepladser, udarbejder forslag til plan for  

 inspektionen med angivelse af de skydepladser, der ønskes inspiceret de  

 enkelte dage.
Forslaget tilsendes Hærens Kampskole og berørte  

 byggeadministration.
Godkendelse af forslaget, subsidiært ønsker om ændringer  

 i dette, tilgår fra Hærens Kampskole.
For inspektioner ved hjemmeværnet  

 følges ref.q.
 46. Efter hver inspektion udarbejder den inspicerende  

 (skydepladsgodkendende) myndighed en rapport, som tilgår følgende.:
- berørte kommandantskabsforvaltende myndighed (KFM) - Østre eller Vestre Byggeadministration.
 I tilfælde, hvor rapporten omtaler forhold, som bør komme foresatte  

 myndigheder til kendskab, videresendes rapporten ad kommandovejen til disse.
 For rapportering i hjemmeværnet følges ref.q.
TILSYN MED SKYDEPLADSER 47. De kommandantskabsforvaltende myndigheder  

 udpeger/ansætter en dertil uddannet tilsynsførende for de respektive  

 skydepladser og fastsætter gennem instruks eller lignende dennes pligter.
IVÆRKSÆTTELSE 48. Denne FKOBST er i kraft fra modtagelsen C.S.
Borgesen Generalmajor Chef for Operationsstaben Fordeling: Jf- TILLÆG TILLÆG FORDELINGSLISTE Fordeles og forvaltes af værnenes reglementsforvaltninger i henhold til  

 standardfordeling, samt af HRFV i følgende ekstra fordeling:.
BILAG 2 BEKENDTGØRELSE AF AFSPÆRRINGSOMRÅDE PÅ LAND OG/ELLER PÅ SØEN I overensstemmelse med pkt. 39.b. og 41 kan det ved skydning på land  

 og/eller på søen være ønskeligt, at der udsendes bekendtgørelse herom til  

 berørte enten for den enkelte skydeperiode eller for en måned ad gangen Den forvaltende myndighed tilskriver berørte myndigheder senest 3 uger  

 forud for 1. skydedag således:
 1. Forsvaret (Hjemmeværnet) gennemfører skydning ved  

 ..........
med oprettede afspærringsområder, som anført i pkt. 2 og 3, i følgende perioder:
Dato: Daglig skydetid: (Sikkerhedsafstand:) 2. På land er afspærringsområdet beliggende ..........  

 (området vil sædvanligvis være en polygon, hvis vinkelspidser i så fald  

 angives).
 Det er afmærket med .................
 3. På søen omfatter afspærringsområdet (der er indlagt  

 i søkort nr. .....), følgende farvand ................ (området vil enten  

 være en polygon, hvis vinkelspidser (positioner) i så fald angives i grader,  

 minutter og sekunder Nord og Øst eller en sektor, hvis centrum angives i  

 grader, minutter og sekunder Nord og Øst, og hvis sidebegrænsninger angives i  

 grader eller ved terrænbeskrivelse (båker, master m.v.) - sikkerhedsafstanden  

 regnet fra centrum angives i meter og sømil, hvis ikke medtaget i pkt. 1).
 4. Afspærring tilkendegives ved skydesignal  

 ............. (På signalmaster hejses kugler eller diamanter, fra skib vises  

 flag/lys).
5. Afspærring etableres 1 time før påbegyndelse af  

 skydning.
Skydesignalerne fjernes umiddelbart efter skydningens ophør,  

 hvorefter afspærringen er hævet.
 6. Ophold i og passage gennem afspærringsområdet på  

 land og på søen inden for dansk søterritorium er forbudt, når de i pkt. 4  

 nævnte skydesignaler vises.
 7. Overtrædelse af ovennævnte forbud straffes i medfør  

 af Lov nr. 21 af 4 FEB 1871, § 7.
 Kun til politimesteren i ...........
 Bekendtgørelsen ønskes indrykket een gang på en hverdag i dagbladene  

 ........
 De med udsendelse af bekendtgørelsen forbundne udgifter vil blive  

 refunderet af.............
 2 eksemplarer af det udstedte forbud bedes indsendt hertil.
 Kun til Farvandsdirektoratet, Nautisk Afdeling:
 Farvandsdirektoratet anmodes om at optage i »Efterretninger for  

 Søfarende« de fra skrivelsens pkt. 3 nødvendige oplysninger.
 Kun til Søværnets operative Kommando:.
 Søværnets operative Kommando anmodes om at udsende uddrag af  

 bekendtgørelsen i »Farvandsefterretninger«.
 Bemærkninger:
 1. Såfremt den kommandantskabsforvaltende myndighed  

 udsender bekendtgørelsen i politimesterens navn, jf. pkt. 39.b., ændres  

 skrivelsen i overensstemmelse hermed, idet politimesteren fortsat bør  

 tilskrives.
 2. Såfremt afspærringsområdet kun oprettes på land,  

 udgår skrivelsens pkt. 3 m.v., ligesom Farvandsdirektoratet, Søværnets  

 operative Kommando m.fl. ikke tilskrives.
 3. Såfremt afspærringsområdet kun oprettes på søen,  

 udgår skrivelsens pkt. 2.
 4. Ved skydninger med afspærringsområde på søen kan  

 som ref. medtages henvisning til »Efterretninger for Søfarende«,  

 Bilag til E.f.S. nr. 1-19.. »Oversigt over forsvarets  

 skydepladser«, som udsendes hvert år i januar måned.
 5. Om ønskeligt kan vedlægges et kortudsnit med  

 indtegnet afspærringsområde.
BILAG 3 UDSENDELSE AF SKYDEADVARSEL VED SKYDNING PÅ SØEN I overensstemmelse med pkt. 39.c. kan det ved skydning på søen være  

 ønskeligt at udsende meddelelse herom til skibsfarten enten for den enkelte  

 skydning eller for en måned ad gangen.
 Den forvaltende myndighed tilskriver berørte myndigheder senest 3 uger  

 forud for 1. skydedag således:
 1. Forsvaret (Hjemmeværnet) gennemfører skydning ved  

 .........., som anført i pkt. 2, i følgende perioder:.
Dato: Daglig skydetid: (Sikkerhedsafstand:) På søen omfatter skydepladsen (der er indlagt i søkort nr. ..), følgende  

 farvand ................ (området vil enten være en polygon, hvis  

 vinkelspidser (positioner) i så fald angives i grader, minutter og sekunder  

 Nord og Øst eller en sektor, hvis centrum angives i grader, minutter og  

 sekunder Nord og Øst, og hvis sidebegrænsninger angives i grader eller ved  

 terrænbeskrivelse (båker, master m.v.) - sikkerhedsafstanden regnet fra  

 centrum opgives i meter og sømil, hvis ikke medtaget i pkt. 1).
 3. Skydepladsens brug tilkendegives ved skydesignal  

 ....... (på signalmaster hejses kugler, diamanter el.lign., fra skib vises  

 flag/lys).
4. Skydesignalerne vises 1 time før påbegyndelse af  

 skydning.
Skydesignalerne fjernes umiddelbart efter skydningens ophør,  

 hvorefter afspærringen er hævet.
 5. Skibsfarten anmodes om at udvise hensyn, idet der  

 kun skydes, når fareområdet er frit.
 Kun til Farvandsdirektoratet, Nautisk Afdeling:.
 Farvandsdirektoratet anmodes om i »Efterretninger for Søfarende«  

 at optage de fra skrivelsens pkt. 2 nødvendige oplysninger.
 Kun til Søværnets operative Kommando:
 Søværnets operative Kommando anmodes om at udsende uddrag af  

 skydeadvarslen i »Farvandsefterretninger«.
 Bemærkninger.:
 1. Ovennævnte meddelelse reduceres væsentligt, når  

 skydningen ikke har forbindelse til land.
 2. Orientering af berørte politimestre medtages kun  

 ved skydning fra kysten.
BILAG 4 ANMELDELSE OM SKYDNING - LUFTRUMMET 1. I overensstemmelse med pkt. 40 skal de forvaltende  

 myndigheder for skydepladser med Restricted/Danger Area forud for skydning,  

 som kræver begrænsninger i luftrummets benyttelse, d.v.s. ved  

 sikkerhedshøjder over 150 m/500 fod, tilsikre afsendelse af nedennævnte  

 anmeldelse til Flyvertaktisk Kommando.
Samlet anmeldelse kan foretages af de  

 myndigheder, f.eks.
Søværnets operative Kommando og Flyvertaktisk Kommando,  

 som forvalter flere skydepladser.
Anmeldelse foretages ikke, når de i pkt. 40  

 særligt anførte skydninger med sikkerhedshøjde over 150 m/500 fod  

 gennemføres, eftersom luftobservation er forudsat.
 Anmeldelsen udformes således:
 1. Skydeområde(r) (nr. og navn).
 2. Skydeperiode(r) (opgives i Z-tid ved  

 datotidsgrupper).
 3. Højde(r) (opgives som den maksimalt nødvendige  

 højde i fod).
 Eksempel 1:
 Eksempel 2:.
 Eksempel 3:
Adresse: Flyvertaktisk Kommando - Flight Information Section Telex nr. 66161 Tidligere ophør - af over 1 times varighed eller bortfald af skydning,  

 f.eks. af vejrmæssige grunde - meldes straks telefonisk til Flyvertaktisk  

 Kommando, lokal 2391/2393. Uden for daglig arbejdstid til lokal 2330  

 (vagthavende officer i Flyvertaktisk Kommando).
 Flyvertaktisk Kommando videresender straks sådanne meldinger til Area  

 Control Center, Københavns Lufthavn, Kastrup.
 4. De anmeldte begrænsninger i luftrummets benyttelse  

 må kun foretages i den højde og med den varighed, som er påkrævet for den  

 enkelte skydeperiode.
 Med det korte varsel for skydningernes anmeldelse forudsættes der fuld  

 overensstemmelse mellem den anmeldte og den faktiske skydeperiode.
 Det er forbudt at skyde før eller efter de anmeldte skydeperioder, idet  

 luftrummet uden fare forudsættes at kunne benyttes til flyvning.
