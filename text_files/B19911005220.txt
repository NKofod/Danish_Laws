(Teknisk forskrift 5.1.01-1) I medfør af § 28 i Industri- og Handelsstyrelsens bekendtgørelse nr. 168  

 af 19. marts 1991 om akkreditering af selskaber mv. til certificering af  

 personer, produkter og systemer fastsættes:
 1. Et selskab, der ansøger om akkreditering til  

 certificering af personer, produkter eller systemer, skal betale gebyr for  

 behandling af ansøgningen.
 1.1 Et akkrediteret selskab skal betale gebyr for tilsyn med  

 akkrediteringen samt for behandling af ansøgning om fornyelse af  

 akkrediteringen.
 1.2 Ansøges der om ændring af akkrediteringen, betales der gebyr for  

 behandlingen heraf.
 1.3 Erlagt gebyr for behandling af ansøgning tilbagebetales ikke ved  

 afslag på ansøgningen.
 1.4 Industri- og Handelsstyrelsen kan kræve a conto betaling for  

 behandling af ansøgninger og for tilsynsbesøg.
 2. Gebyrets størrelse afhænger af den arbejdsbyrde  

 sagsbehandlingen forventes at udgøre. Årligt fastsættes et standardgebyr for  

 hver af gebyrkategorierne:
- Ansøgning om akkreditering - Tilsyn (hver 15. måned) - Ansøgning om fornyelse af akkreditering.
 2.1 Standardgebyret beregnes ud fra følgende forudsætninger:
- at en ansøgning om akkreditering kan behandles af en medarbejder fra  

 styrelsen og to særlig sagkyndige.
Den totale indsats forventes at være 150  

 timer uden behov for opfølgningsbesøg for kontrol med gennemførelsen af  

 korrigerende handlinger.
- at et tilsynsbesøg kan gennemføres af en medarbejder fra styrelsen og en  

 særlig sagkyndig.
Den totale indsats forventes at være 65 timer uden behov  

 for kontrol med gennemførelsen af korrigerende handlinger.
- at en ansøgning om fornyelse kan behandles af en medarbejder fra  

 styrelsen og to særlige sagkyndige.
Den totale indsats forventes at være 100  

 timer uden behov for kontrol med gennemførelsen af korrigerende handlinger.
3. Afviger den aktuelle sag fra ovennævnte  

 forudsætninger reduceres eller forøges gebyret, så det dækker de forventede  

 omkostninger.
Et ansøgende selskab vil ved sagens påbegyndelse få meddelelse  

 om gebyret.
 4. Gebyr for behandling af ansøgning om ændring af  

 akkreditering, ekstra tilsynbesøg og indsats ud over, hvad der er forudsat  

 for standardgebyret, beregnes udfra medgået tid.
 5. Ud over gebyret betales udlæg til transport og  

 eventuelt ophold i henhold til statens regler.
 5.1 Der beregnes ikke gebyr for rejsetid.
 6. Standardgebyrer (ekskl. udlæg og moms):
Ansøgning om akkreditering kr. 66.000 Tilsynsbesøg kr. 30.000 Ansøgning om fornyelse kr. 45.000.
 6.1 Gebyr pr. time for ekstraindsats mv. (ekskl. udlæg og moms):
