Betænkning afgivet af Kulturudvalget den 30. maj 2018 Betænkning over Forslag til lov om ændring af lov om ophavsret (Gennemførelse af Marrakeshdirektivet m.v.) [af kulturministeren (Mette Bock)]:
1. Ændringsforslag Kulturministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 25. april 2018 og var til 1. behandling den 2. maj 2018. Lovforslaget blev efter 1. behandling henvist til behandling i Kulturudvalget.
Møder Udvalget har behandlet lovforslaget i 2 møder.
Teknisk gennemgang Den 22. maj 2018 har Kulturudvalgets medlemmer fået en teknisk gennemgang af lovforslaget i Kulturministeriet.
Høring Et udkast til lovforslaget har inden fremsættelsen været sendt i høring, og kulturministeren sendte den 9. februar 2018 dette udkast til udvalget, jf.
KUU alm. del  bilag 107. Den 25. april 2018 sendte kulturministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Blindefonden.
 Kulturministeren har over for udvalget kommenteret den skriftlige henvendelse til udvalget.
Spørgsmål Kulturministeren har skriftligt svaret på 2 spørgsmål stillet mundtligt under 1. behandling, jf. bilag 4. Kulturministeren har fremsendt notat om kravene for at blive indmeldt hos Nota som svar på mundtligt spørgsmål stillet under den tekniske gennemgang, jf. bilag 8.
 Udvalget har stillet 1 skriftligt spørgsmål til kulturministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til vedtagelse med de stillede ændringsforslag.
Enhedslistens medlemmer af udvalget støtter lovforslaget, idet der tages udgangspunkt i ministerens oplysning om, at betaling til rettighedshaverne vurderes ikke at blive påvirket væsentligt, selv om det samtidig vurderes, at udbuddet af tilgængelige formater forventes at stige.
Det er vigtigt at understrege, at der ikke må være tale om en skjult spareøvelse, og at en forudsætning for Enhedslistens tilslutning er, at der hverken må ske begrænsning i udbuddet af tilgængelige formater eller en væsentlig reduktion af kompensationen til rettighedshaverne.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af kulturministeren, tiltrådt af udvalget:
 1) I den under nr. 6 foreslåede § 17 b ændres »notation« til: »notationer«.
[Sproglig ændring] Til § 1 2) I den under nr. 6 foreslåede § 17 c ændres i stk. 4 »tilsidesættes« til: »fraviges«.
[Sproglig ændring] Bemærkninger Til nr. 1 Forslaget til § 17 b medfører, at forslagene til §§ 17 c-17 e finder anvendelse på offentliggjorte værker i form af bøger, tidsskrifter, aviser, blade eller anden type skriftligt materiale, notation og tilhørende illustrationer på ethvert medie.
 Det foreslås at ændre »notation« til »notationer«, således at de oplistede eksempler på værker alle anføres i flertalsform. Ændringen har ingen betydning for indholdet af forslaget til § 17 b.
Til nr. 2 Forslaget til § 17 c, stk. 4, medfører, at de foreslåede regler i § 17 c, stk. 1-3, der indeholder regler om fremstilling m.v. af tilgængelige formater, ikke kan tilsidesættes ved aftale.
 Det foreslås at ændre »tilsidesættes« til »fraviges«, således at sprogbrugen bliver konsistent med den, som ellers anvendes i ophavsretsloven, f.eks. i lovens §§ 37, 54 og 55.
Alex Ahrendtsen (DF) Karin Nødgaard (DF) nfmd.
Kristian Thulesen Dahl (DF) Peter Skaarup (DF) Morten Marinus (DF) Jan Erik Messmann (DF) Britt Bager (V) Jan E.
Jørgensen (V) Mads Fuglede (V) Bertel Haarder (V) Hans Christian Schmidt (V) Anni Matthiesen (V) Christina Egelund (LA) Leif Mikkelsen (LA) Naser Khader (KF) Annette Lind (S) Daniel Toft Jakobsen (S) Flemming Møller Mortensen (S) Jan Johansen (S) Mogens Jensen (S) Orla Hav (S) fmd.
Søren Søndergaard (EL) Christian Juhl (EL) Rasmus Nordqvist (ALT) Carolina Magdalene Maier (ALT) Zenia Stampe (RV) Marianne Jelved (RV) Jacob Mark (SF) Pia Olsen Dyhr (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
