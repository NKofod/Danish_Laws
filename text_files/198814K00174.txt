Nr BTL 174 Betænkning over Forslag til lov om ændring af lov om ændring af  

 forskellige skattelove (Forlængelse af dele af skibsværftsaftalen)   

 Nr L 174 1988-89, 1. samling Afgivet af Skatte- og Afgiftsudvalget Afgivet: 19890127 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Som bilag til denne betænkning er optrykt skatteministerens besvarelse af  

 udvalgets spørgsmål nr. 1 og Rådets direktiv (87/167) om støtte til  

 skibsbygningsindustrien samt industriministerens besvarelse af et spørgsmål  

 fra Folketingets Finansudvalg.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse uændret.
 Et mindretal inden for flertallet (Socialdemokratiets medlemmer af  

 udvalget) ønsker at udtale følgende:
 Selv om værfternes ordrebeholdning for tiden tegner godt, finder  

 Socialdemokratiet det forkert at nedtrappe støtten til værfterne over en  

 treårig periode, således at støtten bortfalder helt.
 EF tillader en værftsstøtte på op til 26 pct. af skibets pris, og de  

 øvrige EF-lande med skibsværfter vil sikkert udnytte denne støttemulighed  

 fuldt ud.
 Regeringens beslutning om at nedtrappe støtten til de danske skibsværfter  

 stiller derfor skibsværfterne i en håbløs konkurrencesituation og forringer  

 deres ellers gunstige konkurrenceevne til stor skade for erhvervet og dermed  

 beskæftigelsen.
 Et mindretal (Socialistisk Folkepartis medlemmer af udvalget) vil  

 redegøre for sin stilling til lovforslaget ved dettes 2. behandling.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Henning Nielsen (S) Stavad (S) fmd.  

Bjørn Poulsen (SF) Jens Thoft (SF) Bilag 1 Et af udvalgets spørgsmål til skatteministeren, dennes besvarelse heraf og  

 Rådets direktiv 87/167 Skatteministeriet 26. januar 1989 Spørgsmål 1:
Hvordan er de gældende og de foreslåede, kommende EF-regler for  

 værftsstøtte? Svar:
 Spørgsmålet har været forelagt Industriministeriet, der oplyser følgende:
»I henhold til EF's 6. direktiv om støtte til skibsbygningsindustrien  

 fastsættes maksimumsgrænsen for støtte til skibsbygning een gang årligt af  

 Kommissionen.
Forud for gennemgangen af den endelige fastsættelse har  

 EF-Kommissionen ved en særlig erklæring forpligtet sig til at afholde  

 multilaterale konsultationer med medlemsstaterne.
Denne drøftelse af de  

 nugældende støttelofter fandt sted den 29. november 1988. Til mødet forelå  

 oplysninger til belysning af forskellen mellem skibsbygningsomkostninger  

 inden for De Europæiske Fællesskaber og skibspriser hos Fællesskabets  

 vigtigste internationale konkurrenter.
Kommissionen (Generaldirektoratet for  

 Konkurrence) havde på denne baggrund og under hensyn til blandt andet  

 direktivets krav om degressivitet foreslået et støtteniveau på 23 pct. for  

 skibe, der koster mere end 6 mio.
ECU, ca. 48 mio.
DKK, og 16 pct. for skibe,  

 der koster mindre end 6 mio.
ECU, fra henholdsvis 28 pct. og 20 pct. af  

 kontraktsprisen før støtte.
Efter det multilaterale møde blev  

 generaldirektoratets indstilling til nye maksimumsgrænser tillige med  

 medlemslandenes reaktioner forelagt for den samlede Kommission.
Ved Udenrigsministeriets skrivelse af 9. januar 1989 er  

 Industriministeriet blevet underrettet om Kommissionens endelige beslutning.  

 Det fremgår heraf, at Kommissionen har besluttet at fastsætte  

 maksimumsgrænsen til 26 pct. for 1989, og at grænsen for små, specialiserede  

 skibe, som koster mindre end 6 mio.
ECU, er fastsat til 16 pct. for 1989.
Til udvalgets orientering vedlægges det 6. direktiv.« Anders Fogh Rasmussen / Peter Bak Rådets direktiv af 26. januar 1987 om støtte til skibsbygningsindustrien  

 (87/167/EØF) Rådet for De Europæiske Fællesskaber har - under henvisning til traktaten om oprettelse af Det Europæiske Økonomiske  

 Fællesskab, særlig artikel 92, stk. 3, litra d), og artikel 113, under henvisning til forslag fra Kommissionen (* 1), under henvisning til udtalelse fra Europa-Parlamentet (* 2) under henvisning til udtalelse fra Det Økonomiske og Sociale Udvalg (* 3)  

 og ud fra følgende betragtninger:
Rådets direktiv 81/363/EØF af 28. april 1981 om støtte til  

 skibsbygningsindustrien (* 4), senest ændret ved direktiv 85/2/EØF (* 5),  

 udløber den 31. december 1986; siden vedtagelsen af direktiv 81/363/EØF er der ganske vist sket  

 fremskridt med hensyn til strukturtilpasningen inden for Fællesskabets  

 skibsbygningsindustri, men krisen inden for skibsbygningsindustrien i verden  

 som helhed forværres fortsat, samtidig med at misforholdet mellem  

 skibsbygningskapaciteten og efterspørgslen får priserne til at falde til et  

 niveau, der ofte ligger under de europæiske værfters faste omkostninger;  

 problemet vedrørende priserne er blevet forværret ved, at der i tredjelande  

 er udviklet en kapacitet, som er særdeles konkurrencedygtig, hvad  

 omkostningerne angår, navnlig inden for seriefremstilling af standardiserede  

 skibe; den forbedring af efterspørgslen, der blev forudset i nævnte direktiv, har  

 ikke fundet sted, efterspørgselsudsigterne for skibsbygningsindustrien er  

 ikke opmuntrende, og en eventuel stigning i efterspørgslen vil sandsynligvis  

 omgående føre til en forøgelse af produktionskapaciteten i en række  

 tredjelande; en konkurrencedygtig skibsbygningsindustri er af vital interesse for  

 Fællesskabet og bidrager til dets økonomiske og sociale udvikling, idet den  

 udgør et væsentligt marked for en række industrier, herunder de teknologisk  

 avancerede; den bidrager desuden til at opretholde beskæftigelsen på en række  

 områder, hvoraf nogle allerede har en stor arbejdsløshed; dette gælder også  

 ombygnings- og reparationsindustrien; det er nu indlysende, at skibsbygningsindustrien snarere er præget af en  

 fundamental strukturbestemt krise end af konjunkturmæssige  

 efterspørgselsproblemer, og at det i denne situation vil være kortsigtet  

 fortsat at afbøde forværringen af krisen ved at forøge driftsstøtten, der har  

 tendens til at forstærke opdelingen af det interne marked og betyder et  

 konstant dræn i medlemsstaternes knappe budgetmidler, uden at den medfører  

 nogen varig forbedring af skibsbygningsindustriens konkurrenceevne; på baggrund af de bestående forskelle i produktionsomkostningerne for de  

 fleste skibstyper mellem EF-værfterne og skibsværfterne i visse tredjelande  

 forekommer det ikke muligt at afskaffe støtten til denne industri omgående,  

 da det er nødvendigt at anspore til strukturomlægning på mange værfter; det  

 er dog nødvendigt at føre en strammere og mere selektiv støttepolitik for at  

 støtte den nuværende tendens hen imod produktion af teknologisk avancerede  

 skibe og for at sikre rimelige og ensartede konkurrencevilkår inden for  

 Fællesskabet; en sådan politik er den bedst egnede til at sikre, at der  

 opretholdes et tilstrækkeligt aktivitetsniveau på de europæiske værfter, og  

 dermed, at en effektiv og konkurrencedygtig skibsbygningsindustri kan  

 overleve; på denne baggrund må de forskellige former for støtte, der for øjeblikket  

 ydes af medlemsstaterne, behandles forskelligt; en produktionsstøtte på de  

 områder, hvor omkostningsfordelene i højere grad er på Fællesskabets side, og  

 hvor der er en reel mulighed for, at genskabe konkurrenceevnen på lang sigt,  

 er tilsyneladende det bedste middel til at nå ovennævnte mål, en forbedring  

 af konkurrenceevnen og en formindskelse af konkurrencefordrejningerne i  

 samhandelen inden for Fællesskabet; dette støtteniveau bør fastlægges ved  

 hjælp af en fælles maksimumsgrænse, der revideres med mellemrum efter høring  

 af medlemsstaterne på grundlag af en uafhængig undersøgelse, og som tager  

 hensyn til den forventede langfristede udvikling inden for  

 skibsbygningsindustrien, således at der sikres det bedst mulige  

 aktivitetsniveau i forhold til den økonomiske situation samt en fortsat  

 strukturtilpasning; for at undgå forskelsbehandling er det nødvendigt at lade  

 denne fælles maksimumsgrænse gælde for alle former for produktionsstøtte,  

 herunder støtte til dækning af tab samt støtte, der ydes indirekte gennem  

 tredjemand; da større effektivitet er en af direktivets hovedmålsætninger,  

 bør den årlige gennemgang af maksimumsgrænsen for produktionsstøtte altid  

 sigte mod gradvis at sænke denne grænse; for at sætte medlemsstaterne i stand  

 til at konkurrere på lige fod og i betragtning af de vedvarende  

 strukturforskelle mellem værfterne i de forskellige medlemsstater kan det  

 være nødvendigt at tillade støtte til strukturomlægning for at muliggøre  

 gennemførelsen af de ønskede strukturændringer, såfremt de ikke medfører  

 kapacitetsforøgelse; selv om det foreslås, at ombygning af skibe behandles på  

 samme måde som skibsbygning, er det ikke hensigtsmæssigt i betragtning af den  

 konstante overskudskapacitet inden for denne industri at tillade støtte til  

 skibsreparationsindustrien ud over investerings- og lukningsstøtte samt  

 støtte til forskning og udvikling; da strukturomlægningen i Spanien og Portugal er mindre fremskreden end i  

 de andre medlemsstater og den umiddelbare anvendelse af det fælles  

 produktionsstøtteloft derfor kan volde vanskeligheder i disse to  

 medlemsstater, bør en vis overgangsperiode indrømmes for gradvis at sætte dem  

 i stand til efter en yderligere strukturomlægningsperiode at tilpasse sig  

 ordningen i hele Fællesskabet; for at sikre fuld gennemsigtighed, hvilket er af afgørende betydning for,  

 at en fællesskabsstøtteordning kan fungere tilfredsstillende, både hvad angår  

 driftsstøtte og fordelingen af byrderne med hensyn til strukturomlægning, vil  

 det være nødvendigt at skærpe reglerne for anmeldelse, herunder anmeldelse af  

 støtte til redere til nybygning eller ombygning af skibe, samt  

 medlemsstaternes forpligtelser til at aflægge rapport om den faktisk  

 udbetalte støtte og om, i hvilket omfang målsætningerne for  

 strukturomlægningen er opfyldt; nedskæringen af søfartskapaciteten på verdensplan bør ske på den mindst  

 skadelige og mest ligelige måde; der bør træffes yderligere foranstaltninger med henblik på at råde bod på  

 de sociale og regionale konsekvenser af omstruktureringen af  

 skibsbygningsindustrien; der bør ligeledes træffes fællesskabsforanstaltninger med henblik på at  

 øge efterspørgslen efter nye skibe hos EF-skibsværfterne - UDSTEDT FØLGENDE DIREKTIV:
Kapitel 1 Generelle bestemmelser Artikel 1 I dette direktiv forstås ved:
 a) »skibsbygning«:
 bygning i Fællesskabet af følgende søgående skibe med metalskrog:
- handelsskibe på mindst 100 BT til befordring af personer og/eller gods, -fiskerfartøjer på mindst 100 BT, -muddermaskiner eller fartøjer til andet arbejde på havet på mindst 100  

 BT, bortset fra boreplatforme, -bugserbåde med en maskineffekt på mindst 365 kW; b) »ombygning af skibe«:
ombygning i Fællesskabet af søgående skib med metalskrog, jf. litra a), på  

 mindst 1.000 BT, såfremt det udførte arbejde medfører en gennemgribende  

 ændring af lasteevnen, skroget, fremdriftssystemet eller passagerforholdene; c) »reparation af skibe«:
reparation af de i litra a) nævnte skibe; d) »støtte«:
statsstøtte i henhold til traktatens artikel 92 og 93; dette begreb dækker  

 ikke kun støtte, som ydes af staten selv, men også støtte ydet af regionale  

 eller lokale organer samt den støtte, der eventuelt indgår i medlemsstaternes  

 finansieringsforanstaltninger til fordel for skibsbygnings- eller  

 skibsreparationsværfter, som de kontrollerer direkte eller indirekte, når  

 disse foranstaltninger ikke henhører under tilvejebringelse af risikovillig  

 kapital efter almindelig selskabspraksis i et samfund med markedsøkonomi.  

 Disse former for støtte kan betragtes som forenelige med fællesmarkedet,  

 såfremt de opfylder undtagelseskriterierne i dette direktiv; e) »kontraktbeløbet eksklusive støtte«:
 den i kontrakten fastsatte pris plus hele den støtte, der ydes direkte til  

 skibsværftet.
Artikel 2 Den støtte, der ydes i henhold til dette direktiv, må ikke indebære  

 betingelser, der medfører forskelsbehandling af varer med oprindelse i andre  

 medlemsstater.
Artikel 3 Støtte til rederier 1. Alle former for støtte til rederier eller tredjemænd, der foreligger  

 som støtte til bygning eller ombygning af skibe, er omfattet af de i artikel  

 10 omhandlede regler for anmeldelse.
 Denne støtte omfatter kreditter, garantier og særlige skattelettelser, der  

 ydes rederier eller tredjemænd med de i første afsnit nævnte formål.
 2. Subventionsækvivalenten af denne støtte er helt undergivet  

 bestemmelserne i artikel 4 samt den kontrolprocedure, der er fastlagt i  

 artikel 11, når denne støtte faktisk anvendes til bygning eller ombygning af  

 skibe på værfter i Fællesskabet.
 3. Støtte, som en medlemsstat yder til rederier eller tredjemænd i den  

 pågældende medlemsstat til bygning eller ombygning af skibe, må ikke føre til  

 fordrejninger af konkurrenceforholdene mellem de nationale værfter og  

 værfterne i andre medlemsstater i forbindelse med tildelingen af ordrer.
 4. Disse bestemmelser foregriber på ingen måde eventuelle fremtidige  

 EF-regler for rederstøtte.
Kapitel II Driftsstøtte Artikel 4 Kontraktbetinget produktionsstøtte 1. Produktionsstøtte til bygning og ombygning af skibe kan betragtes som  

 forenelig med fællesmarkedet, såfremt den samlede støtte, udtrykt i  

 nettosubventionsækvivalent, der ydes til hver enkelt kontrakt, ikke  

 overstiger en fælles maksimumsgrænse angivet i procent af kontraktbeløbet  

 eksklusive støtten, i det følgende benævnt maksimumsgrænsen.
 2. Maksimumsgrænsen fastsættes af Kommissionen på grundlag af den  

 bestående forskel mellem de mest konkurrencedygtige EF-værfters omkostninger  

 og de priser, der anvendes af deres vigtigste internationale konkurrenter med  

 særligt henblik på de markedssegmenter, hvor EF-værfterne er forholdsvis mest  

 konkurrencedygtige.
Kommissionen skal dog i særlig grad bestræbe sig for at sikre, at støtten  

 til bygning af små, specialiserede skibe, herunder små skibe, som koster  

 mindre end 6 mio.
ECU, der udgør et markedssegment, som normalt udfyldes af  

 de små værfter, og hvor konkurrencen hovedsagelig gør sig gældende inden for  

 Europa, holdes på det lavest mulige niveau, idet der dog herved tages hensyn  

 til den særlige situation i Grækenland.
3. Maksimumsgrænsen tages op til gennemgang hver tolvte måned eller med  

 kortere mellemrum, når ekstraordinære omstændigheder kræver det, med henblik  

 på en gradvis nedsættelse af maksimumsgrænsen.
Når Kommissionen tager den  

 fælles maksimumsgrænse for støtte op til revision, påser den, at der ikke  

 sker koncentration af skibsbygningsvirksomhed på specifikke markedssegmenter  

 af et sådant omfang, at det måtte stride mod Fællesskabets interesser.
 4. Maksimumsgrænsen gælder ikke blot for alle former for  

 produktionsstøtte, der ydes direkte til værfterne - hvad enten der er tale om  

 sektorstøtte, generel støtte eller regionalstøtte - men også for den i  

 artikel 3, stk. 2, omhandlede støtte.
 5. Den samlede støtte, der ydes i henhold til de forskellige  

 støtteordninger, må under ingen omstændigheder overstige den maksimumsgrænse,  

 der er fastsat i henhold til stk. 2. Individuelle støtteprojekter behøver  

 ikke forudgående at anmeldes til og godkendes af Kommissionen.
Foreligger der imidlertid konkurrence mellem værfter i forskellige  

 medlemsstater om een bestemt kontrakt, kræver Kommissionen på anmodning af en  

 medlemsstat, at de pågældende støtteprojekter anmeldes på forhånd.
I så fald  

 træffer Kommissionen afgørelse inden 30 dage fra anmeldelsen.
Disse  

 støtteprojekter må ikke gennemføres, før den har godkendt dem.
Kommissionen  

 skal da ved sin beslutning sikre, at den planlagte støtte ikke påvirker  

 samhandelsvilkårene på en måde, der strider mod den fælles interesse.
6. Maksimumsgrænsen gælder ikke for støtte i form af kreditfaciliteter til  

 bygning eller ombygning af skibe, såfremt støtten er i overensstemmelse med  

 OECD-Rådets resolution af 3. august 1981 (Arrangement vedrørende  

 eksportkreditter til skibe) eller med eventuelle aftaler, der måtte erstatte  

 resolutionen.
En sådan støtte kan betragtes som forenelig med fællesmarkedet  

 på betingelse af, at den er i overensstemmelse med ovennævnte resolution  

 eller eventuelle aftaler, der måtte erstatte resolutionen.
7. Maksimumsgrænsen gælder ikke for støtte til bygning og ombygning af  

 skibe, når denne støtte ydes som bistand til et udviklingsland.
Støtten kan  

 betragtes som forenelig med fællesmarkedet, såfremt den opfylder de  

 betingelser, som OECD's arbejdsgruppe nr. 6 har fastlagt på dette område i  

 sin udtalelse om fortolkningen af artikel 6, 7 og 8 i det OECD-arrangement,  

 der er nævnt i stk. 6 i nærværende artikel, eller såfremt den er i  

 overensstemmelse med senere tilføjelser til eller ændringer i den nævnte  

 udtalelse.
Alle sådanne individuelle støtteprojekter skal anmeldes til Kommissionen,  

 før de iværksættes.
Kommissionen kontrollerer det særlige udviklingsaspekt i  

 forbindelse med den planlagte støtte, og at støtten falder ind under de  

 områder, den i første afsnit nævnte udtalelse gælder.
Artikel 5 Andre former for driftsstøtte 1. Støtte til bygnings- og ombygningsværfters fortsatte drift, herunder  

 støtte til dækning af tab, støtte til redning af virksomheder og alle andre  

 former for driftsstøtte, der ikke er direkte knyttet til særlige  

 strukturomlægningsforanstaltninger som omhandlet i kapitel III, kan betragtes  

 som forenelig med fællesmarkedet, såfremt den ikke, sammenlagt med  

 produktionsstøtte, der ydes direkte til individuelle kontrakter om  

 skibsbygning og -ombygning i henhold til artikel 4, stk. 4, overstiger  

 maksimumsgrænsen, angivet i procent af støttemodtagerens årsomsætning inden  

 for skibsbygning og -ombygning.
 2. Det påhviler medlemsstaterne at dokumentere, i hvilket omfang den  

 nationale støttemodtagers omsætning og tab vedrører skibsbygning og  

 -ombygning, og i hvilket omfang omsætningen og tabet vedrører virksomhedens  

 eventuelle øvrige aktiviteter, samt at oplyse om, hvorvidt støtten tager  

 sigte på delvis at dække tab eller udgifter i forbindelse med de i kapitel  

 III omhandlede strukturomlægningsforanstaltninger med en nøje specificering  

 af disse foranstaltninger.
Kapitel III Støtte til strukturomlægning Artikel 6 Investeringsstøtte 1. Der må ikke ydes investeringsstøtte, uanset om den er sektorbestemt  

 eller ej, til oprettelse af nye skibsværfter eller til investeringer i  

 bestående skibsværfter, hvis en sådan støtte vil kunne øge medlemsstaternes  

 skibsbygningskapacitet.
En sådan støtte kan kun ydes til skibsreparationsværfter, såfremt den er  

 kædet sammen med en strukturomlægningsplan, der indebærer en nedskæring af  

 den samlede skibsreparationskapacitet i den pågældende medlemsstat.
I denne  

 sammenhæng kan Kommissionen tage hensyn til kapacitetsnedskæringer foretaget  

 i de umiddelbart foregående år.
 2. Stk. 1 gælder hverken for åbning af et nyt skibsværft i en medlemsstat,  

 som i øvrigt ikke har skibsbygningsanlæg, eller for investeringer i det  

 eneste bestående skibsværft i en medlemsstat - på betingelse af, at det  

 pågældende skibsværfts indvirkning på fællesmarkedet er minimal.
3. I overensstemmelse med stk. 1 kan investeringsstøtte betragtes som  

 forenelig med fællesmarkedet, såfremt - støttens størrelse og intensitet er berettiget ud fra den pågældende  

 strukturomlægnings omfang; - støtten kun omfatter støtte til de udgifter, der er direkte forbundet  

 med investeringen.
 4. Når Kommissionen undersøger de i stk. 1 og 3 omhandlede former for  

 støtte, skal den tage hensyn til, i hvilket omfang det pågældende  

 investeringsprogram bidrager til at opfylde Fællesskabets mål for denne  

 sektor for så vidt angår innovation, specialisering, arbejdsforhold, sundhed,  

 sikkerhed og miljø.
Artikel 7 Støtte til lukning 1. Støtte til dækning af de normale omkostninger som følge af hel eller  

 delvis lukning af skibsbygnings- eller skibsreparationsvæfter kan betragtes  

 som forenelig med fællesmarkedet, såfremt den medfører en reel og definitiv  

 kapacitetsnedskæring.
 Der kan navnlig ydes støtte til dækning af følgende omkostninger:
- godtgørelser til arbejdstagere, der afskediges eller førtidspensioneres; - omkostninger i forbindelse med rådgivning af arbejdstagere, som  

 afskediges eller førtidspensioneres, herunder skibsværfters betalinger for at  

 lette oprettelse af små virksomheder; - ydelse til arbejdstagere med henblik på omskoling; - udgifter i forbindelse med omlægning af værftet, dets bygninger, anlæg  

 og infrastruktur til anden anvendelse end den i artikel 1, litra a), b) og  

 c), omhandlede; - i tilfælde af fuldstændig lukning af et værft den bogførte restværdi af  

 dets anlæg (heri ikke medregnet den andel af enhver nyvurdering, der har  

 fundet sted siden 1. januar 1982, og som måtte overstige den nationale  

 inflationssats).
 3. Støttens størrelse og intensitet skal være berettiget ud fra den  

 pågældende strukturomlægnings omfang, idet der tages hensyn til de  

 strukturbestemte problemer i den pågældende region og, i tilfælde af  

 omstilling til andre erhvervsformål, til de EF-bestemmelser, der finder  

 anvendelse på den pågældende nye sektor.
Artikel 8 Støtte til forskning og udvikling 1. Støtte til dækning af skibsbygnings- og skibsreparationsværfters  

 udgifter til forsknings- og udviklingsprojekter kan betragtes som forenelig  

 med fællesmarkedet.
2. I forbindelse med gennemførelsen af dette direktiv er alene udgifter,  

 der er knyttet til grundforskning, industriel basisforskning, anvendt  

 forskning og udvikling, jf.
Kommissionens definitioner heraf i bilag I til  

 EF-rammebestemmelserne for statsstøtte til forskning og udvikling (* 6),  

 støtteberettigede, idet der ses bort fra udgifter til industriel anvendelse  

 og erhvervsmæssig udnyttelse af resultaterne.
Kapitel IV Spanien og Portugal Artikel 9 1. Kapitel II finder hverken anvendelse i Spanien eller, med forbehold af  

 stk. 3, i Portugal.
 2. Driftsstøtte til bygning og ombygning af skibe i Spanien kan betragtes  

 som forenelig med fællesmarkedet, såfremt:
- Skibsbygningsindustrien i denne medlemsstat gennemfører et systematisk  

 og specifikt strukturomlægningsprogram, herunder kapacitetsnedskæringer, der  

 anses at sætte den i stand til at drive konkurrencedygtig virksomhed inden  

 udløbet af en periode på fire år; - støtten nedskæres gradvis.
3. Republikken Portugal anvender alle bestemmelserne i dette direktiv.  

 Portugal kan imidlertid på ethvert tidspunkt indtil den 31. december 1987,  

 med omgående virkning, eller inden den 29. februar 1988, med virkning fra 1.  

 januar 1988, vælge at undlade at anvende bestemmelserne i kapitel II enten  

 generelt eller for så vidt angår visse skibsværfter.
Hvis Portugal vælger  

 denne mulighed, kan driftsstøtte til bygning og ombygning af skibe betragtes  

 som forenelig med fællesmarkedet, såfremt - skibsbygningsindustrien - eller såfremt kun visse skibsværfter berøres,  

 disse skibsværfter - med henblik på en kapacitetsnedskæring gennemfører et  

 systematisk og specifikt strukturomlægningsprogram, som anses at sætte den i  

 stand til at drive konkurrencedygtig virksomhed inden udløbet af en periode  

 på fire år; - støtten nedskæres gradvis.
Kapitel V Overvågningsprocedure Artikel 10 1. Ud over traktatens artikel 92 og 93 er støtte til de af dette direktiv  

 omfattede skibsbygnings-, ombygnings- og reparationsværfter underlagt de i  

 stk. 2 nævnte særlige regler om anmeldelse.
 2. Medlemsstaterne anmelder på forhånd til Kommissionen følgende  

 foranstaltninger, som de ikke iværksætter uden dennes tilladelse:
a) nye såvel som bestående støtteordninger eller ændringer af bestående  

 støtteordninger som omhandlet i dette direktiv; b) beslutninger om at anvende en støtteordning, hvad enten den er generel  

 eller regional, på de i dette direktiv omhandlede virksomheder; c) individuel anvendelse af støtteordninger i de i artikel 4, stk. 5,  

 andet afsnit, ogstk. 7, omhandlede tilfælde, og såfremt Kommissionen  

 udtrykkeligt har fastsat det ved godkendelsen af den pågældende  

 støtteordning.
Artikel 11 1. For at Kommissionen kan overvåge gennemførelsen af de i kapitel II og  

 III fastsatte støtteregler, meddeler medlemsstaterne Kommissionen følgende  

 oplysninger til internt brug:
- rapporter - på grundlag af skema 1 i bilaget - om hver skibsbygnings- og  

 ombygningskontrakt på tidspunktet for ordreafgivelsen og færdiggørelsen, med  

 detaljerede oplysninger om finansieringen af kontrakten; - halvårlige rapporter om støtte, der er ydet til rederier - på grundlag  

 af skema 2 i bilaget - som aflægges den 1. oktober og den 1. april for de  

 foregående seks måneder; - årlige rapporter - på grundlag af skema 3 i bilaget - med oplysninger om  

 den samlede finansielle støtte, der er ydet til hvert af de støttemodtagende  

 nationale skibsværfter, samt om deres årsregnskaber; - årlige rapporter - på grundlag af skema 4 i bilaget - om, i hvilken grad  

 målsætningerne for strukturomlægning af de virksomheder, der har modtaget  

 støtte i henhold til artikel 6, 7 og 9, er opfyldt.
 2. På grundlag af de oplysninger, der meddeles Kommissionen i medfør af  

 artikel 10 og stk. 1 i nærværende artikel, udarbejder denne årligt en samlet  

 rapport, som skal danne grundlag for drøftelser med de nationale sagkyndige.  

 Denne rapport indeholder bl.a. oplysninger om størrelsen af den  

 kontraktbetingede støtte og andre former for driftsstøtte, der er ydet i hver  

 enkelt medlemsstat i den pågældende periode, samt om den samlede støtte, der  

 er ydet til strukturomlægning, og om, i hvilken grad målsætningerne for  

 strukturomlægning er opfyldt i hver enkelt medlemsstat i samme periode.
Kapitel VI Afsluttende bestemmelser Artikel 12 1. Dette direktiv træder i stedet for direktiv 81/363/EØF.
 Bestemmelserne i nævnte direktiv finder dog fortsat anvendelse på  

 støtteprojekter, hvorom der er givet meddelelse inden den 1. januar 1987, og  

 som vedrører aktiviteter, der er begyndt inden denne dato, og som ikke er  

 omfattet af en kommissionsbeslutning på nærværende direktivs  

 ikrafttrædelsesdato.
 2. To år efter meddelelsen af dette direktiv (* 7) aflægger Kommissionen  

 beretning til Europa-Parlamentet og Rådet om anvendelsen af direktivet og  

 foreslår eventuelle nødvendige ændringer deraf.
Artikel 13 Dette direktiv gælder fra den 1. januar 1987 til den 31. december 1990.
Artikel 14 Dette direktiv er rettet til medlemsstaterne.
 Udfærdiget i Bruxelles, den 26. januar 1987.
På Rådets vegne L.
Tindemans Formand (* 1) EFT nr.
C 281 af 7.11.1986, s. 4.
(* 2) EFT nr.
C 7 af 12.1.1987.
 (* 3) Udtalelse afgivet den 16. december 1986 (endnu ikke offentliggjort i  

 EFT).
(* 4) EFT nr.
L 137 af 23.5. 1981, s. 39.
(* 5) EFT nr.
L 2 af 3.1.1985, s. 13.
(* 6) EFT nr.
L 83 af 11.4.1986, s.2.
 (* 7) Dette direktiv er meddelt medlemsstaterne den 5. februar 1987.
Bilag 2 Et spørgsmål fra Finansudvalget og industriministerens svar herpå Spørgsmål:
»Vil danske skibsværfter være helt frigjort af offentlige tilskud,  

 når den 3-års-afviklingsordning, som aktstykke 55 lægger op til,  

 udløber?» Svar:
 Ved udløbet af den i aktstykke 55 foreslåede aftrapningsordning vil de  

 danske værfter alene kunne tilbyde deres kunder kredit på de i OECD-aftalen  

 (»Understanding on Export Credits for Ships«-C (81) 103(final))  

 fastsatte vilkår, hvilket aktuelt indebærer, at 80 pct. af kontraktprisen vil  

 kunne finansieres med et 81/2-årigt serielån til en rente på 8 pct. p.a.
 Under antagelse af en referencerente på 10 pct. p.a. vil en sådan kredit  

 indeholde et mindre subsidium, svarende til ca. 5 pct. af kontraktprisen.
Eventuelle statslige omkostninger vil ved denne ordning blive båret af  

 Danmarks Nationalbank, som overtager de af Danmarks Skibskreditfond udstedte  

 obligationer til parikurs.
Nationalbankens omkostninger herved reduceres af  

 en af Skibskreditfonden betalt overtagelsesprovision på 5 pct. af  

 obligationernes pålydende værdi.
