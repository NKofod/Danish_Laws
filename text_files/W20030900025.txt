Konkrete afgørelser vedr. årsagssammenhæng og påregnelighed ift. § 1, stk. 1 fra ÅB 2003 II I sagen (N.j.nr. 2327/2002) var gerningsmanden tiltalt for overtrædelse af straffelovens § 246. Ifølge anklageskriftet havde gerningsmanden tildelt ansøger flere knytnæveslag og mindst et spark, hvorved ansøger faldt be¬vidstløs om og slog hovedet i asfalten.
Dette medførte, at ansøger samme dag afgik ved døden som følge af svære kraniehjernelæsioner.
Retten fandt, at ansøgers død skyldtes de skader, som han pådrog sig i forbin¬delse med faldet.
Retten fandt dog ikke, at denne følge var påregnelig for gerningsmanden, hvorfor der alene blev dømt for overtrædelse af straffe¬lovens § 244. Retten udskød herefter boets erstatningskrav vedrørende begravelsesudgifter mv. til civilt søgsmål eller til afgørelse ved nævnet.
Nævnet besluttede, på trods af rettens bemærkning om manglende påreg¬nelighed, at tilkende boet erstatning for begravelsesudgifter samt trans¬port af afdøde til Pakistan.
Nævnet tilkendte herefter, i henhold til dagæl¬dende praksis (se nedenfor, afsnit 7.10), 25.000 kr. i erstatning for begra¬velsesudgifter, dog med fradrag af det beløb, som det offentlige havde betalt i begravelseshjælp.
Herudover tilkendte nævnet 10.000 kr. i erstat¬ning for transport af afdøde til Pakistan.
