Cirkulæreskrivelse om indgåelse  

 af ægteskab  nye opgaver til kommunerne Skrivelse til samtlige kommuner  

 om nye opgaver på vielsesområdet - kompetencen til at dispensere fra en række  

 ægteskabsbetingelser samt anerkendelse af udenlandske skilsmisser Med kommunalreformens  

 ikrafttræden den 1. januar 2007 overgår statsamternes opgaver på  

 vielsesområdet  

 til kommunerne.
Dette drejer sig om følgende opgaver:
   

 	  

 Sager om aldersdispensation.
   

 	  

 Sager om dispensation fra kravet om samtykke fra forældre/værge.
   

 	  

 Sager om dispensation fra kravet om  

 »lovligt ophold«  

 i Danmark.
   

 	  

 Sager om anerkendelse af udenlandske skilsmisser.
 Familiestyrelsen har i den  

 anledning udstedt følgende administrative forskrifter, der vedlægges:
   

 	  

 Bekendtgørelse nr. 1285 af 8. december 2006 om indgåelse af  

 ægteskab.
   

 	  

 Cirkulære nr. 110 af 14. december 2006 om indgåelse af ægteskab.
   

 	  

 Vejledning om vielse nr. 1: Ægteskabsbetingelserne.
   

 	  

 Vejledning om vielse nr. 2: Dokumentation for at en part er  

 ugift, herunder anerkendelse af udenlandske skilsmisser mv.
   

 	  

 Vejledning om vielse nr. 3: Aldersdispensation.
   

 	  

 Vejledning om vielse nr. 4: Dispensation fra kravet om  

 »lovligt ophold«  

 ved indgåelse af ægteskab i  

 Danmark.
 Disse forskrifter vil kunne  

 findes på www.familiestyrelsen.dk efter nytår.
 Ovennævnte ændringer gør det  

 nødvendigt at ændre Ægteskabserklæringen og Partnerskabserklæringen.  

 Familiestyrelsen  

 vil snarest kontakte forlagene herom.
 Familiestyrelsen vil i  

 samarbejde med Socialministeriet og Integrationsministeriet udarbejde en  

 vejledning om håndteringen af vielsessager, hvor der opstår mistanke om, at  

 der  

 er tale om et tvangsægteskab.
UdlændingeInformationsPortalen Styrelsen skal opfordre alle  

 medarbejdere i kommunerne, der beskæftiger sig med vielsesområdet, til at  

 tilmelde  

 sig UdlændingeInformationsPortalen på Udlændingeservices hjemmeside:  

 www.nyidanmark.dk.
 UdlændingeInformationsPortalen  

 (UIP) er en internetportal, der indeholder en række systemer til udveksling  

 af  

 informationer mellem myndighederne på udlændingeområdet.  

 UdlændingeInformationsPortalen  

 giver  

 kommunerne hurtig og let adgang til at søge oplysninger om udlændinge,  

 herunder  

 oplysninger om udlændingemyndighedernes afgørelser og om udlændinges  

 opholdsgrundlag i Danmark.
 Disse oplysninger er ofte  

 nødvendige for behandlingen af vielsessager med udenlandske parter.
Aflevering  

 af ægteskabs- eller prøvelsesbøger Statens Arkiver har oplyst,  

 at der ikke længere stilles krav om indbinding af ægteskabs- eller  

 prøvelsesbøgerne  

 ved aflevering til arkivmyndighederne.
Det er således tilstrækkeligt, at  

 disse  

 bøger afleveres i almindelige arkivkasser.
 Dette gælder også ægteskabs-  

 eller prøvelsesbøger, der på nuværende tidspunkt skulle have været afleveret.
 Der henvises til kapitel 4 i  

 det nye indgåelsescirkulære.
 Kommunerne kan dog fortsat  

 vælge at indbinde ægteskabs- eller prøvelsesbøger ved afleveringen.
 Bortfald  

 af tidligere cirkulæreskrivelser mv.
 Med ovennævnte nye  

 forskrifter bortfalder følgende forskrifter mv. helt eller delvist pr. 1.  

 januar 2007:
   

 	  

 Bekendtgørelse nr. 510 af 20. juni 2005 om indgåelse af ægteskab.
   

 	  

 Cirkulære nr. 134 af 25. september 2005 om ægteskabs indgåelse.
   

 	  

 Cirkulæreskrivelse af 27. juni 2002 til kommunerne vedrørende  

 nye regler om indgåelse af ægteskab (Ændring af ægteskabsloven m.v.):  

 Følgende  

 punkter bortfalder: 2, 4 og 6-11.
   

 	  

 Cirkulæreskrivelse af 27. juni 2002 til statsamterne om nye  

 betingelser for indgåelse af ægteskab.
   

 	  

 Cirkulæreskrivelse af 4. juni 2004 til statsamterne om  

 dispensation fra kravet om  

 »lovligt ophold«  

 ved indgåelse af ægteskab i Danmark (ægteskabslovens §  

 11 a, stk. 2).
   

 	  

 Cirkulæreskrivelse af 28. september 2004 om nye regler om  

 indgåelse af ægteskab.
   

 	  

 Cirkulæreskrivelse af 14. august 1995 til kommunerne og  

 statsamterne om nye regler om oversættelser, tolkebistand mv.
  

 	  

 Pkt.
J.3. i Skarrildhusberetningen for 1990.
Overgangsregler Fra og med den 1. januar  

 2007 kan statsamterne (statsforvaltningerne) ikke behandle sager om  

 aldersdispensation,  

 dispensation fra kravet om samtykke fra forældre/værge, sager om dispensation  

 fra kravet om  

 »lovligt ophold«  

 eller  

 træffe afgørelser om anerkendelse af udenlandske skilsmisser.
Dette gælder  

 også  

 sager, som statsamterne har modtaget inden den 1. januar 2007.
 Statsamterne  

 (statsforvaltningerne) skal derfor umiddelbart efter den 1. januar 2007  

 oversende eventuelle verserende sager til den kommune, der skal prøve  

 ægteskabsbetingelserne.
 Der henvises til vedlagte  

 brev af 15. december 2006 til statsamterne.
