Bekendtgørelse om adgangen til kontakt  

 til medierne for indsatte i kriminalforsorgens institutioner I medfør af § 59, stk. 3, og § 105, stk. 2, i lov nr. 432 af 31.  

 maj 2000 om fuldbyrdelse af straf m.v. og § 776, 1. pkt., i lov om rettens  

 pleje, jf. lovbekendtgørelse nr. 857 af 12. september 2000,  

 fastsættes:
Fælles bestemmelser § 1. Indsatte, der udstår  

 fængselsstraf eller forvaring, har efter straffuldbyrdelseslovens § 59,  

 stk. 1, ret til i institutionen at udtale sig og i den forbindelse lade sig  

 fotografere til medierne med de begrænsninger, der følger af  

 straffuldbyrdelseslovens § 59, stk. 2.
 Stk. 2. Varetægtsarrestanter, der ikke er isolerede  

 efter rettens bestemmelse, har tilsvarende adgang til i institutionen at  

 udtale sig og i den forbindelse lade sig fotografere til medierne, jf. dog §  

 3, stk. 3.
 § 2. Forinden der gives tilladelse til interview  

 m.v., skal institutionen give den indsatte fornøden vejledning om de  

 mulige følger af at stå frem i medierne.
Kompetence § 3. Afgørelse efter lovens § 59 og  

 reglerne i denne bekendtgørelse træffes af institutionens leder  

 eller den, der bemyndiges dertil, jf. dog stk. 2. Kompetencen til at  

 træffe afgørelse om tilladelse til tv-interview kan ikke  

 delegeres til andre end en vicefængselsinspektør,  

 økonomichef eller vicepolitimester.
 Stk. 2. Politiet kan af hensyn til  

 varetægtsfængslingens øjemed modsætte sig,  at en  

 varetægtsarrestant får tilladelse til at udtale sig og i den  

 forbindelse lade sig fotografere til medierne.
 Stk. 3. Inden der gives en varetægtsarrestant  

 tilladelse til at udtale sig og i den forbindelse lade sig fotografere til  

 medierne, indhentes en udtalelse fra politiet.
Ikrafttræden § 4. Bekendtgørelsen træder i kraft den 1. juli  

 2001.
