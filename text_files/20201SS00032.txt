Beretning afgivet af Epidemiudvalget den 18. juni 2021 Beretning om at hæve alderen for fritagelse for coronapas 1. Politiske bemærkninger Et flertal i udvalget (V, DF, RV, EL, KF og NB) mener, at alderen for fritagelse for coronapas skal hæves fra de nuværende »under 15 år« til at være »under 16 år«.
Dette skyldes, at de 15-årige står i et vakuum og ikke er med i vaccinationskalenderen og heller ikke i fritagelsen.
Når en familie f.eks. tager en ferietur rundt i landet, hvor forældrene er vaccineret og de mindste ikke har behov for et coronapas, hænger turen på at få testet den 15-årige, og det sætter den unge i en situation, hvor det hele står og falder på, om denne bliver testet.
 Nye Borgerlige kan støtte beretningen, men mener, at kravet om at vise coronapas helt skal fjernes.
2. Udvalgsarbejde Udvalget har behandlet beretningen i 1 møde.
 P.u.v.
