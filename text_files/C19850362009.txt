Arbejdsformidlingskontorerne De statsanerkendte arbejdsløshedskasser Ved lov af 21. juni 1985 indsattes følgende bestemmelse i  

 arbejdsløshedsforsikringslovens § 51, stk. 2:
»Til et medlem, hvis dagpengeret efter § 55, stk. 1, jfr. § 56, stk.  

 1, beror på gennemførelsen af en erhvervsmæssig uddannelse af den i § 41,  

 stk. 1, nr. 3, litra c, nævnte art, og som ikke efter uddannelsens afslutning  

 og forud for ledighedens indtræden har haft uafbrudt beskæftigelse i mindst  

 13 uger, udbetales ligeledes dagpenge med dette beløb.« I bemærkningerne til forslaget er det anført:
»Efter gældende praksis skal et arbejdsløshedskassemedlem, der  

 gennemfører en erhvervsmæssig uddannelse på mindst 18 måneder, udmeldes af  

 sin hidtidige arbejdsløshedskasse og genoptages i den kasse,under hvis  

 faglige område uddannelsen henhører.
Medlemmet skal herefter gennemgå  

 ventetiden for nyuddannede på 1 måned, før medlemmet er berettiget til  

 dagpenge på dimittendsatsen.
Medlemmet kan dog vælge at blive i sin kasse,  

 men får så ikke fornyet dagpengeret.
I stedet udbetales dagpenge med den  

 individuelle sats i den resterende dagpengeperiode.
 Arbejdsministeren finder det ikke rimeligt, at medlemmer, der i forvejen  

 har gennemgået ventetiden efter optagelse, i denne situation skal pålægges  

 ventetiden endnu en gang.
Arbejdsministeren finder, at disse medlemmer bør være dagpengeberettigede  

 umiddelbart efter uddannelsens afslutning.
For at tydeliggøre hjemmelen  

 hertil foreslås, at der til et medlem, hvis dagpengeret beror på  

 gennemførelsen af en erhvervsmæssig uddannelse på mindst 18 måneder,  

 udbetales dagpenge med dimittendsatsen.
Der sker ingen ændring for nyuddannede, der optages på grundlag af  

 uddannelsen.« På given foranledning skal direktoratet anføre følgende:
Sigtet med bestemmelsen har (alene) været at undtage personer, som ved  

 gennemførelsen af en uddannelse allerede er medlem af en  

 arbejdsløshedskasse, fra at skulle gennemgå den i lovens § 54 nævnte ventetid  

 på 1 måned.
Bestemmelsen ændrer således ikke på det forhold, at et medlem,  

der ønsker at gøre sine rettigheder som dimittend gældende, bør  

 overføres til den kasse, til hvis faglige område uddannelsen er sket.
 Det bemærkes, at ændrede overflytningsregler, der bl.a. indeholder hjemmel  

 for overflytning i de her omhandlede tilfælde, er under udsendelse.
 Bortfaldet af den særlige ventetid for nyuddannede gælder, hvadenten  

 uddannelsen er gennemført med uddannelsesydelse efter lov om arbejdstilbud  

 til ledige eller uden denne ydelse.
 Indførelsen af den omhandlede bestemmelse medfører ej heller nogen ændring  

 af den hidtil gældende praksis, hvorefter et medlem, der gennemfører en  

 erhvervsmæssig uddannelse som foran anført, kan undlade at gøre  

 dimittendrettighederne gældende og i stedet forblive i sin hidtidige kasse og  

 modtage dagpenge med individuelt beregnet sats på grundlag af hidtidig  

 indtægt.
 I et sådant tilfælde kan en uddannelsesperiode i op til 2 år - hvis der  

 ikke er modtaget uddannelsesydelse - betragtes som »død periode« i  

 relation til arbejdskravet i arbejdsløshedsforsikringslovens § 55, jfr.  

 direktoratets bekendtgørelse af 11. oktober 1985.
 P.D.V.
