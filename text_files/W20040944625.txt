Ankestyrelsens principafgørelse P-34-04 om bopælstid - Grønland - dansk interesse - pension Resume:
 Ved ansættelse i udlandet i et dansk firma, hvor arbejdet således er i dansk interesse, kan perioden medregnes ved opgørelsen af bopælstiden.
 For en person med ophold i 3. land (her Canada), kunne ophold i Grønland dog ikke regnes med, da pensionsloven ikke gælder for Grønland.
 Kassation:
Principafgørelsen har ikke længere vejledningsværdi Love:
Lov om social pension - lovbekendtgørelse nr. 42 af 28. januar 2004 - § 8 Note:
 *) Afgørelsen er truffet efter den formulering § 8 havde før den seneste ændring af bestemmelsen.
* * * * * Sagsfremstilling:
En folkepensionist fik pension beregnet svarende til at han havde boet i Danmark 17 år efter sit fyldte 15. år.
En periode på 2-3 år (1968-71) med arbejde på Grønland kunne ikke medregnes, da pensionsloven ikke gælder for Grønland.
 Han ankede afgørelsen og anførte, at Grønland på det pågældende tidspunkt var et amt i Danmark, og at han i øvrigt var ansat af danske firmaer i denne periode.
 Sagen blev behandlet i principielt møde med henblik på afklaring af om der ved beregning af bopælstid skal medregnes arbejde på Grønland for danske firmaer.
 Afgørelse:
 Der måtte ved opgørelse af bopælstid tages hensyn til perioder med arbejde på Grønland i det omfang der havde været tale om arbejde i danske firmaer og således i dansk interesse.
