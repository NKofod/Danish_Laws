MT. nr.8-83 I medfør af §§4 og 6 samt § 12, stk. 2, i lov nr. 252 af 8. juni 1977 om  

 mærkning og skiltning med pris m.v. fastsættes følgende:
§ 1 I hoteller, der drives i henhold til lov om restaurations- og  

 hotelvirksomhed m.v., skal der gives oplysning om priserne på værelser efter  

 de i §§ 2-4 angivne bestemmelser.
§ 2 I det lokale, hvor værelsessøgende henvender sig og/eller ekspederes ved  

 ankomst, skal der på et for gæsterne let tilgængeligt sted være ophængt en  

 liste med tydelig og let læselig angivelse af priserne inklusive moms og  

 betjening for hvert af hotellets værelser.
Stk. 2.  Det skal fremgå af skiltningen, om morgenmad er  

 inkluderet i prisen.
Er dette ikke tilfældet, skal prisen for morgenmad  

 inklusive moms og betjening særskilt fremgå af skiltningen.
 Stk. 3.  Af prislisten skal endvidere fremgå, hvilke  

 priser der beregnes ved forudbestilt eller faktisk benyttet ekstra opredning.
 I hvert værelse skal forefindes opslag med prisen for det pågældende  

 værelse angivet i overensstemmelse med forskrifterne i § 2.
 Stk. 2.  For dobbeltværelser skal tillige angives prisen  

 ved udlejning som enkeltværelse, jf. i øvrigt bestemmelserne i § 4.
§ 4 Såfremt dobbeltværelser i perioder ikke udlejes til enkeltværelsespris,  

 skal dette udtrykkeligt fremgå af skiltningen i henhold til §§ 2 og 3 tillige  

 med angivelse af, i hvilke tidsrum denne praksis gælder.
 Stk. 2.  Enkeltværelser med opredning må ikke skiltes  

 med dobbeltværelsespris.
§ 5 Overtrædelse af foranstående bestemmelser straffes med bøde.
§ 6 Bekendtgørelsen træder i kraft den 1. januar 1984. Samtidig ophæves  

 monopoltilsynets bekendtgørelse nr. 6 af 7. juli 1970 angående ophængning af  

 prislister og prisskilte på hoteller.
