Nr LSF 171 Forslag til Lov om ændring af udlændingeloven (EF-asylkonventionen) Fremsat af justitsministeren (Engell) den 24. april 1991 Vedtaget ved tredjebehandling den 31. maj 1991 Lov nr. 387 af 06/06/1991 § 1 I udlændingeloven, jf. lovbekendtgørelse nr. 462 af 26. juni 1987,  

 foretages følgende ændringer:
 1. I § 7, stk. 2, indsættes som 2. pkt.:
»En ansøgning som nævnt i 1. pkt. anses også som en ansøgning om  

 opholdstilladelse efter stk. 1.« 2. I § 7, stk. 4, indsættes som 2. pkt.:
»Reglen i 1. pkt. finder ikke anvendelse på udlændinge, der opholder  

 sig i et andet EF-land.« 3. I § 7, stk. 5, ændres »§ 48, stk. 2,» til:  

 »§ 48 a, stk. 1,».
 4. I § 28, stk. 2, indsættes som 3. pkt.:
»Har Danmark fremsat anmodning over for et andet EF-land om  

 overtagelse af udlændingen efter EF-asylkonventionen, jf. § 29 a, regnes  

 fristen i 1. pkt. fra det tidspunkt, da det andet EF-land har besvaret  

 anmodningen.« 5. Efter § 29 indsættes som nyt kapitel:
»Kapitel 5 a Overførsel m.v. efter EF-asylkonventionen § 29 a.
En udlænding kan overføres til et andet EF-land efter  

 reglerne i EF-asylkonventionen.
På samme måde kan en udlænding tilbageføres  

 til et andet EF-land i de tilfælde, hvor dette efter EF-asylkonventionen skal  

 tilbagetage udlændingen.
Stk. 2. Ved EF-asylkonventionen forstås i denne lov konvention om  

 fastsættelse af, hvilken stat der er ansvarlig for behandlingen af en  

 asylansøgning, der indgives i en af De Europæiske Fællesskabers  

 medlemsstater.« 6. I § 30, stk. 1, ændres »3-5« til: »3-5  

 a«.
 7. I § 34 ændres »udvises eller afvises,» til:  

 »udvises eller afvises, eller om udlændingen skal overføres eller  

 tilbageføres efter EF-asylkonventionen,».
 8. I § 36, stk. 1, 1. pkt., ændres »afvisning eller  

 udvisning efter § 24, nr. 5, og § 25,» til: »afvisning eller  

 udvisning efter § 24, nr. 5, og § 25 eller overførsel eller tilbageførsel  

 efter EF-asylkonventionen,».
 9. I § 37, stk. 5, ændres »afvisning eller  

 udvisning« til: »afvisning eller udvisning eller om overførsel  

 eller tilbageførsel efter EF-asylkonventionen«.
 10. § 48, stk. 2, udgår, og i stedet indsættes:
» § 48 a.
Påberåber en udlænding sig at være omfattet af §§  

 7-8, træffer Direktoratet for Udlændinge snarest muligt afgørelse om  

 overførsel eller tilbageførsel efter reglerne i kapitel 5 a eller om  

 afvisning efter reglerne i kapitel 5 eller udvisning efter § 24, nr. 5, og i  

 givet fald udsendelse.
Stk. 2. Ansøgning om opholdstilladelse efter §§ 7-8 behandles  

 ikke, før der er truffet afgørelse efter stk. 1 og udlændingen i givet fald  

 er udrejst af landet.
Udlændingen må dog ikke udsendes til et land, hvor der  

 er risiko for forfølgelse af de grunde, der er nævnt i artikel 1 A i  

 flygtningekonventionen af 28. juli 1951, eller hvor der ikke er beskyttelse  

 mod videresendelse til et sådant land.
 Stk. 3. Indgiver en udlænding, der opholder sig i et andet  

 EF-land, ansøgning om opholdstilladelse efter §§ 7-8, træffer Direktoratet  

 for Udlændinge afgørelse vedrørende ansøgningen.
§ 48 b.
Anmoder et andet EF-land Danmark om at overtage eller  

 tilbagetage en udlænding efter reglerne i EF-asylkonventionen, træffer  

 Direktoratet for Udlændinge snarest muligt afgørelse vedrørende anmodningen.
§ 48 c.
Hvis særlige hensyn af humanitær karakter taler herfor,  

 kan Direktoratet for Udlændinge uanset reglerne i §§ 48 a-b beslutte, at en  

 ansøgning om opholdstilladelse efter §§ 7-8 skal behandles her i landet, hvis  

 udlændingen ønsker dette.
§ 48 d.
Direktoratet for Udlændinges afgørelser efter §§ 48 a-c  

 kan påklages til justitsministeren.
Klage har ikke opsættende virkning.
§ 48 e.
Træffer Direktoratet for Udlændinge ikke afgørelse om  

 afvisning eller udvisning og udsendelse, gøres udlændingen bekendt med  

 adgangen til at sætte sig i forbindelse med Dansk Flygtningehjælp.« 11. Efter § 58 indsættes som nyt kapitel:
»Kapitel 8 a Forskellige bestemmelser § 58 a.
Fortrolige oplysninger, der er modtaget fra et andet  

 EF-lands myndigheder efter EF-asylkonventionens artikel 15, må kun  

 videregives til de myndigheder, der er nævnt i konventionens artikel 15, stk.  

 5. Oplysningerne må kun anvendes til de formål, der er nævnt i konventionens  

 artikel 15, stk. 1.
 Stk. 2. Registertilsynet fører her i landet tilsyn med  

 behandlingen og anvendelsen af de oplysninger, der er videregivet efter  

 konventionen.
§ 58 b.
Justitsministeren fastsætter nærmere bestemmelser til  

 gennemførelse af EF-asylkonventionen.
§ 58 c.
Justitsministeren kan fastsætte, at de regler i denne lov,  

 som er gennemført til opfyldelse af EF-asylkonventionen, med de nødvendige  

 ændringer også skal anvendes i forhold til et eller flere tredjelande, der  

 har indgået overenskomst med EF-landene om at tilslutte sig  

 EF-asylkonventionen eller et hertil svarende arrangement.« § 2 Tidspunktet for lovens ikrafttræden fastsættes af justitsministeren.
§ 3 Lovens regler finder anvendelse i alle sager, hvor ansøgningen om  

 opholdstilladelse er indgivet efter lovens ikrafttræden.
§ 4 Loven gælder ikke for Færøerne og Grønland, men kan ved kongelig  

 anordning helt eller delvis sættes i kraft for disse landsdele med de  

 afvigelser, som de særlige færøske eller grønlandske forhold tilsiger.
Oprindeligt fremsat forslag § 1 I udlændingeloven, jf. lovbekendtgørelse nr. 462 af 26. juni 1987,  

 foretages følgende ændringer:
 1. I § 7, stk. 2, indsættes som 2. pkt.:
»En ansøgning som nævnt i 1. pkt. anses også som en ansøgning om  

 opholdstilladelse efter stk. 1.« 2. I § 7, stk. 4, indsættes som 2. pkt.:
»Reglen i 1. pkt. finder ikke anvendelse på udlændinge, der opholder  

 sig i et andet EF-land.« 3. I § 7, stk. 5, ændres »§ 48, stk. 2,» til:  

 »§ 48 a, stk. 1,».
 4. I § 28, stk. 2, indsættes som 3. pkt.:
»Har Danmark fremsat anmodning over for et andet EF-land om  

 overtagelse af udlændingen efter EF-asylkonventionen, jf. § 29 a, regnes  

 fristen i 1. pkt. fra det tidspunkt, da det andet EF-land har besvaret  

 anmodningen.« 5. Efter § 29 indsættes som nyt kapitel:
»Kapitel 5 a Overførsel m.v. efter EF-asylkonventionen § 29 a.
En udlænding kan overføres til et andet EF-land efter  

 reglerne i EF-asylkonventionen.
På samme måde kan en udlænding tilbageføres  

 til et andet EF-land i de tilfælde, hvor dette efter EF-asylkonventionen skal  

 tilbagetage udlændingen.
Stk. 2. Ved EF-asylkonventionen forstås i denne lov Konvention om  

 fastsættelse af, hvilken stat der er ansvarlig for behandlingen af en  

 asylansøgning, der indgives i en af De Europæiske Fællesskabers  

 medlemsstater.« 6. I § 30, stk. 1, ændres »3-5« til:  

 »3-5a«.
 7. I § 34 ændres »udvises eller afvises,» til:  

 »udvises eller afvises, eller om udlændingen skal overføres eller  

 tilbageføres efter EF-asylkonventionen,».
 8. I § 36, stk. 1, 1. pkt., ændres »afvisning eller  

 udvisning efter § 24, nr. 5, og § 25,» til: »afvisning eller  

 udvisning efter § 24, nr. 5, og § 25 eller overførsel eller tilbageførsel  

 efter EF-asylkonventionen,».
 9. I § 37, stk. 5, ændres »afvisning eller  

 udvisning« til: »afvisning eller udvisning eller om overførsel  

 eller tilbageførsel efter EF-asylkonventionen«.
 10. § 48, stk. 2, udgår og i stedet indsættes:
» § 48 a.
Påberåber en udlænding sig at være omfattet af §§  

 7-8, træffer Direktoratet for Udlændinge snarest muligt afgørelse om  

 overførsel eller tilbageførsel efter reglerne i kapitel 5 a eller om  

 afvisning efter reglerne i kapitel 5 eller udvisning efter § 24, nr. 5, og i  

 givet fald udsendelse.
Stk. 2. Ansøgning om opholdstilladelse efter §§ 7-8 behandles  

 ikke, før der er truffet afgørelse efter stk. 1, og udlændingen i givet fald  

 er udrejst af landet.
Udlændingen må dog ikke udsendes til et land, hvor der  

 er risiko for forfølgelse af de grunde, der er nævnt i artikel 1 A i  

 flygtningekonventionen af 28. juli 1951, eller hvor der ikke er beskyttelse  

 mod videresendelse til et sådant land.
 Stk. 3. Indgiver en udlænding, der opholder sig i et andet  

 EF-land, ansøgning om opholdstilladelse efter §§ 7-8, træffer Direktoratet  

 for Udlændinge afgørelse vedrørende ansøgningen.
§ 48 b.
Anmoder et andet EF-land Danmark om at overtage eller  

 tilbagetage en udlænding efter reglerne i EF-asylkonventionen, træffer  

 Direktoratet for Udlændinge snarest muligt afgørelse vedrørende anmodningen.
§ 48 c.
Hvis særlige hensyn af humanitær karakter taler herfor,  

 kan Direktoratet for Udlændinge uanset reglerne i §§ 48 a-b beslutte, at en  

 ansøgning om opholdstilladelse efter §§ 7-8 skal behandles her i landet, hvis  

 udlændingen ønsker dette.
§ 48 d.
Direktoratet for Udlændinges afgørelser efter §§ 48 a-c  

 kan påklages til justitsministeren.
Klage har ikke opsættende virkning.
§ 48 e.
Skal ansøgningen behandles her i landet, gøres udlændingen  

 bekendt med adgangen til at sætte sig i forbindelse med Dansk  

 Flygtningehjælp.« 11. Efter § 58 indsættes som nyt kapitel:
»Kapitel 8 a Forskellige bestemmelser § 58 a.
Fortrolige oplysninger, der er modtaget fra et andet  

 EF-lands myndigheder efter EF-asylkonventionens artikel 15, må kun  

 videregives til de myndigheder, der er nævnt i konventionens artikel 15, stk.  

 5. Oplysningerne må kun anvendes til de formål, der er nævnt i konventionens  

 artikel 15, stk. 1.
 Stk. 2. Registertilsynet fører her i landet tilsyn med  

 behandlingen og anvendelsen af de oplysninger, der er videregivet efter  

 konventionen.
§ 58 b.
Justitsministeren fastsætter nærmere bestemmelser til  

 gennemførelse af EF-asylkonventionen.
§ 58 c.
Justitsministeren kan fastsætte, at de regler i denne lov,  

 som er gennemført til opfyldelse af EF-asylkonventionen, med de nødvendige  

 ændringer også skal anvendes i forhold til et eller flere tredjelande, der  

 har indgået overenskomst med EF-landene om at tilslutte sig  

 EF-asylkonventionen eller et hertil svarende arrangement.« § 2 Tidspunktet for lovens ikrafttræden fastsættes af justitsministeren.
§ 3 Lovens regler finder anvendelse i alle sager, hvor ansøgningen om  

 opholdstilladelse er indgivet efter lovens ikrafttræden.
§ 4 Loven gælder ikke for Færøerne og Grønland, men kan ved kongelig  

 anordning helt eller delvis sættes i kraft for disse landsdele med de  

 afvigelser, som de særlige færøske eller grønlandske forhold tilsiger.
Bemærkninger til lovforslaget Almindelige bemærkninger 1. Indledning Lovforslaget tilsigter at skabe det retlige grundlag for Danmarks  

 ratifikation af EF-asylkonventionen.
Formålet med EF-asylkonventionen er at fastslå princippet om, at een og  

 kun een stat, der udpeges efter konventionens kriterier, skal have ansvaret  

 for behandlingen af en asylansøgning, der indgives i et af EF-landene.
Herved  

 kan man undgå, at asylansøgerne bliver kastebolde mellem landene, fordi ingen  

 vil påtage sig ansvaret for behandlingen af sagen.
Endvidere kan man undgå,  

 at flere medlemsstater unødigt bruger ressourcer på at behandle samtidige  

 eller successive asylansøgninger fra samme person.
Konventionen indeholder  

 således værnetingsregler, der svarer til det 1. asyllandsprincip, som i  

 forvejen følges af de fleste medlemsstater.
 EF-asylkonventionen tilsigter ikke at skabe ensartede regler for, hvilke  

 betingelser en asylansøger skal opfylde for at få asyl i en medlemsstat  

 (materielle asylregler). På længere sigt er det imidlertid EF-landenes mål at  

 nå frem til en harmonisering af asylpolitikken.
Konventionen blev undertegnet af de 11 andre EF-medlemsstater den 15. juni  

 1990 i Dublin.
Konventionen er endnu ikke undertegnet af Danmark.  

 Konventionen træder i kraft, når alle tolv EF-medlemsstater har ratificeret  

 konventionen.
2. Forholdet til tredjelande En række tredjelande, først og fremmest Norge, Sverige, Østrig og  

 Schweiz, har udtrykt interesse for at deltage i en tilsvarende ordning  

 vedrørende asylansøgere som den, der er indeholdt i asylkonventionen.  

 EF-landene har i forbindelse med Dublin-ministermødet tilkendegivet, at de  

 for at sikre, at asylansøgere gives tilstrækkelige garantier, vil lade den  

 mulighed stå åben at udvide samarbejdet i henhold til asylkonventionen til  

 andre stater ved at lade dem indgå forpligtelser i lighed med de i  

 konventionen fastsatte ved hjælp af passende instrumenter.
Flertallet af  

 EF-landene har imidlertid fundet, at det er for tidligt at indlede egentlige  

 forhandlinger med tredjelande om en tilknytning til EF-asylkonventionen,  

 eftersom konventionen endnu ikke er undertegnet af alle medlemsstater.  

 Medlemsstaterne har endvidere givet udtryk for, at spørgsmålet om  

 tredjelandes tilknytning til EF-asylkonventionen rejser en række politiske og  

 juridiske problemer.
Danmark har under arbejdet med EF-asylkonventionen støttet tanken om, at  

 tredjelande - som f.eks. de nordiske lande - får mulighed for at indgå i  

 samarbejdet.
Det er nærliggende, at en sådan udvidelse af samarbejdet til  

 også at omfatte andre lande end EF-medlemsstaterne faktisk vil finde sted.  

 Justitsministeriet har derfor udformet lovforslaget således, at der åbnes  

 mulighed for, at Danmark kan tilslutte sig fremtidige tilsvarende aftaler,  

 der indgås med lande uden for EF.
3. Konventionens indhold Konventionens indhold kan opdeles i 5 hovedkategorier:
- generelle principper, - kriterier for fastsættelse af, hvilken stat der er ansvarlig, - følgerne af at være udpeget som den ansvarlige stat, - udveksling af oplysninger og - tilknyttede bestemmelser.
Konventionsteksten er optaget som bilag 1 til lovforslaget.
Som bilag 2 er  

 optaget en mødeprotokol for konferencen mellem EF-medlemsstaternes ministre  

 med ansvar for indvandring i Dublin den 15. juni 1990. Som bilag 3 er optaget  

 den gældende udlændingelov.
3.1. Generelle principper Konventionen indledes med en principerklæring, idet medlemsstaterne på ny  

 bekræfter deres forpligtelser i henhold til Geneve-konventionen og New  

 York-protokollen om flygtninges retsstilling uden nogen som helst geografisk  

 begrænsning af disse teksters anvendelsesområde, og bekræfter deres tilsagn  

 om at samarbejde med De Forenede Nationers højkommissær for flygtninge, jf.  

 konventionens artikel 2.
 Medlemsstaterne forpligter sig endvidere til at sørge for, at enhver  

 udlænding, der indgiver en asylansøgning ved grænsen til eller i et af  

 medlemslandene, får denne ansøgning behandlet, jf. konventionens artikel 3,  

 stk. 1.
 Konventionen fastslår, at enhver asylansøgning, der indgives af en  

 udlænding i en af staterne, skal behandles af een enkelt medlemsstat, som  

 udpeges efter objektive kriterier, der er fastsat i konventionen, jf.  

 konventionens artikel 3, stk. 2, og artikel 4-8. Ansøgningen behandles af  

 medlemsstaten i overensstemmelse med dens nationale lovgivning og dens  

 internationale forpligtelser.
 Enhver medlemsstat bevarer sin suveræne ret til at behandle en  

 asylansøgning, selv om den ikke er forpligtet hertil efter kriterierne i  

 konventionen, jf. konventionens artikel 3, stk. 3. Den medlemsstat, der er  

 ansvarlig efter konventionens bestemmelser, bliver herefter frigjort fra sine  

 forpligtelser, idet disse overgår til den stat, som ønsker at behandle  

 ansøgningen.
 Enhver medlemsstat bevarer muligheden for i medfør af sin nationale  

 lovgivning at sende en asylansøger til et tredjeland under overholdelse af  

 bestemmelserne i Geneve-konventionen, som ændret ved New York-protokollen,  

 jf. konventionens artikel 3, stk. 5.
3.2. Kriterier for fastsættelse af, hvilken stat der er ansvarlig Konventionen fastlægger i artikel 4-8 de kriterier, som er afgørende for,  

 hvilken af medlemsstaterne der er ansvarlig for behandlingen af en  

 asylansøgning, der indgives af en udlænding.
Disse kriterier tager hensyn til  

 asylansøgerens eventuelle familiemæssige tilknytning og til, hvordan  

 vedkommende er rejst ind på medlemsstaternes område.
Kriterierne finder  

 anvendelse i den anførte rækkefølge.
 Ansvarlig for behandlingen af en asylansøgning er således i første række  

 den stat, hvor asylansøgerens nærmeste familiemedlemmer allerede  

 opholder sig som konventionsflygtninge (ægtefælle, mindreårige børn eller  

 forældre, dersom asylansøgeren selv er mindreårig), jf. konventionens artikel  

 4.
De øvrige kriterier er baseret på, hvor stor en del af ansvaret en  

 medlemsstat har påtaget sig ved asylansøgerens indrejse på medlemsstaternes  

 område.
Som følge heraf er i anden række den stat ansvarlig, som har udstedt  

 en opholdstilladelse eller et visum til asylansøgeren, eller  

 den stat, via hvilken asylansøgeren lovligt eller ulovligt er  

 indrejst på De Europæiske Fællesskabers område, jf. artikel 5-7.
Disse kriterier er lagt til grund, fordi de er objektive, og fordi de er  

 udtryk for, at der er skabt en forbindelse mellem den pågældende udlænding og  

 den stat, der udpeges som ansvarlig.
Reglerne berører ikke princippet i  

 Geneve-konventionens artikel 31 om, at en asylansøger ikke kan straffes for  

 ulovlig indrejse eller ophold, når han kommer direkte fra det land, hvor han  

 følte sig truet med forfølgelse, og hvis han uopholdeligt henvender sig til  

 myndighederne.
 Dersom det ikke på grundlag af ovennævnte kriterier kan afgøres, hvilken  

 stat der er ansvarlig, er det den første medlemsstat , som  

 asylansøgningen er indgivet til, der er ansvarlig for behandlingen, jf.  

 artikel 8. Denne subsidiære bestemmelse sikrer sammenhæng i ordningen, idet  

 der hermed gives alle asylansøgere sikkerhed for, at deres ønske om asyl  

 under alle omstændigheder vil blive behandlet af en stat.
En stat kan imidlertid beslutte at behandle en asylansøgning af humanitære  

 grunde, navnlig af familiemæssige eller kulturelle hensyn, selv om den ikke  

 er ansvarlig ud fra ovennævnte kriterier, forudsat at asylansøgeren er  

 indforstået hermed.
Denne mulighed skal ses i sammenhæng med det generelle  

 princip om, at enhver stat bevarer retten til suverænt at bestemme, om den  

 vil behandle en asylansøgning.
3.3. Følgerne af at være udpeget som den ansvarlige stat Den stat, der er udpeget som ansvarlig, eller som har besluttet at  

 behandle en asylansøgning, påtager sig en række forpligtelser, der fastsættes  

 i konventionens artikel 10.
 Den er således forpligtet til på sit område at modtage en  

 asylansøger, der befinder sig i en anden medlemsstat.
Den er navnlig forpligtet til at afslutte behandlingen af  

 asylansøgningen.
Denne behandling foregår på de betingelser, der er fastsat i  

 hver enkelt stats lovgivning og i overensstemmelse med bestemmelserne i  

 Geneve-konventionen af 28. juli 1951 om flygtninges retsstilling, ændret ved  

 New York-protokollen af 31. januar 1967.
 Den ansvarlige medlemsstat er ligeledes forpligtet til, bortset fra de i  

 konventionen fastsatte undtagelsestilfælde, at tilbagetage en  

 asylansøger, der ulovligt opholder sig i en anden medlemsstat, medens  

 vedkommendes asylansøgning er under behandling, eller når den er blevet  

 afslået.
 For at undgå at asylansøgeren befinder sig i uvished for længe, er  

 overførsels- og tilbagetagelsesprocedurerne søgt gjort fleksible og fristerne  

 så korte som muligt.
3.4. Udveksling af oplysninger Konventionen foreskriver udveksling af oplysninger mellem  

 medlemsstaterne, jf. konventionens artikler 14-15.
Der kan for det første udveksles generelle oplysninger om love og  

 praksis, som gælder med hensyn til asyl, samt statistiske oplysninger på  

 området.
Oplysningerne kan også vedrøre forholdene i asylansøgernes  

 oprindelige hjemland eller seneste opholdsland.
Sådanne udvekslinger af oplysninger vil gøre det muligt for  

 medlemsstaterne at få bedre forståelse for asylspørgsmål og drage fordel af  

 de erfaringer, som de øvrige parter i konventionen indhøster.
Det vil også  

 gøre det muligt at nå til mere samstemmende vurderinger af asylspørgsmål,  

 således at der ikke bliver for stor forskelsbehandling.
Der kan endvidere udveksles individuelle oplysninger mellem  

 medlemsstaterne.
Formålet hermed er at give den stat, der får forelagt en  

 asylansøgning, mulighed for at få de oplysninger, der er nødvendige for at  

 kunne træffe afgørelse med fuldt kendskab til sagens omstændigheder.
Sådanne  

 udvekslinger af oplysninger er nødvendige for at afgøre, hvilken medlemsstat  

 der er ansvarlig for behandlingen af asylansøgningen, for at opdage eventuel  

 indgivelse af flere, samtidige asylansøgninger, og for at gennemføre  

 konventionens bestemmelser.
De individuelle oplysninger, der kan udveksles, er udtømmende  

 opregnet i konventionen og vedrører asylansøgerens identitet, den anvendte  

 rejserute, de opholdstilladelser eller visa, der er udstedt af en  

 medlemsstat, og status over behandlingen af asylansøgningen.
Begrundelsen for  

 asylansøgningen og for afgørelsen kan meddeles, såfremt den stat, der sidder  

 inde med disse oplysninger, og den pågældende udlænding samtykker heri.
Udvekslingen af individuelle oplysninger er omgærdet med alle de  

 nødvendige retssikkerhedsgarantier.
Konventionen fastlægger således  

 nøjagtigt, til hvem disse oplysninger kan meddeles, og til hvilket formål de  

 kan anvendes, idet de udelukkende må tjene til gennemførelsen af  

 bestemmelserne i denne konvention.
Udvekslingen sker bilateralt og på  

 udtrykkelig opfordring af en medlemsstat.
Der er fastsat bestemmelser, der  

 sikrer, at oplysningerne er korrekte og ajourførte, samt at asylansøgeren har  

 adgang til oplysningerne.
Der er ligeledes opstillet regler for, hvordan  

 oplysningerne opbevares, og hvorledes deres fortrolige karakter kan  

 beskyttes.
Elektronisk databehandling af disse oplysninger kan kun ske ved  

 overholdelse af principperne i Strasbourg-konventionen af 28. januar 1981 om  

 beskyttelse af personer med hensyn til automatisk behandling af data af  

 personlig karakter og under kontrol af en national instans.
Udveksling af  

 oplysninger kan kun finde sted mellem de kontraherende parter, og  

 oplysningerne videregives under ingen omstændigheder til myndighederne i  

 asylansøgernes oprindelige hjemlande.
 Udvekslingen af oplysninger vil således på ingen måde kunne skade de  

 berørte personer eller de familiemedlemmer, der er blevet tilbage i det  

 oprindelige hjemland.
3.5. Tilknyttede bestemmelser Konventionen åbner mulighed for revision af bestemmelserne,  

 navnlig hvis virkeliggørelsen af målene i artikel 8 A i traktaten om  

 Oprettelse af Det Europæiske Økonomiske Fællesskab gør det nødvendigt, jf.  

 konventionens artikel 16.
 Konventionen åbner ligeledes mulighed for, at en medlemsstat, der møder  

 større vanskeligheder, rent undtagelsesvis kan suspendere anvendelsen  

 af konventionens bestemmelser, jf. konventionens artikel 17, stk. 2. Dette  

 forudsætter dog, at et kvalificeret flertal af medlemsstaterne samtykker  

 heri.
 Der nedsættes et udvalg bestående af regeringsrepræsentanter fra hver  

 medlemsstat og med deltagelse af Kommissionen for De Europæiske Fællesskaber,  

 jf. konventionens artikel 18. Udvalgets opgave er navnlig at fastsætte visse  

 supplerende regler om anvendelsen af konventionen og at behandle ethvert  

 generelt spørgsmål vedrørende anvendelsen og fortolkningen af konventionen.
4. Konventionens gennemførelse i dansk ret For at skabe det retlige grundlag for dansk ratifikation af  

 EF-asylkonventionen må der gennemføres forskellige ændringer i  

 udlændingeloven, således at denne svarer til konventionens system.
Justitsministeriet har i den forbindelse overvejet, om de ændringer, som  

 skal gennemføres på baggrund af EF-asylkonventionen, bør samles i et særskilt  

 kapitel i udlændingeloven eller om ændringerne skal ske de steder i  

 udlændingeloven, hvor det er relevant.
Man har fundet, at det af lovtekniske  

 grunde er rigtigst at indarbejde konventionens bestemmelser i tilknytning til  

 de regler i udlændingeloven, der i dag regulerer behandlingen af  

 asylansøgninger.
Der er ikke i lovforslaget medtaget forslag om ændringer i  

 udlændingeloven, som ikke er begrundet i ønsket om, at Danmark tiltræder  

 EF-asylkonventionen.
4.1. Forpligtelsen til at behandle en asylansøgning efter konventionen EF-asylkonventionen indeholder i artikel 4-9 kriterier for, hvilken  

 medlemsstat der er ansvarlig for behandlingen af en asylansøgning, der  

 indgives i et EF-land.
Efter EF-asylkonventionens artikel 10 har Danmark  

 pligt til at overtage, dvs. tillade indrejse for en asylansøger, hvis  

 ansøgning Danmark efter konventionens regler er ansvarlig for at behandle.
Ifølge EF-asylkonventionens artikel 3, stk. 6, indledes proceduren til  

 fastsættelse af, hvilken stat der er ansvarlig for behandlingen af en  

 asylansøgning, så snart en asylansøgning indgives for første gang i et  

 EF-land.
En medlemsstat, der har fået forelagt en asylansøgning, og som  

 mener, at Danmark er ansvarlig for behandlingen af ansøgningen, kan ifølge  

 konventionens artikel 11 snarest muligt og i hvert fald inden 6 måneder  

 efter, at asylansøgningen er indgivet, anmode Danmark om at overtage  

 asylansøgeren.
Danmark skal i så fald tage stilling til anmodningen om  

 overtagelse senest 3 måneder efter anmodningens forelæggelse.
Hvis  

 anmodningen imødekommes, skal overførslen af asylansøgeren herefter ske  

 senest en måned efter, at anmodningen blev imødekommet.
 Reglerne om behandlingen af asylansøgninger i de tilfælde, hvor Danmark i  

 henhold til konventionen er ansvarlig herfor, samt forpligtelsen til i disse  

 tilfælde at overtage asylansøgeren i overensstemmelse med  

 konventionens regler fremgår af den foreslåede nye § 48 b.
Som nævnt skal Danmark tage stilling til anmodningen om overtagelse senest  

 3 måneder efter anmodningens forelæggelse.
Det foreslås imidlertid  

 udtrykkelig fastsat i udlændingeloven, at afgørelsen skal træffes snarest  

 muligt.
Justitsministeriet agter endvidere i forbindelse med gennemførelsen  

 af lovforslaget at instruere Direktoratet for Udlændinge om at træffe  

 afgørelse om overtagelse efter den foreslåede § 48 b snarest muligt og senest  

 3 måneder efter anmodningens forelæggelse.
Det følger i øvrigt også af  

 almindelige forvaltningsretlige principper, at sagsbehandlingen bør afsluttes  

 så hurtigt som muligt, således at fristen på 3 måneder, som vil fremgå af de  

 retningslinier, som tænkes fastsat for Direktoratet, kun bør udnyttes, hvor  

 det er nødvendigt, f.eks. af hensyn til sagens oplysning.
Er ansøgningen indgivet til Danmark, skal Danmark efter konventionens  

 artikel 3, stk. 7, tilbagetage asylansøgeren , hvis denne under  

 proceduren til fastsættelse af, hvilken stat der er ansvarlig, har trukket  

 sin oprindelige ansøgning tilbage og herefter er rejst til et andet EF-land  

 og har indgivet en ny ansøgning der.
Forpligtelsen til at tilbagetage  

 asylansøgeren ophører dog, hvis asylansøgeren i mellemtiden har forladt  

 fællesskabernes område i en periode på mindst tre måneder, eller hvis  

 asylansøgeren af et andet EF-land har fået udstedt en opholdstilladelse med  

 en varighed på mere end tre måneder.
Det kan f.eks. være en  

 opholdstilladelse, der gives af et andet EF-land, efter regler om  

 familiesammenføring.
 Er det fastslået, at Danmark skal behandle sagen, skal Danmark endvidere  

 efter konventionens artikel 10 i en række andre tilfælde tilbagetage  

 asylansøgeren, nemlig a) hvis denne ulovligt opholder sig i et andet EF-land,  

 b) hvis denne har tilbagekaldt sin ansøgning og indgivet asylansøgning i et  

 andet EF-land, eller c) hvis Danmark har afslået ansøgningen, og  

 asylansøgeren nu opholder sig ulovligt i et andet EF-land.
 Der er derfor i den foreslåede nye § 48 b medtaget regler om  

 tilbagetagelse af asylansøgeren i de i konventionen nævnte tilfælde.
Efter EF-asylkonventionens artikel 13 skal den stat, der anmodes om  

 tilbagetagelse, give svar på anmodningen senest 8 dage efter forelæggelsen af  

 anmodningen.
Direktoratet for Udlændinge vil blive instrueret om, at  

 afgørelse om tilbagetagelse skal træffes straks og senest 8 dage efter  

 anmodningens forelæggelse.
4.2. Overførsel og tilbageførsel af asylansøgere Når en udlænding ved ankomsten til Danmark ansøger om asyl her i landet  

 og ikke er i besiddelse af fornødent pas og/eller visum, træffes afgørelse om  

 afvisning i dag af Direktoratet for Udlændinge efter reglerne i  

 udlændingelovens kapitel 5, jf. § 48, stk. 2. Beslutning om afvisning træffes  

 i givet fald uden en forudgående materiel asylbedømmelse her i landet.  

 Udlændingen må ikke udsendes til et land, hvor der er risiko for forfølgelse  

 af de grunde, der er nævnt i artikel 1 A i flygtningekonventionen af 28. juli  

 1951, eller hvor der ikke er beskyttelse mod videresendelse til et sådant  

 land.
Direktoratet foretager endvidere i forbindelse med beslutningen om  

 afvisning en vurdering af den pågældendes (familiemæssige) tilknytning til  

 Danmark.
Som nævnt indledes proceduren til fastsættelse af, hvilken stat der er  

 ansvarlig for behandlingen af en asylansøgning, så snart en asylansøgning  

 indgives for første gang i et EF-land.
Hvis Danmark får forelagt en  

 asylansøgning, som et andet EF-land skal behandle, kan Danmark ifølge  

 konventionens artikel 11 snarest muligt og i hvert fald inden 6 måneder  

 efter, at asylansøgningen er indgivet, anmode det andet EF-land om at  

 overtage asylansøgeren.
Det andet land skal tage stilling til anmodningen om  

 overtagelse senest 3 måneder efter, at Danmark har forelagt anmodningen.
Hvis  

 anmodningen imødekommes, skal overførslen af asylansøgeren ske senest en  

 måned efter, at anmodningen er blevet imødekommet.
Med henblik på at sikre en smidig og effektiv procedure i disse sager  

 foreslås det, at der indføres en ny procedure for de tilfælde, der er  

 omfattet af EF-asylkonventionen.
Proceduren vil på mange punkter minde om den  

 ordning, der kendes fra udlændingelovens § 48, stk. 2, om afvisning til  

 »sikre lande«.
Efter forslaget skal Direktoratet for Udlændinge  

 snarest muligt træffe afgørelse om at fremsætte anmodning om  

overførsel af asylansøgeren til det EF-land, der i henhold til  

 konventionen er ansvarlig for sagens behandling.
Direktoratets afgørelse kan  

 påklages til Justitsministeriet, men klagen har - i overensstemmelse med,  

 hvad der allerede gælder i afvisningstilfældene (§ 48, stk. 2) - ikke  

 opsættende virkning med hensyn til gennemførelsen af beslutningen om  

 overførsel.
 Skal udlændingen ikke overføres til et andet EF-land, f.eks. fordi der  

 ikke er noget andet EF-land, der efter konventionens kriterier skal behandle  

 ansøgningen, træffer Direktoratet for Udlændinge afgørelse om afvisning eller  

 udvisning og i givet fald udsendelse, idet Danmark som nævnt bevarer  

 muligheden for at sende asylansøgeren til et sikkert tredjeland i  

 overensstemmelse med de gældende regler i udlændingelovens § 48, stk. 2, jf.  

 herved nedenfor under pkt. 4.3.
 En bestemmelse med dette indhold foreslås indsat i en ny § 48 a, stk. 1,  

 der i øvrigt opretholder den hidtidige afvisningsregel i udlændingelovens §  

 48, stk. 2. Overførslen vil på samme måde, som det i dag er tilfældet ved  

 afvisning efter udlændingelovens § 48, stk. 2, ske, uden at den pågældende  

 får prøvet sin asylansøgning her i landet, jf. § 48 a, stk. 2. Derved kan  

 konventionens målsætning om at undgå dobbeltbehandling af sagerne opnås.
Det system, der således foreslås indført med overførsel af asylansøgere  

 til andre medlemsstater på grundlag af konventionens regler, minder som nævnt  

 om det, der allerede kendes fra de gældende regler i udlændingeloven om  

 afvisning af asylansøgere til »sikre lande«, jf. ovenfor.
I nogle  

 tilfælde vil der på baggrund af EF-samarbejdet blive tale om at overføre  

 personer, som ikke ville kunne afvises efter de gældende regler.
Der vil  

 således f.eks. kunne ske overførsel af asylansøgere, der i øvrigt opfylder  

 betingelserne for at indrejse i Danmark, hvis ansøgningen efter konventionens  

 regler skal behandles af et andet EF-land.
Antalsmæssigt skønnes det kun at  

 dreje sig om forholdsvis få sager.
Som nævnt kan den medlemsstat, som har fået forelagt en asylansøgning, og  

 som mener, at en anden medlemsstat er ansvarlig for behandlingen af  

 ansøgningen, fremsætte anmodning indtil 6 måneder efter ansøgningens  

 indgivelse.
Denne frist kan forekomme meget lang.
Det foreslås derfor  

 udtrykkeligt fastsat i udlændingeloven, at afgørelse om at fremsætte  

 anmodning om overførsel efter EF-asylkonventionens artikel 11 skal træffes  

 snarest muligt.
Justitsministeriet agter i forbindelse med gennemførelsen af lovforslaget  

 at instruere Direktoratet for Udlændinge om at træffe afgørelse om overførsel  

 efter den foreslåede § 48 a, stk. 1, snarest muligt og inden 3 måneder efter  

 anmodningens forelæggelse.
Det følger i øvrigt også af almindelige  

 forvaltningsretlige principper, at sagsbehandlingen bør afsluttes så hurtigt  

 som muligt, således at den frist på 3 måneder, som vil fremgå af de  

 retningslinier, som tænkes fastsat for Direktoratet, kun bør udnyttes, hvor  

 det er nødvendigt.
Selv om fristen på de 3 måneder overskrides, hindrer dette ikke, at der  

 kan fremsættes anmodning over for et andet EF-land om at overtage  

 udlændingen, idet den frist på 3 måneder, som tænkes fastsat i  

 retningslinierne for Direktoratet, er en intern forskrift til danske  

 myndigheder, som ikke ændrer på konventionens regler.
Det kan på forhånd  

 næppe helt udelukkes, at det i enkelte tilfælde vil kunne vise sig nødvendigt  

 at udnytte fristen på de 6 måneder fuldt ud, f.eks. hvis asylansøgeren har  

 fortiet oplysninger, der er nødvendige for myndighedernes stillingtagen til,  

 om Danmark eller et andet EF-land er ansvarlig for behandlingen af sagen.
Det  

 er imidlertid Justitsministeriets vurdering, at det kun i meget få tilfælde  

 ikke vil være muligt at træffe afgørelse inden 3 måneder efter anmodningens  

 forelæggelse.
Hvis et andet EF-land er ansvarlig for sagens behandling, skal dette land  

 i en række tilfælde tilbagetage asylansøgeren.
Dette gælder efter  

 EF-asylkonventionens artikel 10, hvis asylansøgeren ulovligt opholder sig i  

 Danmark.
Det samme gælder, hvis asylansøgeren har tilbagekaldt sin ansøgning  

 under behandlingen og har indgivet asylansøgning i Danmark.
Endelig er det  

 ansvarlige EF-land forpligtet til at tilbagetage en udlænding, hvis ansøgning  

 den har afslået, og som ulovligt opholder sig i Danmark.
 Efter konventionens artikel 3, stk. 7, er et EF-land endvidere forpligtet  

 til at tilbagetage asylansøgeren, hvis denne har forladt det pågældende land  

 under proceduren til fastsættelse af, hvilken stat der er ansvarlig, og  

 herefter har indgivet asylansøgning i Danmark.
Den foreslåede § 48 a, stk. 1, indebærer, at der i alle disse tilfælde er  

 mulighed for at tilbageføre den pågældende asylansøger fra Danmark til det  

 land, der behandler sagen.
Asylansøgeren får i denne situation - ligesom ved  

 overførsel - ikke prøvet en eventuel asylansøgning her i landet, jf. § 48 a,  

 stk. 2.
 Afgørelsen om, hvorvidt der skal fremsættes anmodning over for et andet  

 EF-land om tilbagetagelse af asylansøgeren, skal også træffes hurtigst  

 muligt, jf. ovenfor.
Som det fremgår af det anførte, indebærer fremsættelsen af en anmodning  

 over for et andet EF-land om overtagelse eller tilbagetagelse efter  

 EF-asylkonventionen, at der træffes en afgørelse.
Afgørelsen indebærer  

 samtidig, at man ikke finder, at betingelserne i § 48 c er opfyldt, jf.  

 herved nedenfor under punkt 4.4. Der skal derfor i forbindelse med afgørelsen  

 om at fremsætte anmodning over for et andet EF-land gives en begrundelse, der  

 opfylder forvaltningslovens krav hertil, ligesom der skal gives  

 klagevejledning, jf. herved reglen i § 48 d, hvorefter afgørelsen kan  

 påklages til Justitsministeriet.
Afgørelsen er imidlertid betinget i den forstand, at den først får  

 virkning for udlændingen, når det andet EF-land i givet fald imødekommer  

 anmodningen om overtagelse eller tilbagetagelse.
Først på dette tidspunkt kan  

 overførslen m.v. effektueres, og reglerne i udlændingelovens §§ 30-31 om  

 udrejse finder da anvendelse.
4.3. Afvisning af asylansøgere Efter EF-asylkonventionens artikel 3, stk. 5, bevarer enhver medlemsstat  

 muligheden for i medfør af sin nationale lovgivning at sende en asylansøger  

 til et tredjeland under overholdelse af bestemmelserne i  

 Geneve-konventionen, som ændret ved New York-protokollen.
Danmark vil derfor  

 efter EF-asylkonventionens ikrafttræden fortsat i medfør af udlændingelovens  

 § 48, stk. 2, der nu bliver § 48 a, kunne afvise asylansøgere uden fornødent  

 pas og/eller visum til »sikre lande« uden for EF.
Der foreslås  

 derfor ingen ændring af denne bestemmelse, bortset fra en redaktionel  

 tilpasning i forbindelse med de øvrige ændringer, jf. den foreslåede § 48 a.
Den hidtidige afvisningsprocedure vil derimod ikke efter  

 konventionens ikrafttræden kunne anvendes i forhold til de andre  

 EF-lande , idet asylansøgere kun vil kunne sendes til andre EF-lande  

 inden for rammerne af konventionen.
Såfremt de danske myndigheder når frem  

 til, at et andet EF-land ifølge EF-asylkonventionens bestemmelser er  

 ansvarlig for sagens behandling, må man anvende den særlige  

 overførselsprocedure efter den foreslåede regel i § 48 a, stk. 1, jf. ovenfor  

 under pkt. 4.2.
I de hyppigt forekommende tilfælde, hvor der søges om asyl ved de indre  

 grænser , finder EF-asylkonventionens artikel 12 anvendelse.
Det følger  

 f.eks. af artikel 12, at hvis en asylansøger, der befinder sig i  

 Forbundsrepublikken Tyskland, indgiver en asylansøgning til de danske  

 myndigheder ved landegrænsen mellem Danmark og Forbundsrepublikken, skal  

 Danmark underrette de tyske myndigheder om ansøgningen.
Det påhviler herefter  

 de tyske myndigheder at fastsætte, hvilken medlemsstat der er ansvarlig for  

 behandlingen af asylansøgningen.
Den pågældende får altså ikke adgang til  

 Danmark, men afvises ved indrejsen.
Vedkommende får heller ikke behandlet sin  

 asylansøgning i Danmark (medmindre det viser sig, at Danmark ifølge  

 konventionens kriterier er ansvarlig for sagens behandling).
4.4. Behandling af en asylansøgning af humanitære grunde Efter EF-asylkonventionens artikel 9 kan en stat acceptere at behandle en  

 asylansøgning af humanitære grunde, navnlig af familiemæssige eller  

 kulturelle hensyn, selv om den ikke er ansvarlig ud fra konventionens  

 kriterier.
Denne mulighed kommer kun på tale, såfremt asylansøgeren selv  

 ønsker det.
Dette gælder, hvad enten der foreligger en egentlig anmodning fra  

 asylansøgeren, eller denne på forespørgsel erklærer sig indforstået med, at  

 en anden medlemsstat behandler ansøgningen.
 Det foreslås, at der i udlændingeloven skabes en udtrykkelig hjemmel for,  

 at Danmark kan beslutte at behandle en asylansøgning, selv om Danmark ikke  

 ifølge konventionen er forpligtet hertil, hvis særlige hensyn af humanitær  

 karakter taler herfor, jf. herved den foreslåede nye § 48 c.
Ved afgørelsen om, hvorvidt der skal ske overførsel eller tilbageførsel af  

 en asylansøger fra Danmark til en anden medlemsstat, må der således i hvert  

 enkelt tilfælde tages stilling til, om Danmark eventuelt af humanitære grunde  

 skal påtage sig behandlingen af sagen.
I bekræftende fald kommer overførsel  

 eller tilbageførsel til et andet EF-land naturligvis ikke på tale.
Den  

 foreslåede nye § 48 c finder også anvendelse i forbindelse med afvisninger,  

 men det indebærer ikke noget egentligt nyt, idet Direktoratet for Udlændinge  

 som nævnt allerede i dag i forbindelse med, at der træffes beslutning om  

 afvisning efter § 48, stk. 2, foretager en vurdering af den pågældendes  

 tilknytning til Danmark.
Direktoratet må - ligesom i dag ved afvisning efter  

 § 48, stk. 2 - udspørge asylansøgeren med henblik på at undersøge, om der  

 foreligger sådanne tilknytningsmomenter til Danmark, at der er grundlag for  

 at anvende reglen i § 48 c.
Det vil også kunne forekomme, at en anden EF-medlemsstat retter  

 henvendelse til Danmark med forespørgsel, om Danmark vil overtage  

 behandlingen af en ansøgning, selv om vi ikke er forpligtet hertil, f.eks.  

 hvis asylansøgerens nære slægtninge opholder sig her i landet.
Den foreslåede  

 nye § 48 c åbner mulighed for, at Danmark i sådanne tilfælde kan påtage sig  

 behandlingen af ansøgningen.
De hensyn, som kan begrunde, at Danmark efter den foreslåede § 48 c  

 påtager sig behandlingen af en asylansøgning af humanitære grunde, vil i vidt  

 omfang være de samme, som opregnes i § 7, stk. 4. Den nye § 48 c kan således  

 anvendes, hvis Danmark på grund af udlændingens tidligere længerevarende  

 ophold her i landet, herboende nære slægtninge eller anden tilsvarende  

 tilknytning må anses for nærmest til at behandle sagen.
For så vidt angår  

 nære slægtninge her i landet, der er konventionsflygtninge, vil Danmark  

 allerede efter konventionens artikel 4 være forpligtet til at behandle sagen.  

 For så vidt angår nære slægtninge, der er de facto-flygtninge, vil der  

 imidlertid kunne være de samme humanitære hensyn, jf. herved at konventionens  

 artikel 9 i forbindelse med omtalen af humanitære grunde fremhæver  

 familiemæssige hensyn.
Det vil således i relation til reglen i § 48 c være  

 uden betydning, om de herboende nære slægtninge er konventions- eller de  

 facto-flygtninge.
 Kompetencereglen i EF-asylkonventionens artikel 9, hvorefter en stat kan  

 påtage sig at behandle en asylansøgning af humanitære grunde, har et andet  

 anvendelsesområde end den gældende udlændingelovs § 9, stk. 2, nr. 2. Efter  

 sidstnævnte bestemmelse kan der gives opholdstilladelse til udlændinge, hvis  

 væsentlige hensyn af humanitær karakter afgørende taler for at imødekomme  

 ansøgningen.
Afgørelsen af, om der foreligger sådanne særlige humanitære grunde, som  

 kan begrunde opholdstilladelse efter udlændingelovens § 9, stk. 2, nr. 2,  

 beror på et skøn.
Ved udøvelsen af dette skøn er der i praksis navnlig blevet  

 lagt vægt på ansøgerens personlige forhold, herunder om der er tale om en  

 familie med mindre børn, der kommer fra et land i krig, om der foreligger en  

 alvorlig sygdom hos den eller de pågældende, samt varigheden af opholdet her  

 i landet.
Det fremgår af forarbejderne til bestemmelsen, at den er tiltænkt  

 et snævert anvendelsesområde.
 Det er derfor ikke givet, at en udlænding, der har fået behandlet sin  

 ansøgning her efter den foreslåede § 48 c, og som har fået afslag på  

 opholdstilladelse efter §§ 7-8, opfylder betingelserne for at få  

 opholdstilladelse efter § 9, stk. 2, nr. 2. Det vil også i disse tilfælde  

 bero på en helt konkret vurdering, om der foreligger humanitære hensyn af en  

 sådan styrke, at de efter hidtidig praksis afgørende taler for, at der  

 meddeles opholdstilladelse efter § 9, stk. 2, nr. 2.
 Der henvises i øvrigt til bemærkningerne nedenfor under pkt. 4.5. om  

 ambassadeansøgninger.
 4.5. Ambassadeansøgninger m.v.
EF-asylkonventionen gør det endvidere nødvendigt at ændre den særlige  

 danske regel i udlændingelovens § 7, stk. 4. Efter denne bestemmelse kan der  

 gives opholdstilladelse til en udlænding, som ikke opholder sig her i landet,  

 såfremt Danmark på grund af udlændingens tidligere længerevarende ophold her  

 i landet, herboende nære slægtninge eller anden tilsvarende tilknytning må  

 anses for nærmest til at yde den pågældende beskyttelse.
Bestemmelsen  

 indebærer, at der kan indgives ansøgning om asyl på danske repræsentationer i  

 udlandet.
Efter den gældende regel i udlændingelovens § 7, stk. 4, er Danmark  

 således forpligtet til at behandle en ansøgning om opholdstilladelse efter §  

 7, stk. 1 eller 2, selv om udlændingen ikke opholder sig i Danmark.
Danmark  

 vil således - såfremt bestemmelsen ikke ændres - efter dansk ret være  

 forpligtet til at behandle en ansøgning, som efter EF-asylkonventionen skal  

 behandles af et andet EF-land.
Efter EF-asylkonventionens artikel 3, stk. 4,  

 har en medlemsstat ganske vist altid ret til at behandle en ansøgning, som  

 den får forelagt, selv om behandlingen af ansøgningen ikke påhviler den efter  

 kriterierne i konventionen.
Hvis der ikke sker ændringer i § 7, stk. 4, vil  

 konventionens system imidlertid føre til, at Danmark i tilfælde, hvor der til  

 danske myndigheder indgives en asylansøgning af en udlænding, der opholder  

 sig i et andet EF-land, vil være forpligtet til at overtage sagen og  

 asylansøgeren, uanset at et andet EF-land efter konventionens kriterier  

 skulle behandle sagen.
Enhver asylansøger, der opholder sig i et andet EF-land, ville således  

 kunne sikre sig, at hans sag bliver behandlet af danske myndigheder efter de  

 danske regler, og at han får adgang til Danmark, blot ved at indgive en  

 asylansøgning på en dansk ambassade i det andet EF-land.
For at undgå denne  

 konsekvens og for således at deltage i konventionens fordelingssystem er det  

 nødvendigt at ændre udlændingelovens § 7, stk. 4, således at den ikke finder  

 anvendelse på udlændinge, der opholder sig i et andet EF-land.
Der kan også henvises til, at bestemmelsen i § 7, stk. 4, i sin tid blev  

 indsat i udlændingeloven i mangel af en internationalt bindende regulering af  

 1.-asyllandsproblematikken.
Nu hvor der med EF-asylkonventionen er gennemført  

 en international fordelingsaftale, vil det derfor også være en naturlig  

 konsekvens heraf at begrænse det geografiske anvendelsesområde for § 7, stk.  

 4, således at bestemmelsen ikke længere gælder inden for EF-området.
Loven  

 foreslås derfor ændret, således at reglen i § 7, stk. 4, ikke finder  

 anvendelse på udlændinge, som opholder sig i et andet EF-land.
Det skal fremhæves, at en sådan ændring ikke vil afskære asylansøgere med  

 nære familiemæssige bånd eller anden tilknytning til Danmark fra at få deres  

 sag behandlet her i landet, idet der som nævnt samtidig åbnes mulighed for,  

 at Danmark af humanitære grunde kan påtage sig at behandle sagen, jf. den  

 foreslåede § 48 c.
Selv om anvendelsesområdet for udlændingelovens § 7, stk.  

 4, efter forslaget således bliver indsnævret, vil der i en række af de  

 tilfælde, som nu er omfattet af § 7, stk. 4, også fremover kunne ske  

 behandling af asylansøgningen i Danmark, idet hjemlen hertil vil kunne findes  

 i den foreslåede nye § 48 c.
 Der henvises i øvrigt til bemærkningerne ovenfor under pkt. 4.4.
4.6. Asylansøgninger anses altid for ansøgninger også om  

 konventionsstatus Ifølge udlændingelovens § 7, stk. 1, gives der efter ansøgning  

 opholdstilladelse til en udlænding, hvis udlændingen er omfattet af  

 flygtningekonventionen af 28. juli 1951 (konventionsstatus). Ifølge  

 udlændingelovens § 7, stk. 2, gives der endvidere efter ansøgning  

 opholdstilladelse til en udlænding, som ikke er omfattet af  

 flygtningekonventionen af 28. juli 1951, men hvor det af lignende grunde som  

 anført i konventionen eller af andre tungtvejende grunde ikke bør kræves, at  

 udlændingen vender tilbage til sit hjemland (de facto-status).
EF-asylkonventionen omfatter kun personer, der ansøger om  

konventionsstatus , jf. artikel 1, stk. 1, litra b.
For at tilpasse  

 den danske udlændingelov til EF-asylkonventionens system foreslås det, at  

 alle, der søger om asyl her i landet, må ansøge om konventionsstatus, således  

 at det fra starten afgøres efter EF-asylkonventionens kriterier, om ansvaret  

 for sagens behandling påhviler Danmark eller eventuelt en anden medlemsstat.  

 Udlændingelovens § 7, stk. 2, foreslås derfor ændret, således at en ansøgning  

 om opholdstilladelse efter denne bestemmelse også skal anses som en ansøgning  

 efter § 7, stk. 1, om konventionsstatus.
Viser det sig under den indledende sagsbehandling, at Danmark er ansvarlig  

 for sagens behandling, vurderes det herefter først, om den pågældende  

 opfylder betingelserne for at få konventionsstatus, og i benægtende fald, om  

 betingelserne for at få de facto-status er opfyldt.
Viser det sig derimod, at  

 en anden medlemsstat er ansvarlig for sagens behandling, indebærer ændringen  

 af udlændingelovens § 7, stk. 2, sammenholdt med den foreslåede § 48 a, at  

 asylansøgeren uden en materiel asylbedømmelse kan overføres til den  

 pågældende medlemsstat, der derefter behandler ansøgningen i overensstemmelse  

 med dens nationale lovgivning og dens internationale forpligtelser, herunder  

 FN's flygtningekonvention.
Det bemærkes herved, at alle EF-landene har  

 tiltrådt FN's flygtningekonvention uden geografiske begrænsninger.
Den foreslåede ændring af udlændingeloven ændrer ikke på de  

 grundlæggende materielle betingelser for at få de facto-status  

 , idet der blot tilføjes en formel betingelse om, at den pågældende har  

 ansøgt om (og fået afslag på) konventionsstatus.
Ordningen foreslås  

 tilrettelagt således, at Direktoratet for Udlændinge som 1. instans i samme  

 arbejdsgang tager stilling til såvel spørgsmålet om konventionsstatus som  

 spørgsmålet om de facto-status.
Arbejdsgangen vil stort set svare til den,  

 der kendes i dag, hvor de fleste asylansøgere over for direktoratet blot  

 ansøger om »asyl« uden nærmere angivelse af, om de ønsker  

 konventionsstatus eller de facto-status.
Med ændringen undgås det, at en asylansøger, der afstår fra at søge  

 konventionsstatus, men derimod udtrykkeligt kun søger de facto-status, kommer  

 til at falde helt uden for rammerne af EF-asylkonventionen.
Det ville være et  

 klart brud på grundprincippet i EF-asylkonventionen om, at der skal foretages  

 en fordeling af asylansøgere efter konventionens kriterier.
Det er i øvrigt ikke noget nyt i udlændingeloven at opstille en slags  

 rangorden mellem lovens bestemmelser.
Allerede i dag er det således en  

 forudsætning for at få opholdstilladelse af humanitære grunde efter  

 udlændingelovens § 9, stk. 2, nr. 2, at den pågældende har søgt om og fået  

 afslag på opholdstilladelse efter reglerne om flygtninge.
4.7. Videregivelse af oplysninger For at EF-asylkonventionen kan fungere i praksis, er det nødvendigt, at  

 der udveksles oplysninger mellem medlemsstaterne.
EF-asylkonventionen  

 indeholder i artikel 14 og 15 meget detaljerede regler om udveksling af  

 henholdsvis generelle og individuelle oplysninger.
 Ifølge konventionens artikel 15, nr. 5, må de oplysninger, der udveksles i  

 medfør af artikel 15, kun anvendes 1) til at fastslå, hvilken medlemsstat der  

 er ansvarlig for behandlingen af en asylansøgning, 2) for at behandle  

 asylansøgningen og 3) for at gennemføre forpligtelserne efter konventionen.
Oplysningerne må kun meddeles til de myndigheder og retsinstanser i hver  

 medlemsstat, der har de ovenfor nævnte opgaver.
De myndigheder og instanser,  

 der i Danmark vil være omfattet af konventionens artikel 15, stk. 5, er i  

 første række Direktoratet for Udlændinge, men bestemmelsen vil også omfatte  

 politiet og Dansk Flygtningehjælp i det omfang, de i henhold til lovgivningen  

 varetager en eller flere af de nævnte opgaver.
 Artikel 15, nr. 5, sætter således grænser for, til hvilke myndigheder,  

 også inden for den modtagende stat, en myndighed, der har modtaget  

 oplysninger i medfør af konventionen, må videregive disse oplysninger.  

 Konventionen fraviger på dette punkt de almindeligt gældende danske regler om  

 videregivelse af oplysninger til myndigheder, som har et sagligt behov for  

 dem, herunder reglerne i forvaltningslovens §§ 28 og 31, hvorefter en  

 forvaltningsmyndighed, i det omfang den er berettiget til at videregive en  

 oplysning, også er forpligtet til at gøre det på begæring af en anden  

 forvaltningsmyndighed, hvis oplysningen er af betydning for myndighedens  

 virksomhed eller for en afgørelse, som myndigheden skal træffe.
For at undgå sammenstød mellem konventionens forbud mod videreudlevering  

 af en meddelt oplysning, og danske lovbestemmelser i f.eks. skatte- og  

 sociallovgivningen, der hjemler en myndighed ret til at indfordre alle  

 oplysninger fra andre myndigheder, foreslås udlændingeloven ændret, således  

 at det fastslås, at fortrolige oplysninger, der er modtaget fra et andet  

 EF-lands myndigheder kun må videregives til de i konventionens artikel 15,  

 stk. 5, nævnte myndigheder.
Oplysningerne må endvidere kun anvendes til de  

 formål, der er nævnt i konventionens artikel 15, stk. 1. En bestemmelse med  

 dette indhold foreslås indsat som ny § 58 a, stk. 1.
Justitsministeriet har overvejet, om der også burde fastsættes nærmere  

 regler om danske myndigheders videregivelse af oplysninger til myndigheder i  

 andre lande.
Forvaltningslovens § 28 om videregivelse af fortrolige  

 oplysninger til anden forvaltningsmyndighed angår kun videregivelse til anden  

 dansk myndighed.
Om videregivelse af fortrolige oplysninger kan finde sted  

 til udenlandske myndigheder, beror således på, om videregivelsen er  

 berettiget, jf. straffelovens § 152 og § 152 e og forvaltningslovens § 27.  

 Når regeringen har indgået en international overenskomst med fremmede stater,  

 som bl.a. indebærer, at den danske stat er forpligtet til at videregive  

 fortrolige oplysninger, har det i praksis hidtil været antaget, at  

 videregivelse af fortrolige oplysninger til opfyldelse af den pågældende  

 internationale forpligtelse, ikke er uberettiget efter straffelovens  

 bestemmelser om tavshedspligt.
Det følger af konventionens artikel 15, nr. 1, at medlemsstaterne er  

 folkeretligt forpligtet til på begæring at videregive de i artikel 15, nr. 2,  

 omhandlede oplysninger.
Asylkonventionens artikel 15, nr. 2, vedrører i  

 første række oplysninger, som er egnet til at identificere asylansøgeren, men  

 også faktiske oplysninger om en tidligere indgivet asylansøgning.
 Selv om oplysningerne er af fortrolig karakter, vil en videregivelse til  

 en myndighed i et af konventionen omfattet land på baggrund af det ovenfor  

 anførte kunne ske efter de almindelige regler i forvaltningsloven og  

 straffeloven om tavshedspligt, idet videregivelsen som følge af  

 konventionsforpligtelsen ikke vil være uberettiget.
Videregivelse af oplysninger efter konventionens artikel 15, nr. 3, er  

 derimod fakultativ.
Denne bestemmelse vedrører videregivelse af oplysninger  

 om de grunde, som en asylansøger har anført over for eet lands myndigheder  

 til støtte for sin ansøgning samt grundene til statens afgørelse i sagen, til  

 brug for et andet af konventionen omfattet lands behandling af asylsagen.  

 Ifølge artikel 15, nr. 3, er det en betingelse for udlevering af de i nr. 3  

 omhandlede oplysninger, at asylansøgerens samtykke foreligger.
Når samtykke  

 foreligger, er der ikke noget til hinder for at videregive oplysningerne.
Asylkonventionens artikel 14 indeholder regler om udveksling af generelle  

 oplysninger på udlændingeområdet.
Disse oplysninger, der ikke vedrører  

 enkeltpersoners forhold, vil i almindelighed frit kunne videregives, da de  

 ikke vil være af fortrolig karakter som følge af hensyn til private  

 interesser.
 Justitsministeriet har på den baggrund ikke fundet det nødvendigt at  

 fastsætte særlige regler om danske myndigheders videregivelse af oplysninger  

 til udenlandske myndigheder.
 I overensstemmelse med konventionens artikel 15, stk. 11-12, foreslås det,  

 at Registertilsynet skal føre tilsyn med behandlingen og anvendelsen af de  

 oplysninger, der er videregivet efter konventionen, jf. § 58 a, stk. 2.
4.8. Fremtidige aftaler med lande uden for EF Som nævnt overvejer EF-landene at åbne mulighed for, at udvide  

 samarbejdet i henhold til asylkonventionen til andre stater ved at lade dem  

 indgå forpligtelser i lighed med de i konventionen fastsatte.
 Det foreslås derfor, at Danmark uden fornyet forelæggelse for Folketinget  

 kan indgå i et fremtidigt samarbejde, såfremt dette bliver aktuelt, jf. den  

 foreslåede § 58 c.
5. Økonomiske og administrative konsekvenser Skønnet over udviklingen i udgifterne på asylområdet er forbundet med  

 betydelig usikkerhed, idet der heri nødvendigvis ligger forudsætninger med  

 hensyn til udviklingen i indrejsetallene.
På denne baggrund er det også forbundet med vanskelighed at skønne nærmere  

 over, hvilke økonomiske eller administrative konsekvenser der følger af  

 forslaget om ændrede sagsbehandlingsregler.
Der vil i den forbindelse kunne  

 blive tale om konsekvenser for udlændingemyndighedernes sagsbehandling og for  

 opholdstiden for asylansøgere i indlogeringscentrene.
 Dette spørgsmål vil navnlig afhænge af, i hvilket omfang der inden  

 konventionens ikrafttrædelsestidspunkt vil blive indgået nærmere aftaler om  

 den administrative tilrettelæggelse af samarbejdet mellem de involverede  

 lande.
 På denne baggrund har Justitsministeriet ikke på nuværende tidspunkt  

 grundlag for at foretage nærmere skøn over lovforslagets økonomiske eller  

 administrative konsekvenser.
6. Hørte myndigheder Lovforslaget er samtidig med fremsættelsen sendt til høring hos følgende  

 myndigheder og organisationer:
 Præsidenten for Østre Landsret, Præsidenten for Vestre Landsret,  

 Præsidenten for Københavns Byret, Præsidenten for Århus by- og herredsret,  

 Præsidenten for Odense by-og herredsret, Præsidenten for Aalborg by- og  

 herredsret, Den danske Dommerforening, Foreningen af dommerfuldmægtige i  

 Danmark, Rigsadvokaten, Rigspolitichefen, Politidirektøren, Foreningen af  

 politimestre i Danmark, Politifuldmægtigforeningen, Dansk Politiforbund,  

 Dansk Kriminalpolitiforening, Indenrigsministeriet, Socialministeriet,  

 Udenrigsministeriet, Advokatrådet, Dansk Flygtningehjælp, Dansk Røde Kors,  

 Amnesty International og Mellemfolkeligt Samvirke.
Bemærkninger til lovforslagets enkelte bestemmelser Til § 1 Til nr. 1 Ændringen af udlændingelovens § 7, stk. 2, indebærer, at en ansøgning om  

 opholdstilladelse efter § 7, stk. 2, (de facto-status) også skal anses som en  

 ansøgning om opholdstilladelse efter § 7, stk. 1, (konventionsstatus). Der  

 henvises til de almindelige bemærkninger, pkt. 4.6.
Til nr. 2 Tilføjelsen til udlændingelovens § 7, stk. 4, om ambassadeansøgninger  

 indebærer, at udlændinge, der opholder sig i andet EF-land, ikke kan få deres  

 asylansøgning behandlet efter § 7, stk. 4. Kompetencen til at træffe  

 afgørelse i disse tilfælde henhører under Direktoratet for Udlændinge, jf.  

 den foreslåede § 48 a, stk. 3. Der sker i disse tilfælde ikke nogen  

 realitetsbehandling af asylansøgningen i Danmark, idet det EF-land, hvor  

 udlændingen opholder sig, først skal træffe afgørelse om, hvilket EF-land,  

 der efter konventionen skal behandle ansøgningen.
Direktoratet skal derfor i  

 disse sager blot tage stilling til, om udlændingen opholder sig i et andet  

 EF-land, og dermed falder uden for reglen i § 7, stk. 4, 1. pkt.
Til nr. 3 Der er tale om en konsekvensændring som følge af den ændrede opbygning af  

 § 48, stk. 2.
Til nr. 4 Bestemmelsen indebærer, at afvisning i visse tilfælde kan ske ud over den  

 normale frist på 3 måneder fra indrejsen, nemlig i de tilfælde, hvor der er  

 fremsat anmodning over for et andet EF-land om overtagelse af udlændingen.  

 Efter EF-asylkonventionens artikel 11, stk. 4, skal det anmodede EF-land tage  

 stilling til anmodningen senest 3 måneder efter dens forelæggelse.
 Det kan tænkes, at det andet EF-land mener, at det ikke er forpligtet til  

 at behandle ansøgningen (og overtage asylansøgeren). Det er imidlertid ikke  

 dermed givet, at sagen skal behandles i Danmark, idet der eventuelt kan være  

 mulighed for at afvise til et tredjeland efter § 48 a, stk. 1. Hvis  

 meddelelsen fra det andet EF-land først fremkommer kort før 3-måneders  

 fristens udløb, vil det ofte ikke være muligt at nå at afvise asylansøgeren  

 til et sikkert tredjeland inden for fristen på 3 måneder fra indrejsen.
 Det foreslås derfor, at 3-måneders fristen i disse tilfælde skal regnes  

 fra det tidspunkt, da det andet EF-land har besvaret anmodningen om  

 overtagelse.
 Det samme problem opstår ikke ved anmodning om tilbagetagelse, idet det  

 anmodede EF-land i disse tilfælde skal besvare anmodningen senest 8 dage  

 efter forelæggelsen, jf. konventionens artikel 13, stk. 1, litra b.
Til nr. 5 Den foreslåede nye § 29 a indeholder en materiel regel om  

 overførsel m.v. efter EF-asylkonventionen.
Bestemmelsen indebærer, at en  

 udlænding kan overføres eller tilbageføres til et andet EF-land efter  

 reglerne i EF-asylkonventionen.
 Der henvises til de almindelige bemærkninger, pkt. 4.5.
Til nr. 6 Bestemmelsen indebærer, at udlændingen ikke har ret til at opholde sig her  

 i landet, når der er truffet afgørelse om overførsel eller tilbageførsel  

 efter kapitel 5 a.
Dette svarer til, hvad der i dag gælder med hensyn til  

 afvisning og udvisning.
Til nr. 7 Bestemmelsen indebærer, at der kan træffes bestemmelse om, at udlændingen  

 skal deponere pas m.v., tage ophold samt give møde efter politiets nærmere  

 bestemmelse, indtil der er truffet afgørelse om, hvorvidt udlændingen skal  

 overføres eller tilbageføres efter EF-asylkonventionen.
Dette svarer til,  

 hvad der i dag gælder med hensyn til afvisning og udvisning.
Til nr. 8 Bestemmelsen indebærer, at udlændingen kan frihedsberøves for at sikre  

 muligheden for overførsel eller tilbageførsel efter EF-asylkonventionen.  

 Dette svarer til, hvad der i dag gælder med hensyn til afvisning og  

 udvisning.
Der tilsigtes ingen ændring i reglens begrænsede  

 anvendelsesområde.
Til nr. 9 Bestemmelsen indebærer, at kæremål ikke har opsættende virkning med hensyn  

 til gennemførelse af beslutning om overførsel eller tilbageførsel efter  

 EF-asylkonventionen.
Dette svarer til, hvad der i dag gælder med hensyn til  

 afvisning og udvisning.
Der henvises i øvrigt til bemærkningerne til nr. 10  

 vedrørende den foreslåede nye § 48 d.
Til nr. 10 Den foreslåede nye § 48 a indeholder de processuelle regler, der er  

 modstykket til den materielle regel i § 29 a, og den regulerer de tilfælde,  

 hvor en asylansøgning, der er omfattet af EF-asylkonventionen, indgives i  

 Danmark.
Det system, der således foreslås indført med overførsler af asylansøgere  

 til andre medlemsstater på grundlag af konventionens regler, minder som nævnt  

 om det, der allerede kendes fra de gældende regler i udlændingeloven om  

 afvisning af asylansøgere til »sikre lande«.
I nogle tilfælde vil  

 der dog blive tale om at overføre personer, som ikke ville kunne afvises  

 efter de gældende regler.
Antalsmæssigt skønnes det kun at dreje sig om  

 forholdsvis få sager.
Direktoratet for Udlændinge skal snarest muligt træffe afgørelse om,  

 hvorvidt asylansøgeren skal overføres eller tilbageføres til et andet  

 EF-land.
Skal udlændingen ikke overføres eller tilbageføres efter reglerne i  

 kapitel 5 a, dvs. efter EF-asylkonventionens regler, skal der tages stilling  

 til, om udlændingen skal afvises eller udvises til et sikkert tredjeland.
Der  

 henvises herved til de almindelige bemærkninger, pkt. 4.2.
 Om reglen i § 48 a, stk. 3, henvises til bemærkningerne til nr. 2.
 Den foreslåede nye § 48 b finder anvendelse i de tilfælde, hvor en  

 asylansøgning, der er omfattet af EF-asylkonventionen, indgives i et andet  

 EF-land, og den fastslår forpligtelsen for Danmark til at overtage eller  

 tilbagetage asylansøgeren, såfremt Danmark efter konventionen skal behandle  

 ansøgningen.
Direktoratet for Udlændinge skal tage stilling til anmodningen om  

 overtagelse eller tilbagetagelse snarest muligt.
Der henvises herved til de  

 almindelige bemærkninger, pkt. 4.1.
Den foreslåede nye § 48 c fastslår, at Danmark kan beslutte at  

 behandle en asylansøgning, hvis særlige hensyn af humanitær karakter taler  

 derfor, selv om Danmark efter konventionen ikke er forpligtet hertil,  

 forudsat at asylansøgeren ønsker dette.
Der henvises til konventionens  

 artikel 9, der som eksempel fremhæver familiemæssige og kulturelle hensyn, og  

 til de almindelige bemærkninger, pkt. 4.4.
Den foreslåede nye § 48 d indeholder klageregler.
Det foreslås, at  

 Direktoratets afgørelse efter §§ 48 a-c skal kunne påklages til  

 justitsministeren på samme måde, som det i dag er tilfældet efter  

 udlændingelovens § 48, stk. 2. Klage har efter bestemmelsen ikke opsættende  

 virkning, og anmodningen om overtagelse af asylansøgeren vil således kunne  

 fremsættes over for og behandles af det andet EF-land uanset klagen.  

 Fremsættes klagen inden rimelig tid efter afgørelsen om at fremsætte  

 anmodning til et andet EF-land, forudsættes det dog på den anden side, at  

 klagen i almindelighed vil være færdigbehandlet, inden udlændingen i givet  

 fald udsendes af landet.
Dette vil i praksis næppe volde særlige problemer.
 Skal ansøgningen om opholdstilladelse efter §§ 7-8 behandles her i landet,  

 skal udlændingen efter § 48 e på samme måde som efter den gældende  

 udlændingelovs § 48, stk. 2, gøres bekendt med adgangen til at sætte sig i  

 forbindelse med Dansk Flygtningehjælp.
Til nr. 11 Den foreslåede nye § 58 a, stk. 1, indebærer, at fortrolige  

 oplysninger, der er indhentet fra et andet EF-lands myndigheder, kun må  

 videregives til visse nærmere opregnede myndigheder og retsinstanser, jf.  

 konventionens artikel 15, stk. 5, og kun må anvendes til visse nærmere  

 specificerede formål, jf konventionens artikel 15, stk. 1. Det foreslås  

 endvidere, at Registertilsynet fører tilsyn med behandlingen og anvendelsen  

 af disse oplysninger, jf. den foreslåede § 58 a, stk. 2 . Der henvises  

 i øvrigt til de almindelige bemærkninger pkt. 4.7.
Den foreslåede nye § 58 b bemyndiger justitsministeren til at  

 fastsætte de nødvendige administrative bestemmelser til gennemførelse af  

 EF-asylkonventionen.
Som det fremgår af det ovenfor under pkt. 3.5. anførte,  

 skal der nedsættes et udvalg bestående af regeringsrepræsentanter for hver  

 medlemsstat, som får til opgave at fastsætte visse supplerende regler om  

 anvendelsen af konventionen.
Der vil i den forbindelse kunne tænkes indgået  

 nærmere aftaler om den administrative tilrettelæggelse af samarbejdet mellem  

 de involverede lande.
Det vil kunne vise sig praktisk at udmønte sådanne  

 aftaler i en dansk bekendtgørelse.
 Den foreslåede nye § 58 c bemyndiger justitsministeren til at  

 fastsætte, at de ændringer af udlændingeloven, som foreslås gennemført ved  

 denne lov til opfyldelse af EF-asylkonventionen, med de nødvendige ændringer  

 også skal anvendes i forhold til et eller flere tredjelande, såfremt der  

 måtte blive indgået en overenskomst mellem EF-landene og tredjelande om, at  

 tredielande skal tilslutte sig EF-asylkonventionen eller et hertil svarende  

 arrangement.
Som nævnt overvejer EF-landene at åbne mulighed for at udvide samarbejdet  

 i henhold til asylkonventionen til andre stater ved at lade dem indgå  

 forpligtelser i lighed med de i konventionen fastsatte.
Den foreslåede  

 bestemmelse medfører, at Danmark kan indgå i et fremtidigt samarbejde,  

 såfremt dette bliver aktuelt.
Det vil således ikke være nødvendigt på ny at  

 gennemføre lovændringer, hvis en sådan aftale indgås.
 Til § 2.
Bestemmelsen bemyndiger justitsministeren til at fastsætte tidspunktet  

 for lovens ikrafttræden.
Dette findes mest hensigtsmæssigt, da det ikke på  

 nuværende tidspunkt vides, hvornår konventionen vil komme til at træde i  

 kraft.
Efter konventionens artikel 22, stk. 3, træder den i kraft den første  

 dag i den tredje måned, efter at den sidste signaturstat har ratificeret  

 konventionen.
 Til § 3.
Lovens regler får kun virkning for sager, hvor ansøgningen om  

 opholdstilladelse er indgivet efter lovens ikrafttræden.
Ansøgninger, der er  

 under behandling ved lovens ikrafttræden, skal således afgøres efter de  

 hidtil gældende regler i udlændingeloven.
 Til § 4.
 Bestemmelsen indeholder en sædvanlig hjemmel til at sætte ændringsloven i  

 kraft for Færøerne og Grønland.
 Den gældende udlændingelov er ikke sat i kraft hverken for Færøerne eller  

 Grønland.
Bilag 1 Konvention om fastsættelse af, hvilken stat der er ansvarlig for  

 behandlingen af en asylansøgning, der indgives i en af De Europæiske  

 Fællesskabers medlemsstater HANS MAJESTÆT BELGIERNES KONGE, HENDES MAJESTÆT DANMARKS DRONNING, PRÆSIDENTEN FOR FORBUNDSREPUBLIKKEN TYSKLAND, PRÆSIDENTEN FOR DEN HELLENSKE REPUBLIK, HANS MAJESTÆT KONGEN AF SPANIEN, PRÆSIDENTEN FOR DEN FRANSKE REPUBLIK, PRÆSIDENTEN FOR IRLAND, PRÆSIDENTEN FOR DEN ITALIENSKE REPUBLIK, HANS KONGELIGE HØJHED STORHERTUGEN AF LUXEMBOURG, HENDES MAJESTÆT DRONNINGEN AF NEDERLANDENE, PRÆSIDENTEN FOR DEN PORTUGISISKE REPUBLIK, HENDES MAJESTÆT DRONNINGEN AF DET FORENEDE KONGERIGE STORBRITANNIEN OG  

 NORDIRLAND.
Som TAGER det mål i BETRAGTNING, som Det Europæiske Råd opstillede den  

 8.-9. december 1989 i Strasbourg om harmonisering af asylpolitikken; Som ER fast BESLUTTET PÅ, i overenstemmelse med deres fælles humanitære  

 tradition, at sikre flygtninge en passende beskyttelse i overensstemmelse med  

 Geneve-konventionen af 28. juli 1951, ændret ved New York-protokollen af 31.  

 januar 1967, om flygtninges retsstilling, i det følgende benævnt henholdsvis  

 »Geneve-konventionen« og »New York-protokollen«; Som TAGER I BETRAGTNING, at det er det fælles mål at etablere et område  

 uden indre grænser, hvor navnlig fri bevægelighed for personer er sikret i  

 overensstemmelse med Traktaten om Oprettelse af Det Europæiske Økonomiske  

 Fællesskab, som ændret ved Den Europæiske Fælles Akt; Som ER BEVIDSTE om nødvendigheden af at træffe foranstaltninger for at  

 undgå, at virkeliggørelsen af dette mål giver anledning til situationer, hvor  

 en asylansøger i for lang tid nærer uvished om, hvilken behandling hans  

 asylansøgning vil få, og som tilstræber at give alle asylansøgere sikkerhed  

 for, at deres ansøgning vil blive behandlet af en af medlemsstaterne, og at  

 undgå, at asylansøgere sendes fra den ene medlemsstat til den anden, uden at  

 nogen af disse stater erklærer sig kompetent til at behandle asylansøgningen; Som TILSTRÆBER at videreføre den dialog, der er indledt med De Forenede  

 Nationers højkommissær for flygtninge, med henblik på at opfylde ovennævnte  

 mål; Som med henblik på denne konventions gennemførelse ER BESLUTTET PÅ at  

 iværksætte et nært samarbejde ved hjælp af forskellige midler, bl.a.  

 udveksling af oplysninger; HAR BESLUTTET AF INDGÅ DENNE KONVENTION OG HAR MED HENBLIK HERPÅ SOM  

 BEFULDMÆGTIGEDE UDPEGET:
HANS MAJESTÆT BELGIERNES KONGE, Melchior Wathelet Vicepremierminister, justitsminister samt minister for små og mellemstore  

 virksomheder HENDES MAJESTÆT DANMARKS DRONNING, PRÆSIDENTEN FOR FORBUNDSREPUBLIKKEN TYSKLAND, Dr.
Helmut Ruckriegel Ambassadør for Forbundsrepublikken Tyskland i Dublin Wolfgang Schæuble Forbundsindenrigsminister PRÆSIDENTEN FOR DEN HELLINSKE REPUBLIK, Ioannis Vassiliades Minister for offentlig orden HANS MAJESTÆT KONGEN AF SPANIEN, Joce Luis Corcuera Indenrigsminister PRÆSIDENTEN FOR DEN FRANSKE REPUBLIK, Pierre Joxe Indenrigsminister PRÆSIDENTEN FOR IRLAND, Ray Burke Justits- og kommunikationsminister PRÆSIDENTEN FOR DEN ITALIENSKE REPUBLIK, Antonio Gava Indenrigsminister HANS KONGELIGE HØJHED STORHERTUGEN AF LUXEMBOURG, Marc Fischbach Undervisningsminister, justitsminister, minister for offentligt ansatte HENDES MAJESTÆT DRONNINGEN AF NEDERLANDENE, Ernst Maurits Henricus Hirsch Ballin Justitsminister og minister for De Nederlandske Antiller og Aruba PRÆSIDENTEN FOR DEN PORTUGISISKE REPUBLIK, Manuel Pereira Indenrigsminister HENDES MAJESTÆT DRONNINGEN AF DET FORENEDE KONGERIGE STORBRITANNIEN OG  

 NORDIRLAND, David Waddington Indenrigsminister Sir Nicholas Maxted Fenn, KCMG Ambassadør for Det Forenede Kongerige Storbritannien og Nordirland i  

 Dublin SOM, efter at have udvekslet deres fuldmagter og fundet dem i god og  

 behørig form, ER BLEVET ENIGE OM FØLGENDE BESTEMMELSER:
ARTIKEL 1 1. I denne konvention forstås ved a) udlænding: enhver person, der ikke er statsborger i en medlemsstat; b) asylansøgning: ansøgning, ved hvilken en udlænding anmoder en  

 medlemsstat om beskyttelse i henhold til Geneve-konventionen under  

 påberåbelse af at have status som flygtning efter artikel 1 i  

 Geneve-konventionen, ændret ved New York-protokollen; c) asylansøger: en udlænding, der har indgivet en asylansøgning, som der  

 endnu ikke er taget endelig stilling til; d) behandling af en asylansøgning: samtlige foranstaltninger vedrørende  

 behandling samt afgørelser truffet eller domme afsagt af de kompetente  

 myndigheder i forbindelse med en asylansøgning med undtagelse af procedurerne  

 til fastsættelse af, hvilken stat der er ansvarlig for behandlingen af en  

 asylansøgning i henhold til bestemmelserne i denne konvention; e) opholdstilladelse: enhver tilladelse udstedt af en medlemsstats  

 myndigheder, hvorefter en udlænding kan opholde sig på medlemsstatens område,  

 bortset fra visa og tilladelser til at blive i landet udstedt under  

 behandlingen af en ansøgning om opholdstilladelse eller asyl; f) indrejsevisum: tilladelse eller afgørelse fra en medlemsstat med  

 henblik på, at en udlænding kan indrejse på dens område med forbehold af, at  

 de øvrige indrejsebetingelser er opfyldt; g) transitvisum: tilladelse eller afgørelse fra en medlemsstat med henblik  

 på, at en udlænding kan gennemrejse dens område eller passere gennem  

 transitområdet i en havn eller lufthavn med forbehold af, at de øvrige  

 transitbetingelser er opfyldt.
 2. Arten af visummet bestemmes på baggrund af de i stk. 1, litra f) og g),  

 opstillede definitioner.
ARTIKEL 2 Medlemsstaterne bekræfter på ny deres forpligtelser i henhold til  

 Geneve-konventionen, ændret ved New York-protokollen, uden nogen som helst  

 geografisk begrænsning af disse instrumenters anvendelsesområde, og deres  

 tilsagn om at samarbejde med tjenestegrenene under De Forenede Nationers  

 højkommissær for flygtninge med henblik på anvendelsen af disse retsakter.
ARTIKEL 3 1. Medlemsstaterne forpligter sig til at sørge for, at enhver udlænding,  

 der ved grænsen eller på deres område indgiver en asylansøgning til en af  

 dem, får denne ansøgning behandlet.
2. Denne ansøgning behandles af en enkelt medlemsstat, der bestemmes efter  

 kriterierne i denne konvention.
Kriterierne som er defineret i artikel 4-8  

 finder anvendelse i den anførte rækkefølge.
 3. Denne ansøgning behandles af medlemsstaten i overensstemmelse med dens  

 nationale lovgivning og dens internationale forpligtelser.
 4. Hver medlemsstat har ret til at behandle en asylansøgning, som den får  

 forelagt af en udlænding, selv om behandlingen af ansøgningen ikke påhviler  

 den efter kriterierne i denne konvention, såfremt asylansøgeren samtykker  

 heri.
Den medlemsstat, der er ansvarlig efter ovennævnte kriterier, bliver  

 herefter frigjort for sine forpligtelser, der overgår til den medlemsstat,  

 der ønsker at behandle asylansøgningen.
Sidstnævnte stat underretter den  

 medlemsstat, der er ansvarlig efter nævnte kriterier, hvis denne har fået  

 forelagt ansøgningen.
 5. Enhver medlemsstat bevarer muligheden for i medfør af sin nationale  

 lovgivning at sende en asylansøger til et tredjeland under overholdelse af  

 bestemmelserne i Geneve-konventionen, ændret ved New York-protokollen.
 6. Proceduren til fastsættelse af, hvilken stat der efter denne konvention  

 er ansvarlig for behandlingen af en asylansøgning, indledes, så snart en  

 asylansøgning indgives for første gang i en medlemsstat.
 7. Den medlemsstat, asylansøgningen er indgivet til, skal på de i artikel  

 13 fastsatte betingelser og for at afslutte proceduren til fastsættelse af,  

 hvilken stat der er ansvarlig for behandlingen af asylansøgningen,  

 tilbagetage en asylansøger, der befinder sig i en anden medlemsstat og der  

 har indgivet en asylansøgning efter at have trukket sin ansøgning tilbage  

 under proceduren til fastsættelse af, hvilken stat der er ansvarlig.
 Denne forpligtelse ophører, hvis asylansøgeren i mellemtiden har forladt  

 medlemsstaternes område i en periode på mindst tre måneder eller af en  

 medlemsstat har fået udstedt en opholdstilladelse med en varighed på mere end  

 tre måneder.
ARTIKEL 4 Hvis et medlem af asylansøgerens familie i en medlemsstat er blevet  

 anerkendt som flygtning i henhold til Geneve-konventionen, ændret ved New  

 York-protokollen, og opholder sig lovligt der, er denne stat ansvarlig for  

 behandlingen af ansøgningen, hvis de interesserede parter ønsker det.
 Det pågældende familiemedlem kan kun være asylansøgerens ægtefælle eller  

 hans ugifte mindreårige barn på under atten år eller, hvis asylansøgeren selv  

 er et ugift mindreårigt barn på under atten år, hans far eller mor.
ARTIKEL 5 1. Er asylansøgeren i besiddelse af en gyldig opholdstilladelse, er den  

 medlemsstat, der har udstedt denne, ansvarlig for behandling af  

 asylansøgningen.
 2. Er asylansøgeren i besiddelse af et gyldigt visum, er den medlemsstat,  

 der har udstedt dette, ansvarlig for behandling af asylansøgningen, undtagen  

 i følgende tilfælde:
a) Er det pågældende visum udstedt med skriftlig tilladelse fra en anden  

 medlemsstat, er det denne, der er ansvarlig for behandlingen af  

 asylansøgningen.
Når en medlemsstat, navnlig af sikkerhedshensyn, forud hører  

 den centrale myndighed i en anden medlemsstat, udgør dennes samtykke ikke en  

 skriftlig tilladelse i henhold til denne bestemmelse.
 b) Indgiver en asylansøger, der er i besiddelse af et transitvisum, sin  

 ansøgning i en anden medlemsstat, hvor han ikke er underlagt visumpligt, er  

 det denne stat, som er ansvarlig for behandlingen af asylansøgningen.
 c) Indgiver en asylansøger, der er i besiddelse af et transitvisum, sin  

 ansøgning i den stat, som har udstedt visummet, og som har fået skriftlig  

 bekræftelse fra konsulat- eller diplomattjenesten i bestemmelsesmedlemsstaten  

 om, at den visumfritagne udlænding opfylder betingelserne for indrejse i  

 denne stat, er sidstnævnte stat ansvarlig for behandlingen af  

 asylansøgningen.
 3. Er asylansøgeren i besiddelse af flere gyldige opholdstilladelser eller  

 visa, der er udstedt af forskellige medlemsstater, er følgende medlemsstat  

 ansvarlig for behandlingen af asylansøgningen:
 a) Den stat, der har udstedt den opholdstilladelse, som giver ret til det  

 længste ophold, eller hvis opholdstilladelserne giver ret til ophold af samme  

 varighed, den stat, som har udstedt den opholdstilladelse, der udløber  

 senest.
 b) Den stat, som har udstedt det visum, der udløber senest, når de  

 forskellige visa er af samme art.
c) I tilfælde af visa af forskellig art, den stat, der har udstedt det  

 visum, som har den længste varighed, eller i tilfælde af samme varighed den  

 stat, som har udstedt det visum, der udløber senest.
Denne bestemmelse finder  

 ikke anvendelse, hvis ansøgeren er i besiddelse af et eller flere  

 transitvisa, der er udstedt ved forevisning af et indrejsevisum til en anden  

 medlemsstat.
I dette tilfælde er det sidstnævnte medlemsstat, der er  

 ansvarlig.
 4. Er asylansøgeren kun i besiddelse af en eller flere opholdstilladelser,  

 der har været forældet i under to år, eller et eller flere visa, der har  

 været forældet i under seks måneder, og hvormed han faktisk har kunnet rejse  

 ind på en medlemsstats område, finder stk. 1, 2 og 3 anvendelse, så længe  

 udlændingen ikke har forladt medlemsstaternes område.
 Når asylansøgeren er i besiddelse af en eller flere opholdstilladelser,  

 der har været forældet i over to år, eller et eller flere visa, der har været  

 forældet i over seks måneder, og hvormed han faktisk har kunnet indrejse på  

 en medlemsstats område, og hvis udlændingen ikke har forladt EF-området, er  

 den medlemsstat, i hvilken ansøgningen er indgivet, ansvarlig.
ARTIKEL 6 Har en asylansøger ulovligt overskredet grænsen til en medlemsstat ad  

 land-, sø- eller luftvejen fra en stat, der ikke er medlem af EF, og kan det  

 bevises, at den pågældende er indrejst i denne medlemsstat, er den nævnte  

 medlemsstat ansvarlig for behandlingen af asylansøgningen.
Denne medlemsstats ansvar ophører imidlertid, hvis det kan bevises, at  

 asylansøgeren har opholdt sig i den medlemsstat, hvor han har indgivet sin  

 ansøgning, i mindst 6 måneder forud for indgivelsen af ansøgningen.
Det er i  

 så fald sidstnævnte medlemsstat, der er anvarlig for behandling af  

 asylansøgningen.
ARTIKEL 7 1. Det er den medlemsstat, der er ansvarlig for kontrollen med  

 udlændingens indrejse på medlemsstaternes område, der er ansvarlig for  

 behandlingen af asylansøgningen, undtagen hvis udlændingen efter lovligt at  

 være indrejst i en medlemsstat, hvor han er fritaget for visum, indgiver sin  

 asylansøgning i en anden medlemsstat, hvor han ligeledes er fritaget for  

 visum ved indrejse på statens område.
I så fald er sidstnævnte stat ansvarlig  

 for behandlingen af asylansøgningen.
 2. Indtil ikrafttrædelsen af en aftale mellem medlemsstaterne om de  

 nærmere regler for overskridelse af de ydre grænser, anses en medlemsstat,  

 der tillader transit uden visum i transitzonen i sine lufthavne, ikke som  

 ansvarlig for indrejsekontrollen for så vidt angår rejsende, der ikke  

 forlader transitzonen.
 3. Indgives asylansøgningen under transit i en lufthavn i en medlemsstat,  

 er denne stat ansvarlig for behandlingen.
ARTIKEL 8 Kan det ikke afgøres på grundlag af de øvrige kriterier i denne  

 konvention, hvilken medlemsstat der er ansvarlig for behandling af  

 asylansøgningen, er det den første medlemsstat, som asylansøgningen er  

 indgivet til, der er ansvarlig for behandlingen.
ARTIKEL 9 Enhver medlemsstat kan, selv om den ikke er ansvarlig for behandlingen  

 efter kriterierne i denne konvention, af humanitære grunde, navnlig af  

 familiemæssige eller kulturelle hensyn, behandle en asylansøgning på begæring  

 af en anden medlemsstat under forudsætning af, at asylansøgeren ønsker dette.
 Giver den adspurgte medlemsstat tilsagn om at behandle asylansøgningen,  

 overgår ansvaret for behandlingen af ansøgningen til denne stat.
ARTIKEL 10 1. Den medlemsstat, der efter kriterierne i denne konvention er ansvarlig  

 for behandlingen af en asylansøgning, er forpligtet til a) på de i artikel 11 fastsatte betingelser at overtage en asylansøger,  

 der har indgivet en asylansøgning i en anden medlemsstat, b) at afslutte behandlingen af asylansøgningen, c) på de i artikel 13 fastsatte betingelser igen at tillade indrejse for  

 eller at tilbagetage en asylansøger, hvis ansøgning er under behandling, og  

 som ulovligt opholder sig i en anden medlemsstat, d) på de i artikel 13 fastsatte betingelser at tilbagetage en asylansøger,  

 som har tilbagekaldt sin ansøgning under behandlingen, og som har indgivet en  

 asylansøgning i en anden medlemsstat, e) på de i artikel 13 fastsatte betingelser at tilbagetage en udlænding,  

 hvis ansøgning den har afslået, og som ulovligt opholder sig i en anden  

 medlemsstat.
 2. Udsteder en medlemsstat en opholdstilladelse af en varighed på over tre  

 måneder til en asylansøger, overgår de i stk. 1, litra a)-e) nævnte  

 forpligtelser til den.
 3. De i stk. 1, litra a)-d) nævnte forpligtelser ophører, hvis den  

 pågældende udlænding har forladt medlemsstaternes område i mindst tre  

 måneder.
 4. De i stk. 1, litra d) og e), nævnte forpligtelser ophører, hvis den  

 stat, der er ansvarlig for behandlingen af asylansøgningen, som følge af  

 tilbagekaldelse af ansøgningen eller afslag på denne, har truffet og faktisk  

 iværksat de nødvendige foranstaltninger for at udlændingen kan vende tilbage  

 til sit hjemland eller til et andet land, hvori han lovligt kan rejse ind.
ARTIKEL 11 1. En medlemsstat, der har fået forelagt en asylansøgning, og som mener,  

 at en anden medlemsstat er ansvarlig for behandlingen af ansøgningen, kan  

 snarest muligt og i hvert fald inden 6 måneder efter, at asylansøgningen er  

 indgivet, anmode sidstnævnte medlemsstat om at overtage asylansøgeren.
 Fremsættes der ikke anmodning om overtagelse af sagen inden for nævnte  

 frist på 6 måneder, påhviler ansvaret for behandling af asylansøgningen den  

 stat, der har fået forelagt ansøgningen.
 2. Anmodningen om overtagelse skal omfatte tilstrækkelige oplysninger til,  

 at den adspurgte medlemsstat kan fastslå sit ansvar under hensyn til de i  

 denne konvention fastlagte kriterier.
 3. Fastsættelsen af, hvilken stat der er ansvarlig efter disse kriterier,  

 sker på grundlag af situationen på det tidspunkt, hvor asylansøgeren første  

 gang indgiver sin ansøgning til en medlemsstat.
4. Medlemsstaten skal tage stilling til anmodningen om overtagelse senest  

 3 måneder efter anmodningens forelæggelse.
Hvis der ikke foreligger noget  

 svar ved udløbet af denne frist, anses anmodningen om overtagelse for  

 imødekommet.
 5. Overførsel af asylansøgeren fra den medlemsstat, hvor der er indgivet  

 asylansøgning, til den medlemsstat, som er ansvarlig for behandlingen af  

 asylansøgningen, skal ske senest en måned efter, at anmodningen om  

 overtagelse er blevet imødekommet, eller en måned efter afslutningen af  

 udlændingens eventuelle appel af afgørelsen om overførsel, hvis denne  

 procedure har opsættende virkning.
 6. Der kan inden for rammerne af artikel 18 fastsættes yderligere  

 bestemmelser om de nærmere enkeltheder med hensyn til overtagelse.
ARTIKEL 12 Indgiver en asylansøger, der befinder sig på en medlemsstats område, en  

 asylansøgning til en anden medlemsstats kompetente myndigheder, påhviler det  

 den medlemsstat, på hvis område ansøgeren befinder sig, at fastsætte, hvilken  

 medlemsstat der er ansvarlig for behandlingen af asylansøgningen.
Den  

 medlemsstat, på hvis område ansøgeren befinder sig, underrettes straks af den  

 medlemsstat, der har fået forelagt ansøgningen, og betragtes derefter ved  

 anvendelsen af denne konvention som den medlemsstat, asylansøgningen er  

 indgivet til.
ARTIKEL 13 1. Tilbagetagelse af en asylansøger i de tilfælde, der er nævnt i artikel  

 3, stk. 7, og artikel 10, foregår efter følgende regler:
 a) Anmodning om tilbagetagelse skal omfatte tilstrækkelige oplysninger  

 til, at den anmodede stat kan fastslå, at den er ansvarlig i overensstemmelse  

 med artikel 3, stk. 7, og artikel 10.
b) Den stat, der anmodes om tilbagetagelse, skal give svar på anmodningen  

 senest 8 dage efter forelæggelsen af anmodningen.
Staten er forpligtet til  

 faktisk at tilbagetage asylansøgeren så hurtigt som muligt og senest een  

 måned efter, at den har givet tilsagn om tilbagetagelse.
 2. Der kan inden for rammerne af artikel 18 fastsættes yderligere  

 bestemmelser om de nærmere enkeltheder med hensyn til tilbagetagelse.
ARTIKEL 14 1. Medlemsstaterne udveksler gensidigt:
- oplysninger om love eller andre retsforskrifter eller national praksis,  

 som gælder med hensyn til asyl, - statistiske oplysninger vedrørende den månedlige tilgang af asylansøgere  

 og deres fordeling efter nationalitet.
Disse oplysninger fremsendes hver  

 tredje måned via Generalsekretariatet for Rådet for De Europæiske  

 Fællesskaber, som sørger for videresendelse til medlemsstaterne, Kommissionen  

 for De Europæiske Fællesskaber og De Forenede Nationers højkommissær for  

 flygtninge.
 2. Medlemsstaterne kan gensidigt udveksle:
- generelle oplysninger vedrørende nye tendenser med hensyn til  

 asylansøgninger, - generelle oplysninger vedrørende forholdene i asylansøgernes oprindelige  

 hjemland eller seneste opholdsland.
 3. Ønsker den medlemsstat, der fremsender de i stk. 2 nævnte oplysninger,  

 at disse skal holdes fortrolige, skal de øvrige medlemsstater overholde  

 dette.
ARTIKEL 15 1. Medlemsstaterne meddeler enhver medlemsstat, der anmoder herom, de  

 individuelle oplysninger, som er nødvendige for - at fastslå, hvilken medlemsstat der er ansvarlig for behandlingen af en  

 asylansøgning; - at behandle asylansøgningen; - at gennemføre enhver forpligtelse efter denne konvention.
 2. Disse oplysninger må kun vedrøre:
- asylansøgerens og dennes eventuelle familiemedlemmers identitet  

 (efternavn, fornavn, (evt. tidligere navn), kaldenavn eller pseudonym,  

 (nuværende og tidligere) nationalitet, fødselsdato og fødested); - identitetspapirer og rejselegitimation (referencenumre,  

 gyldighedsperiode, udstedelsesdato, udstedende myndighed, udstedelsessted  

 osv.); - øvrige oplysninger, der er nødvendige for fastslåelsen af ansøgerens  

 identitet; - opholdssteder og rejseruter; - opholdstilladelser eller visa udstedt af en medlemsstat; - stedet, hvor ansøgningen er indgivet; - dato for en eventuel indgivelse af en tidligere asylansøgning, dato for  

 indgivelse af den aktuelle ansøgning, status over sagsbehandlingen og  

 eventuelt indholdet af den trufne afgørelse.
3. En medlemsstat kan desuden anmode en anden medlemsstat om at meddele de  

 grunde, som asylansøgeren har fremført for sin ansøgning, og i givet fald  

 grundene til statens afgørelse i sagen.
Den adspurgte medlemsstat tager  

 stilling til, om den kan efterkomme den forelagte anmodning.
Under alle  

 omstændigheder er asylansøgerens samtykke en betingelse for udlevering af  

 oplysningerne.
 4. Denne udveksling af oplysninger sker på foranledning af en medlemsstat  

 og kan kun formidles af de myndigheder, som hver medlemsstat har udpeget og  

 meddelt det i artikel 18 nævnte udvalg.
5. Disse oplysninger må kun anvendes til de i stk. 1 anførte formål.
De må  

 kun meddeles de myndigheder og retsinstanser i hver medlemsstat, der har til  

 opgave - at fastslå, hvilken medlemsstat der er ansvarlig for behandlingen af  

 asylansøgningen, - at behandle asylansøgningen.
 - at gennemføre enhver forpligtelse efter denne konvention.
 6. Den medlemsstat, der meddeler oplysningerne, påser, at de er korrekte  

 og ajourførte.
Viser det sig, at den pågældende medlemsstat har meddelt urigtige  

 oplysninger, eller oplysninger som ikke burde have været meddelt, underrettes  

 modtagermedlemsstaterne straks herom.
Disse skal berigtige eller tilintetgøre  

 oplysningerne.
 7. En asylansøger har ret til efter anmodning at blive gjort bekendt med  

 de oplysninger, der er blevet udvekslet vedrørende ham, så længe de står til  

 rådighed.
Konstaterer han, at disse oplysninger er urigtige, eller at de ikke burde  

 have været meddelt, har han ret til at kræve, at de berigtiges eller  

 tilintetgøres.
Denne ret udøves på de i stk. 6 nævnte betingelser.
 8. De berørte medlemsstater registrerer fremsendelsen og modtagelsen af de  

 udvekslede oplysninger.
9. Disse oplysninger opbevares ikke længere, end det er nødvendigt af  

 hensyn til formålet med deres udveksling.
Den berørte medlemsstat undersøger  

 på et passende tidspunkt, om det er nødvendigt at opbevare dem.
 10. De indsendte oplysninger skal i hvert fald nyde mindst den samme  

 beskyttelse, som modtagerlandet giver oplysninger af lignende art.
11. Hvis oplysningerne ikke undergives elektronisk databehandling, men  

 behandles på anden måde, skal hver medlemsstat træffe passende  

 foranstaltninger med henblik på overholdelsen af denne artikel ved effektiv  

 kontrol.
Råder en medlemsstat over en kontrolinstans som nævnt i stk. 12, kan  

 den pålægge denne instans at udføre kontrollen.
 12. Ønsker en eller flere medlemsstater at datamatisere behandlingen af  

 nogle eller alle de i stk. 2 og 3 nævnte oplysninger, må dette kun ske, hvis  

 alle de berørte lande har vedtaget lovgivning vedrørende sådan databehandling  

 til gennemførelse af principperne i Strasbourg-konventionen af 28. februar  

 1981 om beskyttelse af personer med hensyn til automatisk behandling af data  

 af personlig karakter, og disse lande har henlagt til en passende national  

 instans at føre uafhængig kontrol med behandlingen og udnyttelsen af de data,  

 der er videregivet i henhold til nærværende konvention.
ARTIKEL 16 1. Enhver medlemsstat kan fremlægge forslag for det i artikel 18 nævnte  

 udvalg med henblik på revision af denne konvention i det øjemed at fjerne  

 eventuelle vanskeligheder i forbindelse med dens gennemførelse.
 2. Viser det sig, at det er nødvendigt at foretage en revision eller en  

 ændring af denne konvention af hensyn til virkeliggørelsen af målene i  

 artikel 8 A i Traktaten om Oprettelse af Det Europæiske Økonomiske  

 Fællesskab, når denne virkeliggørelse især vedrører indførelsen af en  

 harmoniseret asylpolitik og en fælles visumpolitik, indkalder den  

 medlemsstat, der har formandskabet i Rådet for De Europæiske Fællesskaber,  

 til et møde i det i artikel 18 nævnte udvalg.
 3. Revisionen eller ændringen af denne konvention vedtages af det i  

 artikel nævnte udvalg og træder i kraft i overensstemmelse med artikel 22.
ARTIKEL 17 1. Møder en medlemsstat større vanskeligheder, der skyldes en  

 grundlæggende ændring af de omstændigheder, der ligger til grund for  

 indgåelsen af denne konvention, kan denne medlemsstat forelægge spørgsmålet  

 for det i artikel 18 nævnte udvalg, således at dette kan fremsætte forslag  

 for medlemsstaterne om foranstaltninger til imødegåelse af situationen eller  

 vedtage den nødvendige revision eller ændring af denne konvention, idet denne  

 revision eller ændring træder i kraft på betingelserne i artikel 16, stk. 3.
 2. Foreligger den i stk. 1 nævnte situation stadig efter seks måneder, kan  

 udvalget, der træffer afgørelse i henhold til artikel 18, stk. 2, tillade, at  

 den medlemsstat, der er berørt af denne forandring, midlertidigt suspenderer  

 anvendelsen af konventionens bestemmelser, uden at denne suspension kan være  

 til hinder for gennemførelsen af målene i artikel 8 A i Traktaten om  

 Oprettelse af Det Europæiske Økonomiske Fællesskab eller stride mod andre af  

 medlemsstaternes internationale forpligtelser.
 3. Har udvalget ikke forinden kunnet nå til enighed, fortsætter det, så  

 længe den i stk. 2 nævnte suspension er i kraft, sit arbejde med henblik på  

 at revidere denne konventions bestemmelser.
ARTIKEL 18 1. Der nedsættes et udvalg bestående af en regeringsrepræsentant fra hver  

 medlemsstat.
 Formandsskabet i dette udvalg varetages af den medlemsstat, der har  

 formandskabet i Rådet for De Europæiske Fællesskaber.
 Kommissionen for De Europæiske Fællesskaber kan deltage i drøftelserne i  

 udvalget og de i stk. 4 nævnte arbejdsgrupper.
 2. Udvalget har til opgave på anmodning af en eller flere medlemsstater at  

 behandle ethvert generelt spørgsmål vedrørende anvendelsen og fortolkningen  

 af denne konvention.
 Udvalget fastlægger de foranstaltninger, der er nævnt i artikel 11, stk.  

 6, og artikel 13, stk. 2, og meddeler den i artikel 17, stk. 2, nævnte  

 tilladelse.
 Udvalget vedtager i henhold til artikel 16 og 17 ændringer eller  

 revisioner af denne konvention.
 3. Udvalget træffer sine afgørelser med enstemmighed, undtagen når det  

 træffer afgørelse i henhold til artikel 17, stk. 2, i hvilket tilfælde det  

 vedtager afgørelsen med et flertal på totredjedele af dets medlemmers  

 stemmer.
 4. Udvalget udarbejder sine procedureregler og kan nedsætte  

 arbejdsgrupper.
 Generalsekretariatet for Rådet for De Europæiske Fællesskaber varetager  

 sekretariatsopgaverne for udvalget og arbejdsgrupperne.
ARTIKEL 19 For så vidt angår Kongeriget Danmark gælder denne konvention ikke for  

 Færøerne og Grønland, medmindre Kongeriget Danmark fremsætter anden  

 erklæring.
En sådan erklæring kan fremsættes til enhver tid ved meddelelse  

 til Irlands regering, som underretter regeringerne i de øvrige medlemsstater  

 herom.
 For så vidt angår Den Franske Republik gælder bestemmelserne i denne  

 konvention kun for Den Franske Republiks europæiske område.
 For så vidt angår Kongeriget Nederlandene gælder bestemmelserne i denne  

 konvention kun for Kongeriget Nederlandenes europæiske område.
For så vidt angår Det Forenede Kongerige gælder bestemmelserne i denne  

 konvention kun for Det Forenede Kongerige Storbritannien og Nordirland.
De  

 gælder ikke for de europæiske områder, for hvilket Det Forenede Kongerige er  

 ansvarlig for udenrigsanliggender, medmindre Det Forenede Kongerige  

 fremsætter anden erklæring.
En sådan erklæring kan fremsættes til enhver tid  

 ved meddelelse til Irlands regering, som underretter regeringerne i de øvrige  

 medlemsstater herom.
ARTIKEL 20 Der kan ikke tages forbehold over for denne konvention.
ARTIKEL 21 1. Denne konvention er åben for tiltrædelse for enhver stat, der bliver  

 medlem af De Europæiske Fælleskaber.
Tiltrædelsesdokumenterne vil blive  

 deponeret hos Irlands regering.
 2. Den træder i kraft for enhver stat, der tiltræder den, den første dag i  

 den tredje måned efter deponeringen af tiltrædelsesdokumentet.
ARTIKEL 22 1. Denne konvention skal ratificeres, accepteres eller godkendes.  

 Ratifikations-, accept- eller godkendelsesinstrumenterne deponeres hos  

 Irlands regering.
 2. Irlands regering underretter regeringerne i de øvrige medlemsstater om  

 deponeringen af ratifikations-, accept- eller godkendelsesinstrumenterne.
 3. Denne konvention træder i kraft den første dag i den tredje måned,  

 efter at den sidste signatarstat har deponeret sit ratifikations-, accept-  

 eller godkendelsesinstrument.
 Den stat, hvor ratifikations-, accept- eller godkendelsesinstrumenterne er  

 deponeret, skal underrette medlemssstaterne om datoen for denne konventions  

 ikrafttræden.
Bilag 2 Ministrene noterede sig udkastet til konventionen om fastsættelse af,  

 hvilken stat der er ansvarlig for behandlingen af en asylansøgning, der  

 indgives i en af De Europæiske Fællesskabers medlemsstater.
Ministrene noterede sig, - at elleve medlemsstater kunne undertegne konventionen; - en erklæring fra den danske minister om, at Danmark ikke for øjeblikket  

 kunne undertegne nævnte konvention, men at han agtede at fortsætte sine  

 bestræbelser med henblik på, at Danmark ligeledes kan undertegne  

 konventionen.
 Ministrene for de elleve øvrige medlemsstater besluttede derfor at  

 undertegne konventionen, og hvis Danmark ikke undertegner konventionen inden  

 den 7. december 1990, vil de fleste af medlemsstaterne undertegne en  

 konvention, hvori disse medlemsstater er de kontraherende parter.
 Ministrene vedtog at optage følgende erklæringer i konferencens protokol:
 1. Parterne erklærer herved, at de for at sikre, at asylansøgere gives  

 tilstrækkelige garantier, vil lade den mulighed stå åben at udvide  

 samarbejdet i henhold til denne konvention til andre stater ved at lade dem  

 indgå forpligtelser i lighed med de i denne konvention fastsatte ved hjælp af  

 passende instrumenter.
 2. Medlemsstaterne er af den opfattelse, at det ikke er nødvendigt at  

 supplere artikel 15, stk. 6, med en bestemmelse om, at der kun må meddeles  

 oplysninger, der er opnået på lovlig vis og i god tro, da dette er en  

 selvfølgelighed, som det ikke er nødvendigt at præcisere.
 3. Medlemsstaterne er enige om årligt at forelægge udvalget en rapport om  

 deres egen kontrol med, at de oplysninger, der er omhandlet i artikel 15,  

 anvendes til de fastsatte formål.
 4. Medlemsstaterne noterer sig, at det ikke er udelukket at anvende andre  

 muligheder i henhold til folkeretten, hvis det ikke er muligt at nå til  

 enighed om revision af konventionen i henhold til artikel 17, stk. 2.
 5. Medlemsstaterne er af den opfattelse, at denne konvention, i tilfælde  

 af at den suspenderes på foranledning af en medlemsstat i henhold til artikel  

 17, fortsat gælder i forholdet mellem de øvrige medlemsstater.
6. Medlemsstaterne er af den opfattelse, at udkastet til konventionen om  

 overskridelse af EF-medlemsstaternes ydre grænser har nær sammenhæng med  

 andre instrumenter, som er nødvendige til gennemførelse af EØF-Traktatens  

 artikel 8 A, og især med konventionen om fastsættelse af, hvilken stat der er  

 ansvarlig for behandlingen af en asylansøgning, der indgives i en af  

 EF-medlemsstaterne.
Medlemsstaterne understreger, at det er nødvendigt at  

 intensivere arbejdet med nævnte udkast, således at det kan afsluttes inden  

 udgangen af 1990. Konventionen om overskridelse af medlemsstaternes ydre  

 grænser bør træde i kraft hurtigst muligt efter ikrafttrædelsen af nærværende  

 konvention.
 7. Forbundsrepublikken Tyskland erklærer, at Den Tyske Demokratiske  

 Republik ikke er udland i forhold til Forbundsrepublikken Tyskland.
 Med henvisning til den erklæring fra regeringen for Forbundsrepublikken  

 Tyskland vedrørende begrebet »tyske statsborgere«, der er knyttet  

 som bilag til EØF-Traktaten af 25. marts 1957 gør Forbundsrepublikken  

 Tyskland opmærksom på, at nærværende konvention ikke gælder for tyskere i  

 ovennævnte erklærings betydning.
8. Da det drejer sig om et spørgsmål, der vedrører de tolv lande, går  

 Nederlandene principielt ud fra, at godkendelsesproceduren ikke indledes i  

 hovedstæderne, før Danmark også har undertegnet konventionen.
I alle tilfælde  

 indleder Nederlandene ikke denne procedure, før Danmark har undertegnet den.
 9. Nederlandene erklærer, at for så vidt angår begrebet  

 »asylansøgning« er landet af den opfattelse, at anvendelsen af  

 ordene »anmoder en medlemsstat om beskyttelse« betyder, at der ved  

 indgivelsen af en asylansøgning er tale om en udlænding, som under  

 påberåbelse af sin status som flygtning anmoder om at få tilladelse til  

 ophold i denne egenskab i den pågældende medlemsstat.
 10. Kongeriget Spanien erklærer, at hvis Det Forenede Kongerige i  

 overensstemmelse med konventionens artikel 19 beslutter at udvide  

 konventionens anvendelsesområde til også at omfatte Gibraltar, finder en  

 sådan anvendelse sted, uden at det berører den spanske holdning i forbindelse  

 med striden med Det Forenede Kongerige om suveræniteten over landtangen.
 Originalen til denne protokol, som den er undertegnet af konferencens  

 formand og sekretær, vil blive deponeret med konventionen hos Irlands  

 regering.
 Et eksemplar af denne protokol vil blive sendt til signatarstaterne.
Bilag 3 Justitsministeriets lovbekendtgørelse nr. 462 af 26. juni 1987 Efter 2. behandling den 28. maj 1991 § 1 I udlændingeloven, jf. lovbekendtgørelse nr. 462 af 26. juni 1987,  

 foretages følgende ændringer:
 1. I § 7, stk. 2, indsættes som 2. pkt.:
»En ansøgning som nævnt i 1. pkt. anses også som en ansøgning om  

 opholdstilladelse efter stk. 1.« 2. I § 7, stk. 4, indsættes som 2. pkt.:
»Reglen i 1. pkt. finder ikke anvendelse på udlændinge, der opholder  

 sig i et andet EF-land.« 3. I § 7, stk. 5, ændres »§ 48, stk. 2,» til:  

 »§ 48 a, stk. 1,».
 4. I § 28, stk. 2, indsættes som 3. pkt.:
»Har Danmark fremsat anmodning over for et andet EF-land om  

 overtagelse af udlændingen efter EF-asylkonventionen, jf. § 29 a, regnes  

 fristen i 1. pkt. fra det tidspunkt, da det andet EF-land har besvaret  

 anmodningen.« 5. Efter § 29 indsættes som nyt kapitel:
»Kapitel 5 a Overførsel m.v. efter EF-asylkonventionen § 29 a.
En udlænding kan overføres til et andet EF-land efter  

 reglerne i EF-asylkonventionen.
På samme måde kan en udlænding tilbageføres  

 til et andet EF-land i de tilfælde, hvor dette efter EF-asylkonventionen skal  

 tilbagetage udlændingen.
Stk. 2. Ved EF-asylkonventionen forstås i denne lov konvention om  

 fastsættelse af, hvilken stat der er ansvarlig for behandlingen af en  

 asylansøgning, der indgives i en af De Europæiske Fællesskabers  

 medlemsstater.« 6. I § 30, stk. 1, ændres »3-5« til: »3-5  

 a«.
 7. I § 34 ændres »udvises eller afvises,» til:  

 »udvises eller afvises, eller om udlændingen skal overføres eller  

 tilbageføres efter EF-asylkonventionen,».
 8. I § 36, stk. 1, 1. pkt., ændres »afvisning eller  

 udvisning efter § 24, nr. 5, og § 25,» til: »afvisning eller  

 udvisning efter § 24, nr. 5, og § 25 eller overførsel eller tilbageførsel  

 efter EF-asylkonventionen,».
 9. I § 37, stk. 5, ændres »afvisning eller  

 udvisning« til: »afvisning eller udvisning eller om overførsel  

 eller tilbageførsel efter EF-asylkonventionen«.
 10. § 48, stk. 2, udgår, og i stedet indsættes:
» § 48 a.
Påberåber en udlænding sig at være omfattet af §§  

 7-8, træffer Direktoratet for Udlændinge snarest muligt afgørelse om  

 overførsel eller tilbageførsel efter reglerne i kapitel 5 a eller om  

 afvisning efter reglerne i kapitel 5 eller udvisning efter § 24, nr. 5, og i  

 givet fald udsendelse.
Stk. 2. Ansøgning om opholdstilladelse efter §§ 7-8 behandles  

 ikke, før der er truffet afgørelse efter stk. 1 og udlændingen i givet fald  

 er udrejst af landet.
Udlændingen må dog ikke udsendes til et land, hvor der  

 er risiko for forfølgelse af de grunde, der er nævnt i artikel 1 A i  

 flygtningekonventionen af 28. juli 1951, eller hvor der ikke er beskyttelse  

 mod videresendelse til et sådant land.
 Stk. 3. Indgiver en udlænding, der opholder sig i et andet  

 EF-land, ansøgning om opholdstilladelse efter §§ 7-8, træffer Direktoratet  

 for Udlændinge afgørelse vedrørende ansøgningen.
§ 48 b.
Anmoder et andet EF-land Danmark om at overtage eller  

 tilbagetage en udlænding efter reglerne i EF-asylkonventionen, træffer  

 Direktoratet for Udlændinge snarest muligt afgørelse vedrørende anmodningen.
§ 48 c.
Hvis særlige hensyn af humanitær karakter taler herfor,  

 kan Direktoratet for Udlændinge uanset reglerne i §§ 48 a-b beslutte, at en  

 ansøgning om opholdstilladelse efter §§ 7-8 skal behandles her i landet, hvis  

 udlændingen ønsker dette.
§ 48 d.
Direktoratet for Udlændinges afgørelser efter §§ 48 a-c  

 kan påklages til justitsministeren.
Klage har ikke opsættende virkning.
§ 48 e.
Træffer Direktoratet for Udlændinge ikke afgørelse om  

 afvisning eller udvisning og udsendelse, gøres udlændingen bekendt med  

 adgangen til at sætte sig i forbindelse med Dansk Flygtningehjælp.« 11. Efter § 58 indsættes som nyt kapitel:
»Kapitel 8 a Forskellige bestemmelser § 58 a.
Fortrolige oplysninger, der er modtaget fra et andet  

 EF-lands myndigheder efter EF-asylkonventionens artikel 15, må kun  

 videregives til de myndigheder, der er nævnt i konventionens artikel 15, stk.  

 5. Oplysningerne må kun anvendes til de formål, der er nævnt i konventionens  

 artikel 15, stk. 1.
 Stk. 2. Registertilsynet fører her i landet tilsyn med  

 behandlingen og anvendelsen af de oplysninger, der er videregivet efter  

 konventionen.
§ 58 b.
Justitsministeren fastsætter nærmere bestemmelser til  

 gennemførelse af EF-asylkonventionen.
§ 58 c.
Justitsministeren kan fastsætte, at de regler i denne lov,  

 som er gennemført til opfyldelse af EF-asylkonventionen, med de nødvendige  

 ændringer også skal anvendes i forhold til et eller flere tredjelande, der  

 har indgået overenskomst med EF-landene om at tilslutte sig  

 EF-asylkonventionen eller et hertil svarende arrangement.« § 2 Tidspunktet for lovens ikrafttræden fastsættes af justitsministeren.
§ 3 Lovens regler finder anvendelse i alle sager, hvor ansøgningen om  

 opholdstilladelse er indgivet efter lovens ikrafttræden.
§ 4 Loven gælder ikke for Færøerne og Grønland, men kan ved kongelig  

 anordning helt eller delvis sættes i kraft for disse landsdele med de  

 afvigelser, som de særlige færøske eller grønlandske forhold tilsiger.
