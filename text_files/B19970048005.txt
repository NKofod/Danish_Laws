§ 1 I Socialministeriets bekendtgørelse nr. 522 af 16. juni 1994 om social  

 pension, som senest ændret ved bekendtgørelse nr. 952 af 7. november 1996,  

 foretages følgende ændring:
 1. § 13 ophæves.
 2. I § 14 udgår »eller er anerkendt efter § 96 i  

 lov om social bistand,».
 3. I § 39 indsættes som stk. 2:
 » Stk. 2.  Kravet om bopæl i Danmark efter lovens §  

 3, stk. 1, ophæves, jf. lovens § 11, tillige for personer med bopæl i lande  

 inden for De Europæiske Fællesskaber eller Det Europæiske Økonomiske  

 Samarbejdsområde, som har fået tilkendt social pension efter reglerne i  

 overenskomster mellem Danmark og et eller flere af de øvrige lande.«.
§ 2 Bekendtgørelsen træder i kraft den 1. juli 1997. Bestemmelsen i § 39, stk.  

 2, har virkning for pensioner, der er tilkendt forud for denne  

 bekendtgørelses ikrafttræden.
