 § 1 . Vildtforvaltningsrådet er rådgivende for landbrugsministeren og  

 administrator ved Landbrugsministeriets Vildtforvaltning i spørgsmål om  

 vildtforvaltning samt spørgsmål om prioritering af de forskningsopgaver, der  

 varetages af Vildtbiologisk Station.
 Rådets sammensætning .
§ 2 . Rådet består af 10 medlemmer samt en formand, der alle udnævnes af  

 landbrugsministeren for en periode af 4 år.
Der udnævnes samtidig en  

 suppleant for hvert af rådets medlemmer.
 Stk. 2 . Rådets medlemmer og disses suppleanter udnævnes efter  

 indstilling fra henholdsvis Dansk Naturfredningsforening, Danske  

 Husmandsforeninger, Dansk Jagtforening, Dansk Ornithologisk Forening, Dansk  

 Skovforening, De danske Landboforeninger, Friluftsrådet, Landsjagtforening af  

 1923, Naturfredningsrådet og Strandjagtforeningen.
 Stk. 3 . Fratræder formanden, et medlem eller en suppleant inden udløbet  

 af funktionsperioden, udnævnes ny formand, nyt medlem eller ny suppleant for  

 den resterende del af perioden.
 Stk. 4 . Genudnævnelse kan finde sted.
 § 3 . Rådet vælger et af sine medlemmer som næstformand.
 Juridisk tilforordnet .
 § 4 . Landbrugsministeren kan udpege en juridisk tilforordnet, der kan  

 deltage i rådets møder.
 Rådets sekretær .
 § 5 . Rådets sekretariatsforretninger varetages af Landbrugsministeriets  

 Vildtforvaltning.
 Rådets opgaver og kompetence .
 § 6 . Rådet afgiver indstillinger til landbrugsministeren og  

 Vildtforvaltningens administrator i sager, som forelægges rådet, eller som  

 rådet på egen hånd tager op til behandling.
 Stk. 2 . Rådet kan nedsætte arbejdsudvalg til behandling af særlige  

 spørgsmål.
 Rådets arbejdsform .
§ 7 . rådets sager behandles normalt på møder.
Indstillinger kan dog  

 afgives af formanden, efter skriftlig høring af rådets medlemmer, såfremt  

 sagens behandling ikke kan afvente næste ordinære møde.
 Stk. 2 . Rådet afholder mindst 2 ordinære møder om året.
 Stk. 3 . Ordinære møder kan aflyses af formanden, såfremt der ikke  

 foreligger sager til behandling, der betinger mødets afholdelse.
 Stk. 4 . Rådet kan indkaldes til ekstraordinært møde efter formandens  

 beslutning eller på skriftlig begæring af mindst 5 af rådets medlemmer.  

 Begæringen skal indeholde forslag til dagsordenpunkter.
 Stk. 5 . Rådet kan indkalde særligt sagkyndige til at deltage i  

 behandlingen af en sag.
 Stk. 6 . Formanden og sekretariatet udarbejder dagsorden for og  

 forbereder sager til behandling på rådets møder.
Stk. 7 . Formanden indkalder rådet til møder med mindst 2 ugers varsel  

 med angivelse af dagsorden.
Eventuelle bilag til dagsorden skal så vidt  

 muligt fremsendes inden mødet.
 Stk. 8 . Rådets forhandlinger ledes af formanden eller i dennes fravær af  

 næstformanden.
Stk. 9 . Sekretariatet udarbejder referat af rådets møder og fremsender  

 dette til formanden til godkendelse.
Det godkendte referat udsendes til  

 medlemmerne.
Såfremt sekretariatet ikke inden 14 dage efter udsendelsen af  

 referatet har modtaget skriftlige bemærkninger til referatet, anses det for  

 godkendt.
 Stk. 10 . Rådets daglige forretninger forestås af formanden og  

 sekretariatet.
 Rådets udgifter .
 § 7 . Udgifterne i forbindelse med rådets arbejde afholdes over  

 Vildtforvaltningens budget.
 Stk. 2 . Rådets medlemmer har krav på dækning af rejse- og mødeudgifter  

 efter de til enhver tid for statstjenesten gældende regler.
 Ikrafttræden .
 § 8 . Forretningsordenen træder i kraft den 1. marts 1987. Samtidig  

 ophæves forretningsorden for Vildtforvaltningsrådet af 2. marts 1979.
