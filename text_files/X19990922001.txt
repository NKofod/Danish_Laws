 Ændring af praksis omkring 60% afgift  

 ved delophævelse af kapitalpension.
Ifølge PBL § 26, jf. § 25, svares der en afgift  

 på 40% ved rettidig ophævelse af en kapitalpensionsordning.
Det  

 er dog et krav, at forsikringstageren/opspareren hæver alle sine  

 kapitalpensionsordninger på én gang, eller i hvert fald i samme  

 indkomstår.
I modsat fald skal afgiftsberegningen foretages med 60% af  

 de ordninger, der ophæves forud for det år, hvori den sidste  

 ordning ophæves.
 I praksis viser det sig med jævne mellemrum, at en  

 afgiftspligtig, i forbindelse med ophævelsen af én  

 kapitalpensionsordning, har overset, at han ejer flere, lignende  

 ordninger.
Dispensationsbestemmelsen i PBL § 26, stk. 3, giver, efter  

 ansøgning, skatteministeren mulighed for at undlade at  

 afgiftsberigtige med 60%-satsen, idet det: »Ved afgørelsen af, om  

 tilladelse skal gives, skal .. tages i betragtning, hvorvidt ejeren må  

 antages at have været vidende om, at han eller hun ejer en  

 kapitalforsikring eller opsparing i pensionsøjemed, som ikke er blevet  

 hævet.« Dispensationsbestemmelsen fortolkes snævert.
Told-  

 og Skattestyrelsens Ligningsvejledning 1997, formulerer i afsnit A.C.1.2.4.5,  

 gældende administrativ praksis således:
»Ved afgørelsen skal det vurderes, om det må  

 anses for uskyldigt, at den eller de øvrige ordninger ikke er blevet  

 afgiftsberigtiget i tide.
Der skal lægges vægt på, om  

 ejeren kendte eller burde kende til, at han eller hun havde mere end  

 én kapitalpensionsordning.
Dispensation kan kun forventes givet i tilfælde,  

 hvor den ikke afgiftsberigtigede ordning er en mindre del af en kollektiv  

 pensionsordning, hvori der også indgår andre elementer end  

 kapitalpensionselementet.
Det må derudover godtgøres af ejeren,  

 at der ikke fra pensionsinstituttets side er ydet tilstrækkelig  

 vejledning med hensyn til sammensætningen af pensionsordning.« Told- og Skattestyrelsen blev i en konkret sag anmodet om  

 at tage stilling til et afslag på dispensation efter PBL § 26, stk.  

 3.
Den afgiftspligtige havde i perioden fra 1980 til  

 slutningen af 1996 foretaget indskud på en kapitalsordninf i A Bank  

 A/S.
Da den afgiftspligtige fyldte 60 år, hævede han kontoen (met  

 et bruttoindestående på mere end t. kr. 700) og oplyste i  

 dén forbindelse, at han ikke havde andre kapitalforsikrings- eller  

 opsparingsordninger.
I forsikringsselskabet B havde den afgiftspligtige tegnet  

 en privat (det vil sige ikke-kollektiv) ratepensionsordning.
Efter  

 ophævelsen af kapitalspensionsordningen i A Bank A/S viste det sig, at  

 der i forsikringsselskabet B i 1992 også var indskudt kr. 28.457  

 på en kapitalpensionsordning, og at sidstnævnte ikke var blevet  

 ophævet samtidig med ordningen i A Bank A/S.
Det blev overfor Told*Skat  

 anført, at forglemmelsen måtte skyldes, at denne (lille)  

 pensionsordning er en forsikringsordning, og at den afgiftspligtige muligvis  

 ikke har haft det fulde overblik over sammensætningen af alle sine  

 pensionsordninger.
Bestemmelsen i PBL § 26 om 60%-afgift af den først  

 hævede ordning er en værnsregel for at undgå ratevis  

 udbetaling af kapitalpensionsordninger.
Dispensationsbestemmelsen i PBL § 26,  

 stk. 3, skal derfor administreres stramt.
På baggrund af henvendelsen i den konkrete sag vil  

 Told- og Skattestyrelsen fremover administrere dispensationsbestemmelsen  

 på den måde, at det ikke længere skal være en  

 betingelse, at den ikke afgiftsberigtigede ordning er en mindre del af en  

 kollektiv pensionsordning.
Dispensation vil således også kunne  

 opnås i tilfælde, hvor den er en mindre del af en privat  

 pensionsordning.
 De øvrige betingelser er uændrede, idet dog  

 bemærkes, at en dispensation er betinget af, at der er afgivet  

 erklæring efter PBL § 26, stk. 4.
Såfremt en afgiftspligtig har modtaget meddelelse  

 fra told- og skatteregionen om opkrævning af en yderligere 20%-afgift  

 (således at den samlede afgift af den ophævede pensionsdel  

 udgør 60%) den 8. december 1997 eller senere, skal der administreres  

 efter den nye praksis.
I de tilfælde, hvor der i perioden fra 8.  

 december 1997 og indtil offentliggørelsen af praksisændringen er  

 truffet afgørelser efter de hidtil gældende retningslinier, kan  

 der rettet henvendelse til told- og skatteregionerne, som vil ændre  

 afgørelserne, såfremt betingelserne i øvrigt er  

 opfyldt.
 Den ændrede praksis er beskrevet i  

 Ligningsvejledningen 1998, afsnit A.C.1.2.4.5.
