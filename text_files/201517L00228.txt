Ændringsforslag stillet den 1. december 2015 uden for betænkningen Ændringsforslag til 2. behandling af Forslag til lov om ændring af retsplejeloven, lov om Domstolsstyrelsen og lov om retsafgifter (Digitalisering af retsprocessen i borgerlige sager, oprettelse af en domsdatabase m.v.) [af justitsministeren (Søren Pind)]:
Til § 1 Af justitsministeren:
 6) I den under nr. 5 foreslåede affattelse af § 148 a ændres i stk. 8 »på« til: »ved anvendelse af«.
[Lovteknisk præcisering] 7) I den under nr. 15 foreslåede affattelse af § 348, stk. 5, ændres i 1. pkt. »proceduren for sagsanlæg og« til: »indførelse af data på domstolenes sagsportal, jf. § 148 a, stk. 1, og om«.
[Lovteknisk præcisering] 8) I det under nr. 18 foreslåede § 351, stk. 6, 1. pkt., ændres »proceduren for indlevering af svarskrift og« til: »indførelse af data på domstolenes sagsportal, jf. § 148 a, stk. 1, og om«.
[Lovteknisk præcisering] 9) I det under nr. 27 foreslåede § 373, stk. 3, ændres »ankestævningen og« til: »indførelse af data på domstolenes sagsportal, jf. § 148 a, stk. 1, og om«.
[Lovteknisk præcisering] 10) I den under nr. 30 foreslåede affattelse af § 376, stk. 4, ændres »svarskrift og« til: »indførelse af data på domstolenes sagsportal, jf. § 148 a, stk. 1, og om«.
[Lovteknisk præcisering] 11) I det under nr. 42 foreslåede § 410, stk. 7, ændres »anke og« til: »indførelse af data på domstolenes sagsportal, jf. § 148 a, stk. 1, og om«.
[Lovteknisk præcisering] Til § 5 12) I stk. 6 indsættes som 5. pkt.:
»Kære skal ske, inden 2 uger efter at tilladelsen er meddelt ansøgeren.« [Indsættelse af kærefrist] Bemærkninger Til nr. 6-11 Der er alene tale om lovtekniske præciseringer, hvorved det foreslås, at lovteksten tydeliggøres, så det klart kommer til at fremgå, at det alene er hensigten at give bemyndigelser til at fastsætte systemtekniske regler om anvendelsen af domstolenes sagsportal og ikke bemyndigelser til at fastsætte regler om den fremgangsmåde (proces), der skal følges ved domstolenes behandling af retssager, hvilket kun kan ordnes ved lov, jf. grundlovens § 61.
Til nr. 12 Det følger af § 5, stk. 6, at retten kan beslutte, at en sag, som er anlagt før lovens ikrafttræden eller behandles efter de hidtil gældende regler, jf. stk. 4, 2. pkt., skal behandles på domstolenes sagsportal.
Denne beslutning kan ikke uden Procesbevillingsnævnets tilladelse indbringes for højere ret.
Det foreslås af hensyn til sagernes fremme, at hvis der er meddelt tilladelse efter § 5, stk. 6, skal kære ske, inden 2 uger efter at tilladelsen er meddelt ansøgeren.
