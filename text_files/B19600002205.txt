 I medfør af § 12 i lov nr. 18 af 27. januar 1960 om hemmelige patenter  

 fastsættes herved efter forhandling med forsvarsministeren følgende:
 § 1.  Med henblik på gennemførelsen af bestemmelserne  

 i § 2 i lov om hemmelige patenter udpeger forsvarsministeren en eller flere  

 under forsvaret ansatte personer, som bemyndiges til at gøre sig bekendt med  

 de af her i landet hjemmehørende institutioner, personer eller virksomheder  

 indgivne patentansøgninger.
 De udpegede personer skal være undergivet tavshedspligt over for alle  

 uvedkommende med hensyn til alt, hvad de under deres gennemgang af  

 patentansøgningerne måtte blive bekendt med i overensstemmelse med reglerne i  

 § 3, 3. stk., i lov om lønninger og pensioner m.v. til statens tjenestemænd.
§ 2.  De af forsvarsministeren udpegede personer  

 gennemgår efter en nærmere aftalt forretningsgang de i § 1 omhandlede  

 ansøgninger.
Ansøgninger, der skønnes at burde undergives reglerne om  

 hemmelige patenter, opbevares i et til opbevaring af sager vedrørnde  

 hemmelige patenter indrettet brand- og dirkefrit stålskab.
§ 3.  Finder forsvarsministeren, at hensynet til  

 rigets forsvar gør det påkrævet, at et eventuelt patent skal meddeles som  

 hemmeligt patent, fremsætter han snarest og senest 2 måneder efter  

 ansøgningens indlevering anmodning til handelsministeren herom.
Når  

 handelsministeren har truffet bestemmelse i medfør af § 2 i lov om hemmelige  

 patenter, giver han meddelelse herom til direktoratet for patent- og  

 varemærkevæsenet, som uopholdelig i anbefalet brev underretter ansøgeren om  

 den trufne afgørelse.
 Finder forsvarsministeren ikke at kunne afgive indstilling inden den i 1.  

 stk. nævnte frist, gives der inden fristens udløb handelsministeren  

 meddelelse herom, hvorefter det meddeles ansøgeren, at der ikke er truffet  

 endelig afgørelse af spørgsmålet, og at bestemmelsen i § 3, 1. stk., i lov om  

 hemmelige patenter herefter vil være gældende i 6 måneder fra ansøgningens  

 indlevering.
§ 4.  Når endelig afgørelse foreligger om, hvorvidt  

 patent kan meddeles, gives der forsvarsministeriet underretning herom.
Er  

 patent ikke meddelt, skal underretningen indeholde oplysning om grunden  

 hertil.
§ 5.  Såfremt ansøgeren eller - efter patentets  

 meddelelse - patenthaveren ønsker at gøre andre bekendt med sin opfindelse,  

 overdrage rettigheder i henhold til ansøgningen eller det meddelte patent til  

 andre eller gøre opfindelsen til gensand for ansøgning om patent,  

 brugsmønster eller anden beskyttelse i en fremmed stat, skal ansøgning herom  

 rettes til forsvarsministeren, som direkte til den pågældende giver  

 meddelelse om, hvorvidt det ansøgte kan tillades.
Underretning om den trufne  

 afgørelse gives handelsministeriet og direktoratet for patent- og  

 varemærkevæsenet.
 På samme måde forholdes, hvis kreditorer måtte ønske at søge  

 fyldestgørelse i rettigheder i henhold til et hemmeligt patent.
§ 6.  Der oprettes i direktoratet for patent- og  

 varemærkevæsenet et særligt register over hemmelige patenter.
Dette register  

 skal, når det ikke er i brug, opbevares i brand- og dirkefrit stålskab og er  

 ikke tilgængeligt for offentligheden.
§ 7.  Efter forhandling med forsvarsministeren kan  

 handelsministeren ophæve en i henhold til § 2 i lov om hemmelige patenter  

 truffet beslutning, forinden patent er meddelt, eller træffe bestemmelse om,  

 at et meddelt patent ikke længere skal være hemmeligt.
Sker dette, gives der  

 uopholdeligt gennem direktoratet for patent- og varemærkevæsenet ansøgeren  

 eller patenthaveren underretning herom.
§ 8.  Når gyldigheden af et hemmeligt patent ophører,  

 giver direktoratet for patent- og varemærkevæsenet forsvarsministeriet  

 meddelelse herom med henblik på, om opfindelsen fortsat skal hemmeligholdes,  

 jfr. § 8, 3. stk., i lov om hemmelige patenter.
Sådan meddelelse skal så vidt  

 muligt gives to måneder, inden patentets gyldighed ophører.
 Træffes beslutning om fortsat hemmeligholdelse, skal dette gennem  

 direktoratet for patent- og varemærkevæsenet uopholdelig meddeles  

 patenthaveren.
 § 9.  Direktøren for patent- og varemærkevæsenet  

 træffer de fornødne foranstaltninger for at sikre, at sagerne inden for  

 direktoratet alene er tilgængelige for de personer, til hvem deres behandling  

 betros.
 Handelsministeriet, den 30. januar 1960.
 Kjeld Philip.
 /Erik Tuxen.
