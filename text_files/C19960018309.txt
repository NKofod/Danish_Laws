1. Cirkulæret indeholder bestemmelser om implementering af Rådets  

 direktiv 93/104/EF af 23. november 1993 om visse aspekter i forbindelse med  

 tilrettelæggelse af arbejdstiden (EFT nr.
L 307, s. 18).
 2. Finansministeriet udsendte med cirkulære af 28. oktober 1996  

 (Fmst.nr. 73/96) aftale af 21. oktober 1996 mellem Finansministeriet,  

 Statsansattes Kartel, Statstjenestemændenes Centralorganisation II,  

 Akademikernes Centralorganisation, Lærernes Centralorganisation og  

 Overenskomstansattes Centralorganisation om visse aspekter i forbindelse med  

 tilrettelæggelse af arbejdstiden (* 3).
 Tilsvarende bestemmelser finder anvendelse i forhold til ansatte, der  

ikke  er omfattet af aftalen af 21. oktober 1996 eller anden aftale  

 om implementering af arbejdstidsdirektivet.
 I stedet for bestemmelserne i § 5, stk. 2 og 3, i aftalen af 21. oktober  

 1996 gælder dog, at den gennemsnitlige arbejdstid i løbet af en syvdages  

 periode ikke må overstige 48 timer, inkl. overarbejde, beregnet over en  

 periode på 6 måneder.
 3. Cirkulæret har virkning fra 23. november 1996.
Finansministeriet, den 22. november 1996 P.M.V.
 E.B.
