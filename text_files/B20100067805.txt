Bekendtgørelse om ændring af bekendtgørelse om visse ozonlagsnedbrydende stoffer (henvisning til Arbejdstilsynets uddannelseskrav) § 1 I bekendtgørelse nr. 243 af 19. april 2002 om visse ozonlagsnedbrydende stoffer, som ændret ved bekendtgørelse nr. 735 af 10. juni 2008, foretages følgende ændringer:
 1. Slutnote 2 affattes således:
»2) Gældende forordning pr. 1. januar 2010 er Europa-Parlamentets og Rådets forordning (EF) nr. 1005/2009 af 16. september 2009 om stoffer, der nedbryder ozonlaget, EU-Tidende 2009 nr.
L 286, side 1.« 2. § 8, stk. 2, affattes således:
»Stk. 2. Den, der servicerer, vedligeholder eller demonterer køle-, luftkonditionerings- eller varmepumpeanlæg, jf. stk. 1, nr. 1, skal opfylde Arbejdstilsynets til enhver tid gældende regler om uddannelse og kvalifikationer vedrørende anvendelse af trykbærende udstyr.« § 2 Bekendtgørelsen træder i kraft den 25. juni 2010.
