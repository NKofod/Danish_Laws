 I medfør af §§ 51, 59, 62, 65 og 65 a i lov om naturfredning og § 3, stk.  

 1, i lov nr. 219 af 24. maj 1978 om ændring af lov om naturfredning, jfr.  

 lovbekendtgørelse nr. 435 af 1. september 1978, fastsættes:
Tilsyn § 1.  Amtsrådet/ hovedstadsrådet fører tilsyn med  

 overholdelsen af fredningsbestemmelser.
 Stk. 2.  Amtsrådet/ hovedstadsrådet fører tilsyn med  

 overholdelsen af naturfredningslovens generelt regulerende bestemmelser.
 Stk. 3.  På arealer, der ejes af miljøministeriet,  

 varetages det i stk. 1 og 2 nævnte tilsyn af skovstyrelsen.
 Stk. 4.  Fredningsstyrelsen kan i særlige tilfælde,  

 efter forhandling med det berørte amtsråd/ hovedstadsrådet, overtage det i  

 stk. 1 nævnte tilsyn.
 § 2.  Reglen i § 1, stk. 1 og 3 omfatter tillige  

 bestemmelser om fredning af plante- og dyrearter i medfør af  

 naturfredningslovens § 59, såfremt fredningen er begrænset til et eller flere  

 bestemte geografiske områder.
§ 3.  Reglen i § 1, stk. 1, gælder ikke for fredninger  

 i medfør af naturfredningslovens § 60 på statsejede arealer og på  

 søterritoriet.
For sådanne fredninger fastsættes bestemmelser om tilsynet  

 efter forhandling med amtsrådet/ hovedstadsrådet og de berørte øvrige  

 myndigheder ved udstedelsen af bekendtgørelsen i medfør af § 60. 1. og 2.  

 pkt. finder tilsvarende anvendelse for regler om sejladsbegrænsning udstedt i  

 medfør af naturfredningslovens § 60 a.
Pleje af fredede arealer og fortidsminder,  

 der ikke ejes af statslige § 4.  Amtsrådet/ hovedstadsrådet foretager pleje af  

 fredede, ikke statsejede arealer og fortidsminder, beliggende på ikke  

 statsejede arealer.
 Stk. 2.  Reglerne om pleje i denne bekendtgørelse  

 omfatter såvel pleje- og anlægsarbejder som publikumsforanstaltninger.
 § 5.  Gennemførelsen af plejeforanstaltninger på de i  

 § 4 nævnte arealer kan ske i det omfang, fredningsbestemmelser hjemler dette,  

 eller der opnås aftale herom med vedkommende ejer.
 Stk. 2.  I det omfang fredningsbestemmelserne ikke  

 indeholder hjemmel til plejeforanstaltninger, og såfremt amtsrådet/  

 hovedstadsrådet ikke kan opnå ejerens samtykke til gennemførelse af  

 plejeforanstaltninger, vil disse sædvanligvis forudsætte supplerende  

 fredningsbestemmelser.
§ 6.  I overensstemmelse med reglen i § 4 varetager  

 amtsrådet/ hovedstadsrådet de beføjelser og forpligtelser vedrørende pleje af  

 de ikke statsejede fredede arealer, Stk. 2.  I andre tilfælde kan fredningsstyrelsen, for så  

 vidt angår ikke statsejede fredede arealer, bestemme, at beføjelser og  

 forpligtelser vedrørende pleje, indeholdt i fredningsbestemmelser fra før 1.  

 januar 1979, henlægges til amtsrådet/ hovedstadsrådet.
 § 7.  Amtsrådet/ hovedstadsrådet kan bemyndige  

 vedkommende kommunalbestyrelse til at varetage konkrete plejeopgaver, der er  

 henlagt til amtsrådet/ hovedstadsrådet efter §§ 4 og 6.
 Stk. 2.  Hovedstadsrådet kan bemyndige vedkommende  

 amtsråd til at varetage konkrete plejeopgaver, der er henlagt til  

 hovedstadsrådet efter §§ 4 og 6.
Pleje af statsejede fredede arealer og af  

 fortidsminder, beliggende § 8.  Den administrerende statslige myndighed  

 foretager pleje af fredede statsejede arealer og af fortidsminder, beliggende  

 på statsejede arealer.
 Stk. 2.  Reglen i § 4, stk. 2, finder tilsvarende  

 anvendelse.
 Stk. 3.  I overensstemmelse med reglen i stk. 1,  

 varetages for statsejede arealer, beføjelserne og forpligtelserne vedrørende  

 pleje i de i § 6, stk. 1, pkt. 1) - 3) beskrevne tilfælde, af den  

 administrerende statsmyndighed.
 Stk. 4.  I andre tilfælde kan fredningsstyrelsen, for så  

 vidt angår de i stk. 1 nævnte arealer, efter drøftelse med den  

 administrerende statsmyndighed bestemme, at beføjelser og forpligtelser  

 vedrørende pleje, indeholdt i fredningsbestemmelser fra før 1. januar 1979,  

 henlægges til den administrerende statsmyndighed.
Stk. 5.  Reglen i stk. 1 gælder ikke for fredninger i  

 medfør af naturfredningslovens § 60 på statsejede arealer.
For sådanne  

 fredninger fastsættes evt. bestemmelser om plejen efter forhandling med de  

 berørte myndigheder ved udstedelsen af bekendtgørelsen i medfør af § 60.
Andre bestemmelser § 9.  Fredningsnævnene og overfredningsnævnet kan ved  

 fastsættelse af fredningsbestemmelser i henhold til naturfredningslovens § 18  

 fravige bestemmelsen i § 4, § 6, stk. 1 og § 8, stk. 1.
 § 10.  Fredningsstyrelsen yder rådgivning og  

 vejledning om pleje.
 Stk. 2.  Fredningsstyrelsen kan i særlige tilfælde efter  

 forhandling med det berørte amtsråd fastsætte nærmere retningslinier for  

 udførelse af pleje eller bestemme, at en plan eller et forslag vedrørende  

 plejeforanstaltninger skal godkendes af styrelsen.
 Stk. 3.  Fredningsstyrelsen bestemmer i hvilket omfang  

 de planer eller forskrifter for pleje, der udarbejdes, skal indsendes til  

 fredningsstyrelsen til orientering.
 § 11.  De museer, der er godkendt i henhold til  

 museumsloven, kan efter aftale med amtsrådet/ hovedstadsrådet varetage  

 konkrete opgaver, der er henlagt til amtsrådet/ hovedstadsrådet efter denne  

 bekendtgørelse.
 § 12.  Påtaleret, der i deklarationer og  

 overenskomster om fredning, som ikke er indgået for fredningsnævn, er tillagt  

 fredningsplanudvalget, udøves af amtsrådet/ hovedstadsrådet.
 Stk. 2.  Amtsrådet/ hovedstadsrådet kan, når der ikke  

 foreligger regionale fredningsinteresser, bestemme, at en påtaleret omfattet  

 af stk. 1, skal tillægges kommunalbestyrelsen.
 § 13.  Fredningsmyndighederne kan mod forevisning af  

 behørig legitimation og så vidt muligt efter forudgående meddelelse til  

 ejeren eller brugeren foretage besigtigelse på vedkommende ejendom.
 Stk. 2.  Besigtigelse kan foretages uden tilkaldelse af  

 sagens parter.
Ikrafttrædelse § 14.  Bekendtgørelsen træder i kraft ved  

 bekendtgørelsen i Lovtidende.
