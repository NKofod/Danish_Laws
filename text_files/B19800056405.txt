 I henhold til § 25, stk. 1, i værnepligtsloven (lov nr. 213 af 30. maj  

 1980) og efter forhandling med forsvarsministeren fastsættes:
 § 1.  Forsvarskommandoen eller den myndighed, som  

 forsvarskommandoen bemyndiger dertil, indkalder til værnepligtstjeneste i  

 forsvaret.
 § 2.  Civilforsvarsstyrelsen eller den  

 civilforsvarsmyndighed, som civilforsvarsstyrelsen bemyndiger dertil,  

 indkalder til værnepligtstjeneste i civilforsvaret.
 § 3.  Værnepligtsstyrelsen indkalder til  

 værnepligtstjeneste ved civilt arbejde.
 § 4.  Indkaldelsesordre sendes som anbefalet brev.
 § 5.  Politiet udleverer indkaldelsesordren til en  

 værnepligtig, hvis det ikke på anden måde har været muligt at udlevere den  

 til ham.
 Stk. 2.  Kan en værnepligtig ikke findes, efterlyses han  

 snarest og senest 14 dage før den fastsatte mødedag.
 Stk. 3.  Findes den værnepligtige efter det fastsatte  

 mødetidspunkt, men senest 10 dage derefter, og er han indkaldt til den første  

 samlede tjeneste i forsvaret, til civilforsvarskorpset eller til civilt  

 arbejde, giver politiet ham pålæg om at møde omgående.
 § 6.  Bekendtgørelsen træder i kraft den 1. januar  

 1981.
 Stk. 2.  Bekendtgørelse nr. 25 af 14. januar 1976 om  

 indkaldelse m.v. af værnepligtige ophæves.
