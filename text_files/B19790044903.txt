 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 Da Danmark har tiltrådt den i Paris den 24. juli 1971 reviderede  

 Bernerkonvention til værn for litterære og kunstneriske værker, den i Paris  

 samme dag reviderede Verdenskonvention om ophavsret, den europæiske  

 overenskomst af 22. juni 1960 om beskyttelse af fjernsynsudsendelser og den  

 internationale konvention af 26. oktober 1961 om beskyttelse af udøvende  

 kunstnere, fremstillere af fonogrammer samt radio- og fjernsynsforetagender,  

 fastsættes i henhold til § 60 og § 58, stk. 4, i lov om ophavsretten til  

 litterære og kunstneriske værker, jfr. lovbekendtgørelse nr. 130 af 15. april  

 1975, som ændret ved lov nr. 240 af 8. juni 1977, og § 20 i lov om retten til  

 fotografiske billeder, jfr. lovbekendtgørelse nr. 129 af 15. april 1975, som  

 ændret ved lov nr. 239 af 8. juni 1977, herved følgende om anvendelsen af  

 bestemmelserne i de nævnte love i forhold til lande, der er tilsluttet de  

 nævnte internationale overenskomster:
Bernerkonventionen § 1.  Bestemmelserne i lov om ophavsretten til  

 litterære og kunstneriske værker kapitel I-IV og VI-VIII anvendes med de  

 afvigelser, som følger af §§ 2-4, på § 2.  Når beskyttelsestiden for et værk er udløbet  

 efter den lovgivning, der gælder i værkets hjemland, nyder værket ikke  

 beskyttelse efter ophavsretslovens bestemmelser med undtagelse af §§ 51-53,  

 medmindre anden særlig aftale er truffet med dette land.
Stk. 2.  For værker, der først udgives inden for  

 Bernerunionen, anses som hjemland det unionsland, hvor udgivelsen fandt sted,  

 eller i tilfælde af værkets udgivelse samtidig eller inden for 30 dage i to  

 eller flere unionslande med forskellig beskyttelsestid, det af disse, der har  

 den korteste beskyttelsestid.
For værker, der er udgivet i et unionsland  

 samtidig med eller inden for 30 dage efter deres første udgivelse i et uden  

 for unionen stående land, anses unionslandet som hjemland.
Stk. 3.  For værker, der ikke er udgivet, eller som ikke  

 er omfattet af reglerne i stk. 2, anses som hjemland det unionsland, hvor  

 ophavsmanden er statsborger eller bosat.
For bygningsværker, der er  

 beliggende i et unionsland, og kunstværker, der er indføjet i bygninger eller  

 anlæg beliggende i et unionsland, anses dog dette land som hjemland.
For  

 filmværker, hvis fremstiller har hovedsæde eller er bosat i et unionsland,  

 anses dog dette som hjemland.
 § 3.  For sådanne værker af anvendt kunst samt  

 industrielle mønstre og modeller, der i hjemlandet udelukkende beskyttes som  

 mønstre og modeller, ydes der alene beskyttelse efter den danske lovgivning  

 om mønstre.
 § 4.  For værker, der er frembragt af statsborgere i  

 Thailand, finder bestemmelserne i § 2, stk. 1, og § 3 ikke anvendelse.
 § 5.  Med hensyn til anvendelsen af bestemmelserne i  

 lov om retten til fotografiske billeder i forhold til lande, der er  

 tilsluttet Bernerunionen, finder reglerne i §§ 1-4 tilsvarende anvendelse.
 § 6.  Aftaler om at medvirke ved indspilning af  

 filmværker skal indebære, at ophavsmændene - såfremt andet ikke følger af  

 aftalen - ikke kan modsætte sig, at eksemplarer af værket fremstilles eller  

 spredes til almenheden, at værket fremføres offentligt, eller at dets tekst  

 indtales eller på anden måde gengives på et andet sprog.
 Stk. 2.  Spørgsmålet om, hvorvidt de i stk. 1 nævnte  

 aftaler for at have virkning efter denne bestemmelse skal være affattet  

 skriftligt, afgøres efter lovgivningen i det land, hvor producenten har sit  

 hovedsæde eller er bosat.
 Stk. 3.  Bestemmelserne i stk. 1 og 2 gælder også  

 aftaler om medvirken ved indspilning af filmværker, der omfattes af  

 ophavsretslovens § 58, stk. 1, hvis værket efter reglerne i § 2 i denne  

 anordning har hjemland i et andet unionsland end Danmark.
Verdenskonventionen § 7.  Bestemmelserne i lov om ophavsretten til  

 litterære og kunstneriske værker kapitel I-IV og VI-VIII anvendes med de  

 afvigelser, som følger af §§ 8-10, på § 8.  Når beskyttelsestiden for et værk er udløbet  

 efter den i værkets hjemland gældende lovgivning, nyder værket ikke  

 beskyttelse efter ophavsretslovens bestemmelser med undtagelse af §§ 51-53.
Stk. 2.  Når et værk er udgivet første gang i et  

 konventionsland, anses dette land for værkets hjemland.
I tilfælde af værkets  

 udgivelse samtidig eller inden for 30 dage i to eller flere konventionslande  

 med forskellig beskyttelsestid, anses dog som værkets hjemland det land  

 blandt disse, der har den korteste beskyttelsestid.
 Stk. 3.  Når et værk er udgivet første gang i et uden  

 for konventionen stående land, anses som værkets hjemland det land, i hvilket  

 værkets ophavsmand er statsborger.
 Stk. 4.  For et ikke udgivet værk anses som hjemland det  

 land, i hvilket værkets ophavsmand er statsborger.
 § 9.  Bestemmelsen i § 7 gælder ikke for værker, som  

 er frembragt før konventionen trådte i kraft for vedkommende fremmede stat,  

 medmindre denne stat beskytter danske værker, som er frembragt før dette  

 tidspunkt.
§ 10.  Bestemmelserne i §§ 7-9 gælder ikke for § 11.  Bestemmelserne i lov om ophavsretten til  

 litterære og kunstneriske værker - med undtagelse af kapitel V - finder  

 anvendelse på værker, som først er udgivet af De forenede Nationer (FN), af  

 de specielle organisationer knyttet til FN eller af Organisationen af  

 amerikanske stater, samt på ikke udgivne værker, som nævnte organisationer  

 har ret til at udgive.
 § 12.  Med hensyn til anvendelsen af bestemmelserne i  

 lov om retten til fotografiske billeder i forhold til Verdenskonventionens  

 lande m. m. gælder de i §§ 7-10 foreskrevne regler tilsvarende.
Overenskomsten om beskyttelse af fjernsynsudsendelser § 13.  Bestemmelserne i § 48 i lov om ophavsretten til  

 litterære og kunstneriske værker og de dertil hørende bestemmelser i loven  

 finder med de i stk. 2-3 angivne modifikationer også anvendelse på  

 fjernsynsudsendelser, som finder sted i fremmede lande tilsluttet den  

 europæiske overenskomst af 22. juni 1960 om beskyttelse af  

 fjernsynsudsendelser.
 Stk. 2.  Når beskyttelsestiden for en udsendelse er  

 udløbet i det land, hvori udsendelsen fandt sted, nyder udsendelsen ikke  

 beskyttelse efter ophavsretslovens bestemmelser.
 Stk. 3.  Med hensyn til udsendelser fra lande, der har  

 taget forbehold i henhold til overenskomstens art. 3, stk. 1 d, over for  

 beskyttelse af optagelser ved fotografering af særskilte billeder  

 (»still-photographs«) fra udsendelser og reproduktion af sådanne  

 optagelser, finder de i § 48 givne regler om beskyttelse mod ulovlig  

 optagelse af en fjernsynsudsendelse på bånd, film eller anden indretning, ved  

 hjælp af hvilken den kan gengives, og mod ulovlig overføring af udsendelsen  

 fra sådanne indretninger til andre indretninger, der kan gengive den, ikke  

 anvendelse, for så vidt angår optagelser og reproduktioner af den omhandlede  

 art (»still-photographs«).
International konvention om beskyttelse af udøvende kunstnere,  

 fremstillere af fonogrammer samt radio- og fjernsynsforetagender § 14.  Bestemmelserne i §§ 45-48 i lov om ophavsretten  

 til litterære og kunstneriske værker finder med de i stk. 2-3 angivne  

 modifikationer også anvendelse på fremførelser, lydoptagelser samt lydradio-  

 og fjernsynsudsendelser, som finder sted i fremmede lande tilsluttet  

 International konvention af 26. oktober 1961 om beskyttelse af udøvende  

 kunstnere, fremstillere af fonogrammer samt radio- og fjernsynsforetagender.
 Stk. 2.  Bestemmelserne i § 47 om ydelse af vederlag til  

 fremstillere af fonogrammer og udøvende kunstnere i tilfælde af fonogrammets  

 anvendelse til radio- og fjernsynsudsendelse eller dets anvendelse i  

 erhvervsmæssigt øjemed ved andre offentlige fremførelser gælder kun for  

 lydoptagelser, som er foretaget første gang i et fremmed konventionsland, og  

 finder alene anvendelse i det omfang og for det tidsrum tilsvarende  

 beskyttelse af vedkommende konventionsland ydes med hensyn til lydoptagelser  

 foretaget første gang i Danmark.
 Stk. 3.  Bestemmelserne i § 47 gælder ikke for  

 lydoptagelser, der er foretaget første gang i et fremmed konventionsland, som  

 har taget forbehold i henhold til konventionens art. 16, stk. 1, (a) (1) og  

 således ikke yder den i § 47 omhandlede beskyttelse af nogen af de to  

 rettighedsgrupper ved offentlig fremførelse af fonogrammer.
 § 15.  Denne anordning har virkning fra den 30. juni  

 1979. Anordning nr. 365 af 23. september 1965 om anvendelsen af lov om  

 ophavsretten til litterære og kunstneriske værker og lov om retten til  

 fotografiske billeder i forhold til andre lande m. v. ophæves samtidig.
Givet på Fredensborg slot, den 21.  

 september 1979 Under Vor Kongelige Hånd og Segl I Dronningens navn:
