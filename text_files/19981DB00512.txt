Betænkning afgivet af Skatteudvalget den  

 21. maj 1999 Betænkning over Forslag til folketingsbeslutning om  

 afskaffelse af arbejdsmarkedsbidrag for personer under 18 år [af Kim Behnke (FP) m.fl.] Udvalget har behandlet forslaget til folketingsbeslutning  

 i nogle møder og har herunder stillet  

 spørgsmål til skatteministeren, som denne har besvaret  

 skriftligt.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) forslaget til folketingsbeslutning til  

forkastelse.
 Et andet mindretal (Venstres, Det Konservative  

 Folkepartis, Dansk Folkepartis, Fremskridtspartiets og Kristeligt Folkepartis  

 medlemmer af udvalget) indstiller forslaget til folketingsbeslutning til  

vedtagelse med det stillede ændringsforslag.
 Et tredje mindretal (Centrum-Demokraternes medlem af  

 udvalget) vil redegøre for sin stilling til forslaget til  

 folketingsbeslutning og det stillede ændringsforslag ved 2. (sidste)  

 behandling.
Ændringsforslag Af	et mindretal (FP), tiltrådt af et mindretal (V,  

 KF, DF og KRF):
Til titlen 1) Titlen affattes således:
» om indførelse af en bundgrænse for personer  

 under 18 år for betaling af arbejdsmarkedsbidrag«.
Til teksten 2) Teksten affattes således:
»Folketinget pålægger regeringen at  

 fremsætte lovforslag, der indfører en bundgrænse for  

 betaling af arbejdsmarkedsbidrag svarende til personskattelovens  

 personfradrag for personer under 18 år.« Bemærkninger Til nr. 1 og 2 Med ændringsforslagene foreslås det at  

 ændre beslutningsforslaget således, at der i stedet for en  

 afskaffelse af arbejdsmarkedsbidrag for børn indføres en  

 bundgrænse, hvorunder børn ikke skal betale  

 arbejdsmarkedsbidrag.
Bundgrænsen skal svare til personskattelovens §  

 10, hvorefter personer, som ikke er fyldt 18 år, har et personfradrag  

 på 23.200 kr. (1999-beløb).
