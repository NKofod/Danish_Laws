Bekendtgørelse om ændring af bekendtgørelse om statens uddannelsesstøtte (SU-bekendtgørelsen) § 1 I bekendtgørelse nr. 2433 af 14. december 2021 om statens uddannelsesstøtte (SU-bekendtgørelsen) foretages følgende ændringer:
 1. I § 11 indsættes efter »eller lignende«: », jf. dog § 15«.
 2. I § 15 ændres »om den uddannelsessøgende fortsat« til: »om den uddannelsessøgende uanset § 11 fortsat«.
 3. I § 21, stk. 2, 1. pkt., indsættes efter »en gymnasial uddannelse«: »eller en udenlandsk uddannelse, som er sammenlignelig med en dansk gymnasial uddannelse«.
 4. § 30, stk. 3, nr. 2, affattes således:
»2) antallet af rater eller klip, der i en tidligere uddannelse er tildelt og udbetalt som ekstra uddannelsesstøtte, jf. lovens § 14 eller § 19, stk. 3 og 4, i forbindelse med samme fødsel eller adoption.« 5. I § 32 indsættes efter stk. 1 som nyt stykke:
»Stk. 2. Overførsel af de indtil 3 ekstra måneder med uddannelsesstøtte, jf. lovens § 14, stk. 2, kan alene ske i en periode på op til 18 måneder fra det tidspunkt, hvor fødslen eller adoptionen finder sted.« Stk. 2 og 3 bliver herefter stk. 3 og 4.
 6. I § 33 indsættes efter stk. 3 som nyt stykke:
»Stk. 4.  Den tidligst tildelte ekstra uddannelsesstøtte udbetales først.
Dog udbetales eventuel ekstra uddannelsesstøtte, der er overført, jf.
SU-lovens § 14, stk. 2, og § 19, stk. 4, forud herfor.« Stk. 4 og 5 bliver herefter stk. 5 og 6.
 7. I § 33, stk. 5, der bliver stk. 6, indsættes efter »har fået«: »eller kan få«.
 8.  I § 70, stk. 5, 1. pkt., affattes således:
»Er uddannelsen udbudt i et andet land, end hvor den gradsudstedende institution hører hjemme, og er uddannelsen ikke offentligt anerkendt i studielandet, skal uddannelsesudbuddet være kvalitetssikret af en kvalitetssikringsinstitution, der er internationalt anerkendt.« 9. Bilag 1 affattes som bilag 1 til denne bekendtgørelse.
§ 2 Stk. 1.  Bekendtgørelsen træder i kraft den 1. juli 2022.
Stk. 2. § 1, nr. 4-7, finder anvendelse for ansøgning om ekstra uddannelsesstøtte, der er modtaget den 1. august 2022 eller senere.
Reglerne i § 23 og § 28 i bekendtgørelse nr. 1515 af 13. december 2017 finder anvendelse for ansøgning om ekstra uddannelsesstøtte, der er modtaget før den 1. august 2022.
