Betænkning afgivet af Sundheds- og Forebyggelsesudvalget den 17. januar 2013 Betænkning over Forslag til lov om ændring af sundhedsloven (Økonomisk støtte til tandproteser til personer med epilepsi) [af ministeren for sundhed og forebyggelse (Astrid Krag)]:
1. Udvalgsarbejdet Lovforslaget blev fremsat den 19. december 2012 og var til 1. behandling den 10. januar 2013. Lovforslaget blev efter 1. behandling henvist til behandling i Sundheds- og Forebyggelsesudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i høring, og ministeren for sundhed og forebyggelse sendte den 28. november 2012 dette udkast til udvalget, jf.
SUU alm. del  bilag 75. Den 19. december 2012 sendte ministeren for sundhed og forebyggelse de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra Dansk Epilepsiforening og Praktiserende Tandlægers Organisation.
 Ministeren for sundhed og forebyggelse har over for udvalget kommenteret de skriftlige henvendelser til udvalget.
Spørgsmål Udvalget har stillet 7 spørgsmål til ministeren for sundhed og forebyggelse til skriftlig besvarelse, hvoraf de 4 er blevet besvaret og de 3 forventes besvaret inden 2. behandling.
2. Udtalelse fra ministeren for sundhed og forebyggelse Ministeren for sundhed og forebyggelse har over for udvalget oplyst følgende:
 »Af bemærkningerne til lovforslaget fremgår, at den foreslåede støtteordning til tandproteser til personer med epilepsi ikke omfatter skader, der skyldes såkaldt refleksepilepsi.
 Refleksepilepsi er en anerkendt form for epilepsi, og det er derfor udtryk for en beklagelig misforståelse, når det af bemærkningerne til lovforslaget fremgår, at skader, der skyldes refleksepilepsi, ikke vil være omfattet af den foreslåede ordning.
 Det har ikke har været hensigten med lovforslaget at udelukke personer, der har modtaget diagnosen epilepsi, fra at modtage økonomisk støtte til afhjælpning af skader på tænder, mund eller kæber, der er opstået ved et epileptisk anfald.
Sundhedsstyrelsen vil i en kommende vejledning på området nærmere præcisere, hvilke personer med epilepsi og hvilke skader, der vil være omfattet af den foreslåede støtteordning.« 3. Indstillinger og politiske bemærkninger Udvalget indstiller lovforslaget til vedtagelse uændret.
 Venstres, Dansk Folkepartis og Det Konservative Folkepartis medlemmer af udvalget kan tilslutte sig forslaget om økonomisk støtte til tandproteser til personer med epilepsi, som partierne endvidere kan anvise finansiering til gennem de enkelte partiers finanslovforslag.
 V, DF og KF undres dog over, hvorfor der ikke bruges samme faglige benævnelse i både lovtekst og vejledning, når rækkevidden af støtten derved let kan give anledning til misforståelser om den enkeltes rettigheder.
Dansk Folkepartis medlemmer af udvalget undres endvidere over, at andre grupper ikke medtages i lovforslaget.
Her henviser partiet til borgere med aggressiv parodontose, psykisk syge, diabetikere samt andre med handicap, der gør, at de kan få problemer med deres tænder med store tandlægeregninger til følge.
 DF mener som udgangspunkt, at ingen personer med nedsat funktionsevne skal have merudgifter som følge af deres nedsatte funktionsevne.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Annette Lind (S) Flemming Møller Mortensen (S) fmd.
Julie Skovsby (S) Karen J.
Klint (S) Sophie Hæstorp Andersen (S) Daniel Toft Jakobsen (S) Orla Hav (S) Camilla Hersom (RV) Marlene Borst Hansen (RV) Liv Holm Andersen (RV) Jonas Dahl (SF) Eigil Andersen (SF) Özlem Sara Cekic (SF) Stine Brix (EL) Per Clausen (EL) Hans Andersen (V) nfmd.
Martin Geertsen (V) Jane Heitmann (V) Sophie Løhde (V) Hans Christian Schmidt (V) Eyvind Vesselbo (V) Fatma Øktem (V) Liselott Blixt (DF) Jens Henrik Thulesen Dahl (DF) Karina Adsbøl (DF) Mette Hjermind Dencker (DF) Joachim B.
Olsen (LA) Thyra Frank (LA) Benedikte Kiær (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 110 Bilagsnr.
