 Landsskatteretskendelse af 9. oktober 2003 i vedr. selskabs  

 lønudgifter til at gøre et driftsmiddel funktionsdygtigt.  

 Afskrivningsgrundlag.
Det fremgår af sagen, at selskabet A ApS (herefter benævnt  

 selskabet) i det pågældende indkomstår har drevet virksomhed som  

 maskinfabrik,  

 herunder produktion af løfteværktøjer til centrifuger og riste til  

 rensningsanlæg.
Hele selskabets anpartskapital har været ejet af B.
 Selskabet har for det omhandlede indkomstår realiseret en  

 omsætning på 5.968.411 kr., og der har gennemsnitligt været ansat 11  

 medarbejdere.
I indkomståret 1998 har selskabet afholdt udgifter til  

 fremstilling af en kran til brug for selskabet selv, og lønudgifterne i  

 forbindelse hermed er fratrukket i den skattepligtige indkomst.
Af kontokort  

 fremgår det, at der har været materialeforbrug på 37.537 kr. og  

 lønudgifter  

    

  

 på 31.620 kr. vedrørende  

 kranen.
 Ved besigtigelse af kranen har skattemyndighederne  

 konstateret, at kranen, som den forelå ved købet, ikke kunne anvendes i  

 virksomheden, hvorfor selskabet har lavet en kørebane i værkstedshallen til  

 ophængning af kranen.
 De stedlige skattemyndigheder har forhøjet selskabets  

 indkomstopgørelse for indkomståret 1998 med 31.620 kr., med henvisning til  

 statsskattelovens § 6, stk. 1, litra a.
 Samtidig har de stedlige skattemyndigheder godkendt  

 yderligere afskrivninger med 9.486 kr., med henvisning til afskrivningslovens  

 §  

 5, stk. 3.
Til støtte herfor har myndighederne anført, at der ikke kan  

 godkendes fradrag for lønudgifter, som er afholdt i forbindelse med  

 fremstilling af kørebane til en kran, idet udgiften er medgået til  

 fremstilling  

 af et formuegode.
Udgifterne kan derfor ikke fratrækkes, idet udgifterne ikke  

 er medgået til at sikre, erhverve og vedligeholde årets indtjening, jf.  

 statsskattelovens § 6, stk. 1, litra a.
Derimod er udgiften medgået til at  

 sikre en fremtidig indtjeningsmulighed, da der er tale om udgifter vedrørende  

 produktionsapparatet, hvorfor udgifterne kan aktiveres.
 Myndighederne er ikke enige i, at egne opstillingsudgifter i  

 forbindelse med anskaffelse af edb-anlæg ikke skal aktiveres sammen med  

 anskaffelsessummen for selve edb-anlægget.
Vedrørende Jan Steen Hansens artikel, offentliggjort i  

 Tidsskrift for Skatter og Afgifter 2001.724, bemærkes, at der ikke i artiklen  

 plæderes for, at der er valgfrihed mellem at fradrage lønudgifter direkte  

 efter  

 statsskattelovens § 6, stk. 1, litra a, og aktivering af samme ved produktion  

 af et anlægsaktiv til brug i egen virksomhed.
Tværtimod anføres i artiklen,  

 at  

 såfremt der er tale om driftsomkostninger, som er omfattet af  

 statsskattelovens  

 § 6, stk. 1, litra a, det vil sige udgifter, der er afholdt med henblik på at  

 erhverve, sikre og vedligeholde indkomsten, er der ikke pligt til at aktivere  

 sådanne omkostninger, selvom disse måtte være accessoriske til anskaffelsen  

 af  

 et aktiv.
Skattemyndighederne har blandt andet henvist til afsnit  

 40.2.3.1.1 i Skattekartoteket om grundlaget for afskrivninger på  

 driftsmidler.  

 Da lønudgifterne er afholdt over for selskabets egne medarbejdere i  

 forbindelse  

 med opstilling af kørebane til en kran, som er til brug i egen virksomhed, er  

 den afholdte lønudgift ikke en driftsomkostning, men derimod en omkostning,  

 der  

 er afholdt i tilknytning til anskaffelse af et anlægsaktiv til brug for  

 produktionen i virksomheden.
Lønomkostningen skal derfor tillægges aktivets  

 anskaffelsessum og afskrives efter reglerne i afskrivningslovens kapitel 2.
 Selskabets repræsentant har over for Landsskatteretten  

 nedlagt påstand om, at selskabets indkomstopgørelse for indkomståret 1998  

 nedsættes i overensstemmelse med det selvangivne.
 Til støtte herfor har repræsentanten anført, at alle  

 erhvervsmæssige lønudgifter er skattemæssigt fradragsberettigede, hvilket  

 blandt andet fremgår af Ligningsvejledningen for 1998, afsnit E.B.3.1.
Driftsøkonomisk er udgifterne til lønomkostninger til  

 opstilling af kørebanen aktiveret i henhold til årsregnskabslovens  

 bestemmelser.
Den regnskabsmæssige behandling ikke er afgørende for den  

 skattemæssige behandling, og skattemyndighederne kan tilsyneladende ikke helt  

 skelne mellem disse.
Opstilling af kørebanen er sket, når selskabet ikke har haft  

 andre arbejdsopgaver til medarbejderne.
Det er således medarbejdernes  

 uproduktive tid, der er brugt til opstilling af kørebanen.
Stilstand i  

 virksomheden, hvor medarbejderne dygtiggør sig eller blot rydder op, er  

 utvivlsomt  

 en fradragsberettiget udgift.
I nærværende sag er der heller ikke tale om, at  

 medarbejderne tilfører kranen en merværdi, idet opstillingen er en  

 nødvendighed  

 for kranens anvendelse, og kranbanen er tilpasset selskabets bygning.  

 Kranbanen  

 kan derfor kun sælges som gammelt jern, mens kranen kan afhændes igen, hvis  

 det  

 skulle blive aktuelt.
Der er henvist til Jan Steen Hansens artikel, offentliggjort  

 i Tidsskrift for Skatter og Afgifter 2001.724, hvoraf det fremgår, at hvis en  

 udgift udgør en fradragsberettiget driftsomkostning, kan skattemyndighederne  

 ikke med henvisning til princippet om accessoriske udgifter afskære et  

 fradrag  

 ved at hævde, at den pågældende driftsomkostning skal tillægges  

 anskaffelsessummen.
Det fremgår ligeledes af artiklen, at skattemyndighederne  

 ikke kan tvinge en skattepligtig til at tillægge omkostninger til et aktivs  

 anskaffelsessum, når udgifterne udgør fradragsberettigede driftsomkostninger.
I nærværende sag er der ikke tale om fremstilling af et  

 driftsmiddel, men derimod om opstilling af et anskaffet driftsmiddel, og  

 opstillingen var en nødvendighed for at kunne anvende driftsmidlet i  

 virksomheden.
Da selskabet på tidspunktet for driftsmidlets ankomst havde  

 ledig  

 kapacitet blandt personalet, fandt man det naturligt at bruge eget personale,  

 der alligevel skulle have løn.
Lønudgifter, der afholdes over for ansatte, er efter  

 repræsentantens opfattelse fradragsberettiget i medfør af statsskattelovens §  

 6, stk. 1, litra a.
Dette må være tilfældet, uanset om der i en kortere  

 periode  

 er stilstand i virksomheden, som det er tilfældet i nærværende sag.  

 Alternativt  

 kunne personalet for eksempel have ryddet op, hvilket skattemyndighederne  

 ikke  

 kunne have anfægtet fradragsretten for.
 Endvidere er udgiften til de materialer, der er anskaffet  

 til brug for opstillingen af kranbanen, ikke fratrukket, men er tillagt  

 aktivets skattemæssige anskaffelsessum.
Der er tale om lønudgifter, der skulle have været afholdt  

 alligevel, og som er fratrukket som en ganske normal lønudgift.
I øvrigt  

 bemærkes, at tidsforbruget er ganske beskedent særligt set i relation til, at  

 selskabet normalt beskæftiger 10-12 fuldtidsansatte.
Der er også henvist til Landsskatterettens kendelser af  

 henholdsvis 12. juni 2001 og 21. september 2001, SKM 2001.314.LSR og SKM  

 2001.471.LSR  

 (TfS 2001.688 og 2001.904). Der er ikke tale om helt den samme situation,  

 idet  

 begge kendelser vedrører udgifter til advokat og revisor i forbindelse med  

 omstrukturering.
Disse udgifter skulle ikke nødvendigvis tillægges en  

 anskaffelsessum, men der kunne ske fradrag for udgifterne i henhold til  

 ligningslovens § 8 J.
Der er derfor tale om, at den skattepligtige kan vælge  

 mellem at foretage fradrag for udgifterne eller at tillægge udgifterne til  

 anskaffelsessummen, hvilket tilsvarende er problemstillingen i nærværende  

 sag.
Når der særskilt er hjemlet fradrag i skattelovgivningen for  

 de pågældende udgifter, så opstår der derfor en valgmulighed for den  

 skattepligtige.
Da lønudgifter er fradragsberettigede i henhold til  

 skattelovgivningen, hvilket blandt andet fremgår af Ligningsvejledningen, så  

 kan skattemyndighederne ikke tvinge selskabet til at lægge lønudgifterne til  

 anskaffelsessummen.
 Endvidere fremhæves, at konsekvensen af skattemyndighedernes  

 synspunkt bliver, at en virksomhed, der benytter eget personale til  

 installering af et edb-system, der utvivlsomt er et aktiv, der skal  

 afskrives,  

 skal tillægge lønudgifterne til opstilling og undervisning med videre til  

 anskaffelsessummen for edb-systemet.
 Landsskatteretten  

 skal udtale:
 I henhold til dagældende afskrivningslovs § 2, stk. 3 og 4,  

 (lovbekendtgørelse nr. 932 af 24. oktober 1996), skal anskaffelsessummen af  

 aktiver tillægges saldoværdien, hvorpå der maksimalt kan afskrives med en  

 procentsats på 30 for indkomståret 1998.
Anskaffelsessummen efter dagældende afskrivningslovs § 2,  

 stk. 3, skal forstås som udgiften til anskaffelsen af det pågældende aktiv  

 tillagt udgiften til eksempelvis opsætning, implementering eller klargøring  

 af  

 det pågældende aktiv, således at aktivet rent faktisk er færdiggjort i et  

 sådant omfang, at det kan anvendes som driftsmiddel i virksomheden.
Dette er  

 tilfældet, uanset om det er virksomhedens egne medarbejdere eller eksterne  

 personer, der fortager sådanne handlinger.
 Da selskabets lønudgift til opsætning af kranen har været  

 direkte nødvendig for kranens funktion, skal lønudgiften tillægges  

 anskaffelsessummen for kranen til afskrivning sammen med denne.
 Den påklagede skatteansættelse stadfæstes derfor.
