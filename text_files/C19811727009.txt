 Ministeriet for offentlige arbejder udsender hermed vejregler for  

 fugtisolering af betonbroer.
 Reglerne, der er udarbejdet af vejregeludvalget, er udfærdiget i medfør af  

 § 6 i lov om offentlige veje (lovbekendtgørelse nr. 585 af 20. november  

 1975).
Reglerne, der er vejledende, indeholder tekniske anvisninger til brug ved  

 projektering af betonbroers og andre betonbygværkers fugtisolering.
Reglerne  

 behandler i denne henseende de tre gængse typer af isolerings- og  

 beskyttelseslag: bitumenpladeisolering med beskyttelsesbeton,  

 bitumenpladeisolering med beskyttelsesmembran og mastiksisolering.
 Reglerne anviser udførelse af en hensigtsmæssig fugtisolering af  

 betonbroer, der er holdbar og yder god beskyttelse mod nedbrydning på grund  

 af gennemsivende vand, indeholdende opløste kemiske optøningsmidler,  

 forurening fra atmosfæren, trafikkens udstødningsgasser m.m., der er  

 skadelige for beton uden beskyttelse.
Anvendes reglerne, vil der ske en mindre fordyrelse af udgiften til  

 projektering og udførelse af fugtisoleringen.
Samtidig vil fugtisolering  

 efter de nye regler indebære besparelser i udgiften til vedligeholdelsen af  

 broerne.
Besparelsen beregnet over fugtisoleringens levetid kan anslås til  

 mellem 1 og 8 gange forøgelsen af projekterings- og anlægsomkostningerne til  

 fugtisolering.
 Man henleder samtidig opmærksomheden på, at vejdirektoratet i forbindelse  

 med nærværende regler som informationsmateriale udsender udbuds- og  

 anlægsforskrifter til brug for udarbejdelse af udbudsmateriale for  

 entrepriser, der omfatter fugtisolering af betonbroer, eller hvori  

 fugtisoleringsarbejder og de dertil knyttede belægningsarbejder indgår.  

 Materialet og yderligere eksemplarer af nærværende vejregler kan rekvireres i  

 vejdirektoratet, Havnegade 23, postboks 2169, 1016 København K., telefon (01)  

 11 33 38.
