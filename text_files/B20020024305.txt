Bekendtgørelse om visse  

 ozonlagsnedbrydende stoffer1) (forbud og anvendelsesbegrænsninger) I medfør af § 4a, § 7a, § 8, stk. 1, § 30,  

 § 45, stk. 1 og stk. 2, § 59, stk. 4, og § 60 i  

 lov om kemiske stoffer og produkter, jf. lovbekendtgørelse nr. 21 af  

 16. januar 1996, som ændret ved lov nr. 424 af 10. juni 1997 og lov nr.  

 256 af 12. april 2000, samt efter forhandling med skatteministeren,  

 fastsættes:
Kapitel 1 Bekendtgørelsens område § 1. Den til enhver tid gældende EF  

 forordning om stoffer, der nedbryder ozonlaget2) , fastlægger minimumsniveauet for  

 reguleringen af kontrollerede stoffer.
 § 2. Denne bekendtgørelse regulerer de  

 kontrollerede stoffer, der er nævnt i stk. 2, og varer, herunder  

 anlæg, der indeholder kontrollerede stoffer, eller hvis funktion er  

 afhængig af disse stoffer.
 Stk. 2. De kontrollerede stoffer er følgende kemiske  

 stoffer og disses isomere, både alene og i blanding med andre stoffer,  

 såfremt indholdet udgør mere end 1 vægtprocent:
1)	Alle CFC-er (fuldt halogenerede chlorfluorcarboner), 2)	Tetrachlormethan, 3)	Trichlorethan, 4)	Alle haloner (fuldt halogenerede bromfluorcarboner,  

 bromchlorcarboner og bromchlorfluorcarboner), 5)	Alle HBFC-er (hydrobromfluorcarboner), 6)	Alle HCFC-er (hydrochlorfluorcarboner) og 7)	Methylbromid.
§ 3. Bekendtgørelsen omfatter  

 ikke 1)	kontrollerede stoffer, der anvendes som råmateriale til  

 fremstilling af kemiske stoffer, der ikke er omfattet af denne  

 bekendtgørelse, og 2)	dosisinhalatorer og lægemiddelpumper med indhold af  

 kontrollerede stoffer Kapitel 2 Begrænsninger i anvendelse af kontrollerede  

 stoffer § 4. Erhvervsmæssig anvendelse af  

 kontrollerede stoffer, der ikke er genvundne, er forbudt, jf. dog  

 stk. 2, 2. pkt.
Stk. 2. Erhvervsmæssig anvendelse af alle haloner, nye  

 og genvundne, er forbudt.
Det er dog tilladt at anvende haloner 1)	i fly og 2)	i anlæg i fiske- og handelsskibe med en længde i henhold  

 til den internationale konvention om måling af skibe, 1969  

 (målingskonvention) på under 100 meter indtil 31. december  

 2003.
 § 5. Det er forbudt erhvervsmæssigt at  

 påfylde eller at lade påfylde kontrollerede stoffer, der ikke er  

 genvundne, på varer, herunder anlæg.
Stk. 2. Påfyldning med alle haloner, nye og genvundne,  

 er forbudt.
Det er dog tilladt at fylde genvundne haloner 1)	på anlæg i fly, 2)	på håndholdte brandslukkere til fly og 3)	på anlæg i fiske- og handelsskibe med en længde, i  

 henhold til målingskonventionen, på under 100 meter indtil 31.  

 december 2002.
 Stk. 3. Virksomheder, der fylder halon på anlæg i  

 fly, jf. stk. 2, nr. 1, eller på håndholdte brandslukkere  

 til fly, jf. stk. 2, nr. 2, skal senest den 20. januar i det  

 efterfølgende år orientere Miljøstyrelsen om  

 påfyldte mængder af anvendte typer af halon.
Kapitel 3 Begrænsninger i salg, eksport, anvendelse og  

 besiddelse af varer, herunder anlæg, der indeholder kontrollerede  

 stoffer § 6. Erhvervsmæssig eksport af varer,  

 herunder anlæg, der ikke er kemiske produkter, og som indeholder  

 kontrollerede stoffer, er forbudt.
Forbudet omfatter ikke eksport af fly og  

 skibe.
 Stk. 2. Erhvervsmæssig salg af varer, herunder  

 anlæg, der ikke er kemiske produkter, og som indeholder ikke genvundne  

 kontrollerede stoffer, er forbudt, jf. dog stk. 3.
Stk. 3. Det er dog tilladt at videresælge varer i  

 Danmark, der 1)	ved førstegangssalg opfyldte danske krav eller 2)	ved førstegangssalg i EU opfyldte krav, der sikrer et  

 tilsvarende beskyttelsesniveau med hensyn til ozonlagsnedbrydende  

 stoffer.
 § 7. Varer, herunder anlæg, som indeholder  

 kontrollerede stoffer, og som er anskaffet lovligt, kan fortsat anvendes, jf.  

 dog stk. 2.
Stk. 2. Det er forbudt at være i besiddelse af mobile og  

 stationære brandslukningsanlæg med indhold af haloner, medmindre  

 anlægget er fast installeret i et fly eller i et udenlandsk registreret  

 køretøj eller skib.
Indtil 31. december 2003 er det dog tilladt  

 at besidde anlæg med haloner, der er installeret på fiske- og  

 handelsskibe med en længde, i henhold til målingskonventionen,  

 på under 100 meter.
§ 8. Servicering, vedligeholdelse eller  

 demontering af 1)	køle-, luftkonditionerings- og varmepumpeanlæg, 2)	udstyr, der indeholder kontrollerede stoffer som  

 opløsningsmidler og 3)	brandsikringssystemer og brandslukkere skal udføres så det sikres, at kontrollerede stoffer  

 genvindes med henblik på genanvendelse eller regenerering eller  

 genvindes med henblik på destruktion.
 Stk. 2. Den, der servicerer, vedligeholder eller demonterer  

 køle-, luftkonditionerings- eller varmepumpeanlæg, jf.  

 stk. 1, nr. 1, skal være autoriseret til at foretage kontrol i  

 henhold til Arbejdstilsynets regler om køleanlæg, være  

 uddannet som kølemontør, have gennemført et relevant  

 kursus under arbejdsmarkedsuddannelserne, have tilsvarende uddannelse, der  

 som minimum sikrer kendskab til foranstaltninger, der kan hindre eller  

 begrænse udslip af kontrollerede stoffer, eller arbejde under  

 instruktion af sådanne personer.
 Stk. 3. Den, der servicerer, vedligeholder eller demonterer  

 anlæg eller udstyr, der er omfattet af stk. 1, skal have kendskab  

 til kravene i denne bekendtgørelse og til foranstaltninger, der kan  

 hindre eller begrænse udslip af kontrollerede stoffer.
 Stk. 4. Virksomheder, som udfører arbejde med  

 kontrollerede stoffer omfattet af stk.1, skal sikre, at arbejdet  

 udføres af personer, der opfylder kravene i stk. 2 og 3.
 Stk. 5. Den, som lader arbejde omfattet af stk. 1  

 udføre, skal sikre, at arbejdet udføres af personer eller  

 virksomheder, der opfylder kravene i stk. 2 og 3.
Kapitel 4 Kontrol, dispensation og klageadgang § 9. Tilsyn og kontrol med overholdelse af  

 reglerne i denne bekendtgørelse og med overholdelse af forordningen om  

 ozonlagsnedbrydende stoffer udøves af Miljøstyrelsen, jf.  

 kapitel 10 i lov om kemiske stoffer og produkter.
De statslige told- og  

 skattemyndigheder bistår Miljøstyrelsen med kontrollen.  

 Søfartsstyrelsen fører kontrol med overholdelse af § 7,  

 stk. 2, og indberetter overtrædelser til  

 Miljøstyrelsen.
Stk. 2. Miljøstyrelsen kan i særlige  

 tilfælde tillade, at reglerne i bekendtgørelsen fraviges,  

 herunder tillade 1)	at haloner anvendes til kritisk anvendelse, jf. forordningen om  

 ozonlagsnedbrydende stoffer, artikel 4, stk. 4, nr. iv, 2)	at kontrollerede stoffer anvendes til formål, hvor mindre  

 miljø- eller sundhedsmæssige belastende alternativer ikke er til  

 rådighed, og hvor anvendelsen vurderes at være at væsentlig  

 betydning, 3)	at HCFC anvendes til laboratorieformål, herunder til forskning  

 og udvikling, eller 4)	at kontrollerede stoffer anvendes til formål, som  

 indebærer, at den samlede udledning af ozonlagsnedbrydende stoffer fra  

 det pågældende anvendelsesområde reduceres  

 væsentligt.
 Stk. 3. Miljøstyrelsens afgørelser efter  

 stk. 2 kan ikke påklages til anden administrativ myndighed.
Kapitel 5 Straf og ikrafttræden § 10. Medmindre højere straf er forskyldt  

 efter anden lovgivning, straffes den, der overtræder § 4,  

 § 5, § 6, stk. 1-2, § 7, stk. 2, § 8 eller  

 overtræder vilkår fastsat i tilladelser i medfør af  

 § 9, stk. 2, med bøde.
Stk. 2. Straffen kan stige til fængsel i indtil 2  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	voldt skade på menneskers liv eller sundhed eller fremkaldt  

 fare derfor eller 2)	voldt skade på miljøet eller fremkaldt fare derfor  

 eller 3)	opnået en tilsigtet økonomisk fordel, herunder  

 besparelser for den pågældende selv eller andre.
 Stk. 3. Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
 § 11. Bekendtgørelsen træder i kraft  

 den 1. juni 2002, jf. dog stk. 3-5.
 Stk. 2. Samtidig ophæves Miljø- og  

 Energiministeriets bekendtgørelse nr. 974 af 13. december 1995 om  

 forbud mod anvendelse af visse ozonlagsnedbrydende stoffer.
 Stk. 3. § 4, stk. 2, og § 7, stk. 2,  

 træder først i kraft den 1. december 2002 for  

 livsnødvendige anvendelser af genvundne haloner til  

 brandslukningsformål i skibe, flyveledercentraler og forsvaret.
 Stk. 4. § 8, stk. 2-5, træder først i  

 kraft den 1. december 2002.
 Stk. 5. Dispensationer, der er meddelt i henhold til de  

 tidligere gældende regler, vedbliver at være gældende,  

 indtil de ophører i overensstemmelse med deres indhold, eller indtil  

 der træffes ny bestemmelse i henhold til denne bekendtgørelse.  

 Overtrædelser af dispensationernes vilkår straffes efter de  

 hidtil gældende regler.
Miljøministeriet, den 19. april 2002 Hans Chr.
Schmidt /Helge Andreasen 1)   Bekendtgørelse nr. 974 af 13.  

 december 1995, som denne bekendtgørelse afløser, har som udkast  

 været notificeret i overensstemmelse med Rådets direktiv  

 83/189/EØF (informationsproceduredirektivet), som ændret  

 hovedsageligt ved Rådets direktiv 88/183/EØF og  

 Europaparlamentets og Rådets direktiv 94/10/EF samt meddelt  

 Kommissionen under henvisning til artikel 130T i EU-Traktaten, nu art.  

 176(EF).
2)   Gældende forordning pr. 1. maj  

 2002 er Europa-Parlamentets og Rådets forordning (EF) nr. 2037/2000 af  

 29. juni 2000 om stoffer, der nedbryder ozonlaget, som ændret ved  

 forordning 2038/2000/EF og forordning 2039/2000/EF.
Forordningerne er optrykt  

 i EFT L 244 af 29. september 2000.
