Bilag 1 Cirkulære om aftale om nyt lønsystem for tjenestemænd og tjenestemandslignende ansatte inden for Trafikforbundets forhandlingsområde (Til samtlige ministerier og styrelser) Generelle bemærkninger 1. Finansministeriet og Statstjenestemændenes Centralorganisation II (CO II) har indgået vedlagte aftale om nyt lønsystem for tjenestemænd og tjenestemandslignende ansatte inden for Trafikforbundets forhandlingsområde.
2. Finansministeriet bemyndiger herved Transportministeriet til at føre forhandlinger om og indgå lokale aftaler i henhold til det nye lønsystem.
Finansministeriet forudsætter endvidere, at Transportministeriet videredelegerer denne kompetence i videst muligt omfang med henblik på, at samtlige aftaler der alene vedrører løndannelsen ved den pågældende institution mv., kan indgås af den lokale ledelse.
 3. Tilsvarende forudsættes, at CO II og Trafikforbundet i videst muligt omfang delegerer kompetencen til det lokale niveau.
4. Det er aftalt, at den hidtidige bestemmelse i § 1, stk. 3, om institutionsvis overgang til nyt lønsystem, ophæves.
Det gamle lønsystem ophæves, og institutioner, der pr. 31. marts 2008 ikke er overgået til det nye lønsystem, overgår pr. 1. april 2008 obligatorisk til det nye lønsystem.
Overgangen sker i henhold til § 12 om overgang til nyt lønsystem.
 5. Deter aftalt, at ansatte ved Danmarks Meteorologiske Institut, Statens Luftfartsvæsen og Havarikommissionen for Civil Luftfart og Jernbane samt Naviair inden for Trafikforbundets forhandlingsområde er undtaget fra obligatorisk overgang.
6. Det er aftalt, at de hidtidige grænser for godtgørelse af over- og merarbejde ophæves.
Herefter gælder reglerne om over- og merarbejdsgodtgørelse i den til enhver tid gældende aftale om arbejdstid for tjenestemænd i staten.
7. For at lette overblikket er cirkulærebemærkninger, der relaterer sig til en enkelt bestemmelse, nu opført som bemærkninger til denne bestemmelse.
Andre bemærkninger er opført under generelle bemærkninger.
Denne redaktionelle ændring medfører ikke nogen ændringer i bestemmelsernes, henholdsvis bemærkningernes retlige status.
Ikrafttræden Dette cirkulære har virkning fra 1. april 2008. Samtidig ophæves cirkulære af 17. februar 2003 (Fmst.nr. 014/03).
Personalestyrelsen, den 10. marts 2009 Helle Hoff Aftale om nyt lønsystem for tjenestemænd og tjenestemandslignende ansatte inden for Trafikforbundets forhandlingsområde § 1. Dækningsområde Aftalen gælder for tjenestemænd og tjenestemandslignende ansatte inden for Trafikforbundets forhandlingsområde.
 Stk. 2. Bestemmelserne i aftalen supplerer eller erstatter bestemmelserne i lønjusteringsaftalen, klassificeringsaftaler og andre lønaftaler.
 Stk. 3. Aftalen omfatter ikke stillinger, der er klassificeret i lønramme 35 og højere, eller som efter aftalens ikrafttræden klassificeres i lønramme 35 og højere.
§ 2. Lønsystemet Aftalen om nyt lønsystem er indgået i henhold til rammeaftalen om nye lønsystemer, hvis bestemmelser gælder, hvor intet andet måtte være nævnt i denne aftale.
 Stk. 2. Lønsystemet består af en basisløn, jf. §§ 4-9 og en tillægsdel, jf. 10.
 Stk. 3. Ved ansættelse på nedsat tid ydes forholdsmæssig løn.
 Stk. 4. Den timeløn, der lægges til grund ved beregning af overarbejdsgodtgørelse, udgør 1/1924 af den samlede faste løn (inkl. evt. personligt tillæg (udligningstillæg) samt eventuelle tillæg, der er videreført fra det gamle lønsystem, men ekskl. eventuelle rådighedstillæg). Dertil ydes overtidstillæg efter reglerne i aftale om arbejdstid for tjenestemænd i staten.
 Cirkulærebemærkninger til § 2:
 Der henvises til bestemmelserne om forhandling og indgåelse af lokale aftaler, uenighed og opsigelse af lokale aftaler m.v. i den til enhver tid gældende rammeaftale om nye lønsystemer og cirkulæret hertil.
Basisløn og tillæg reguleres i henhold til rammeaftalen om nye lønsystemer.
Eventuelle tillæg, som tidligere har været uregulerede, reguleres fortsat ikke.
 Ved godtgørelse af over- og merarbejde gælder den til enhver tid gældende aftale om arbejdstid for tjenestemænd i staten.
§ 3. Basisløn Bestemmelserne i §§ 4-9 træder i stedet for hidtil gældende klassificeringsaftaler.
 Stk. 2. Alle basislønninger er angivet i årligt grundbeløb (niveau 1. oktober 1997).
Stk. 3. Løngruppe 1, 2, 3 og 4 er opdelt i to satser.
Hovedstad dækker stedtillægsområde V og VI samt Roskilde Kommune.
Provins dækker stedtillægsområde II, III og IV.
§ 4. Løngruppe 1 Løngruppe 1 omfatter stillinger, der ikke henføres til en højere løngruppe.
 Stk. 2. Indtil 30. september 2008 er basislønnen:
§ 5. Løngruppe 2 Til løngruppe 2 kan henføres stillinger, der indebærer varetagelse af selvstændig sagsbehandling på et varieret sagsområde, der kræver specialviden eller varetagelseaf kvalificeret arbejde, som forudsætter relevant uddannelse og erfaring eller varetagelse af varieret sagsområde.
 Stk. 2. Indtil 30. september 2008 er basislønnen:
§ 6. Løngruppe 3 Til løngruppe 3 kan henføres stillinger, der indebærer varetagelse af selvstændigt, kvalificeret arbejde på områder, der forudsætter relevant uddannelse og længerevarende erfaring, eller som kræver en stor specialviden, eller på områder med ledelsesansvar for et mindre antal underordnede.
 Stk. 2. Indtil 30. september 2008 er basislønnen:
§ 7. Løngruppe 4 Til løngruppe 4kan henføres stillinger, der indebærer varetagelse af selvstændigt, kvalificeret arbejde på betydende større områder, der forudsætter en væsentlig, relevant uddannelse og betydelig erfaring og viden, eller hvor der er tale om områder med selvstændig kompetence i afgørelser og et ikke ubetydeligt ansvar eller ledelsesansvar for et større antal underordnede.
 Stk. 2. Indtil 30. september 2008 er basislønnen:
§ 8. Løngruppe 5 Til løngruppe 5kan henføres stillinger, der indebærer varetagelse af selvstændigt, kvalificeret arbejde på betydende store områder, der forudsætter en betydelig og relevant uddannelse samt meget stor erfaring og viden, eller som kræver selvstændig kompetence i afgørelser og betydeligt ansvar eller indbefatter lederbeføjelser.
 Stk. 2. Basislønnen for løngruppe 5 udgør på årsbasis:
§ 9. Løngruppe 6 Til løngruppe 6 kan henføres stillinger, der indebærer varetagelse af selvstændigt, særligt kvalificeret arbejde på store områder af væsentlig betydning, der forudsætter en betydelig og relevant uddannelse samt meget stor erfaring og viden, eller som kræver selvstændig kompetence i afgørelser og betydeligt ansvar samt indbefatter lederbeføjelser.
 Stk. 2. Basislønnen for løngruppe 6 udgør på årsbasis:
§ 10. Tillæg Der kan lokalt aftales tillæg for særlige funktioner, der varetages i stillingen eller stillingsgruppen, herunder arbejdsbestemte tillæg, der ydes for de timer/det tidsrum, hvori den pågældende funktion udføres.
Stk. 2. Der kan ligeledes lokalt aftales tillæg for kvalifikationer mv., dvs. på grundlag af faglige og personlige kvalifikationer, kompetenceudvikling, kvaliteten i opgavevaretagelsen, balancen i forhold til tilsvarende stillinger på det øvrige arbejdsmarked og hensynet til rekruttering og fastholdelse.
Stk. 3. Tillæg efter stk. 1 og 2 kan aftales i form af varige tillæg eller midlertidige tillæg.
Tillæggene angives i årlige grundbeløb (niveau 1. oktober 1997).
 Stk. 4. Herudover kan der aftales engangsvederlag, f.eks. som honorering af en særlig indsats.
Stk. 5. Der kan indgås forhåndsaftaler, hvori kriterierne og formen for lønændringer er fastlagt.
Løntillæggene udmøntes i overensstemmelse hermed, når en eller flere ansatte opfylder de aftalte kriterier.
§ 11. Pension Tjenestemænd og tjenestemandslignende ansatte med ret til tjenestemandspension inden for Trafikforbundets forhandlingsområde er omfattet af aftale om pensionsforhold for tjenestemænd og tjenestemandslignende ansatte inden for Trafikforbundets forhandlingsområde.
 Stk. 2. Varige tillæg/tillægsforhøjelser, der før ikrafttræden af den supplerende pensionsaftale har medført, at den ansatte i tjenestemandspensionsmæssig henseende er blevet indplaceret i en højere lønramme, kan ikke aftales pensionsgivende til en supplerende pensionsordning.
 Stk. 3. Der kan lokalt aftales pensionsbidrag af varige og midlertidige tillæg, der ikke er omfattet af stk. 2. I givet fald indbetaler ansættelsesmyndigheden et pensionsbidrag på 18 pct. af tillægget.
Stk. 4. Pensionsbidraget indbetales af ansættelsesmyndigheden til CO II Konto i PFA.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 5. Den supplerende pensionsordning er omfattet af bestemmelserne i aftale af 22. april 2002 om pensionsbidrag af visse faste tillæg.
Stk. 6. For tjenestemandslignende ansatte med bidragsfinansieret pensionsordning indbetaler ansættelsesmyndigheden et pensionsbidrag på 18 pct. af basis­lønnen efter §§ 4-9, af varige og midlertidige tillæg efter § 10 og af eventuelle tillæg efter § 12, stk. 4 og 6, samt af varige tillæg, der er videreført fra det hidtidige lønsystem, såfremt sidstnævnte hidtil har været pensionsgivende, jf. § 12, stk. 5. Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysninger herom.
 Stk. 7. Ansættelsesmyndigheden indbetaler pensionsbidraget til CO II Pension i PFA.
 Cirkulærebemærkninger til § 11:
Ved OK08 er det aftalt som ændring til rammeaftalen om nye lønsystemer, at der lokalt kan aftales pensionsbidrag af engangsvederlag og resultatløn.
I givet fald udgør pensionsbidraget 18 pct.
 I forbindelse med eventuelle overvejelser om indbetaling af pensionsbidrag af midlertidige tillæg til tjenestemænd, for hvem der ikke i forvejen er oprettet en supplerende pensionsordning, henledes opmærksomheden på, at de hermed forbundne administrationsomkostninger  specielt for så vidt angår mindre og korterevarende tillæg  kan være relativt store i forhold til pensionsbidragsindbetalingens størrelse og dermed kan reducere pensionsordningens værdi uforholdsmæssigt.
§ 12. Overgang til nyt lønsystem Fra den 1. april 2008 overgår institutioner på gammelt lønsystem til nyt lønsystem.
 Stk. 2. Indplacering sker på grundlag af den hidtidige lønramme efter nedenstående bestemmelser:
 a) Ansatte i lønramme 7-15 indplaceres i løngruppe 1.
 b) Ansatte i lønramme 16-21 indplaceres i løngruppe 2.
 c) Ansatte i lønramme 22-25 indplaceres i løngruppe 3.
 d) Ansatte i løngruppe 26-29 indplaceres i løngruppe 4.
 e) Ansatte i løngruppe 30-31 indplaceres i løngruppe 5.
 f) Ansatte i løngruppe 32-34 indplaceres i løngruppe 6.
Stk. 3. Hvis den samlede faste løn ved indplaceringen på basisløn, inkl. evt. nye tillæg er lavere end den hidtidige samlede faste løn, ydes et personligt tillæg til udligning af forskellen.
Tillægget ydes som et kvalifikationstillæg.
Hidtidige midlertidige tillæg indgår ikke i den samlede faste løn, men opretholdes som midlertidige tillæg i den aftale periode.
Stk. 4. Lokalt aftalte tillæg videreføres, indtil de ved lokal aftale sammenlægges med tillæg efter stk. 3 eller med lokalt aftalte funktions- og kvalifikationstillæg.
Der indbetales fortsat pensionsbidrag af lokalt aftalte tillæg, der hidtil har været pensionsgivende.
Stk. 5. Allerede ansatte, der ikke ved overgangen til det nye lønsystem oppebærer slutløn i det hidtidige lønforløb, sikres endvidere et tillæg/en tillægsforhøjelse svarende til værdien af førstkommende anciennitetsstigning med virkning fra det tidspunkt, da anciennitetsoprykningen ville være sket efter det hidtidige lønsystem.
Tillægget/tillægsforhøjelsen ydes dog kun i det omfang, der ikke i forbindelse med overgangen til det nye lønsystem pr. 1. april 2008 er aftalt en samlet løn, der er højere end hidtidig løn inkl. førstkommende anciennitetstrin.
 Stk. 6. Hvis en ansat genindtræder i statens tjeneste efter tjenestefrihed, finder reglerne i stk. 2-5 tilsvarende anvendelse.
§ 13. Ikrafttræden og opsigelse af aftalen Aftalen har virkning fra den 1. april 2008 og kan af hver af parterne opsiges skriftligt med tre måneders varsel til en 31. marts, dog tidligst den 31. marts 2011. Samtidig ophæves aftale af 17. februar 2003.
