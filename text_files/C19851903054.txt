(Til samtlige kommuner og  

 revaliderings- og pensionsnævn) Når der er søgt pension, skal det sociale udvalg indhente de oplysninger,  

 der har betydning for afgørelse af sagen.
En tilstrækkelig oplysning af en sag betyder normalt, at der må skaffes  

 oplysning om, hvorvidt der tidligere er søgt pension, det vil sige  

 tidspunktet for ansøgning og afgørelsen af sagen.
Ofte vil der også være brug  

 for at indhente akterne fra en tidligere sag.
 I pkt. 109 i sikringsstyrelsens vejledning om social pension af 5.  

 september 1984 nævnes den fremgangsmåde, der skal anvendes, hvis der i den  

 enkelte sag skønnes at være brug for oplysning om en sag, der tidligere er  

 behandlet i invalideforsikringsretten eller førtidspensionsudvalget.
 Der er tale om sager, der er behandlet før decentraliseringen i 1976.
 Erfaringerne fra aktudleveringen i sikringsstyrelsen viser, at der stadig  

 i et stort antal tilfælde indhentes akter i disse sager.
 Det er sikringsstyrelsens opfattelse, at der kun rent undtagelsesvis kan  

 være behov for at indhente disse gamle sager.
Anmodning om udlevering af disse akter bør derfor kun ske, hvis det i den  

 enkelte sag konkret kan begrundes.
Rutinemæssig indhentelse bør ikke ske.
 P.s.v.
