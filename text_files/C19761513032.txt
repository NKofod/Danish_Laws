(Til fabrikanter og importører af  

 farmaceutiske specialiteter) I tilslutning til sundhedsstyrelsens cirkulære af 3. marts 1976 vedrørende  

 prisanmeldelser og offentliggørelser i forbindelse med markedsføring af  

 registrerede farmaceutiske specialiteter skal man meddele, at ændringer i  

 specialitetstaksten, såsom meddelelser om optagelse eller slettelse af  

 præparater, af dispenseringsformer, styrker eller pakningsstørrelser samt  

 ændring af præparatnavn, fremstiller, priser, udleverings- og/eller  

 opbevaringsbestemmelser og deklarationer m.m., skal være sundhedsstyrelsens  

 farmaceutiske laboratorium i hænde senest 14 dage, før de skal træde i kraft,  

 d.v.s. allersenest mandag morgen 12 dage før følgeblad til Archiv for  

 Pharmaci og Chemi normalt udgives.
 Hvis en sådan ændring til taksten tillige indebærer en ændring af  

 eksisterende etiketter eller pakningsmaterialer eller udarbejdelse af nye,  

 kan anmeldelsen af takstrettelsen først behandles, når det ændrede  

 etiketmateriale m.m. er blevet godkendt af sundhedsstyrelsens farmaceutiske  

 laboratorium.
 Det er således nødvendigt, at 1 eksemplar af nye etiketter og  

 pakningsmaterialer (samt eventuelle meddelelser, der agtes vedlagt  

 pakningerne), eller i det mindste korrekturtryk heraf, eventuelt med  

 nødvendige supplerende bemærkninger, fremsendes så betids, at de kan  

 behandles og eventuelt godkendes i god tid inden slutdagen for optagelse i  

 specialitetstaksten.
Samtidig skal man anmode om, at der, ved indførelse af ethvert nyt  

 præparat eller enhver ny pakning, samt ved ændringer af eksisterende  

 pakninger, inden markedsføringen indsendes 1 eksemplar af hver enkelt  

 pakningsstørrelse, præparatet forekommer i.
I tilfælde hvor etiketter og  

 pakningsmaterialer m.m. til forskellige pakningsstørrelser kun adskiller sig  

 ved mængdeangivelsen, er det dog tilstrækkeligt, at der indsendes 1 eksemplar  

 af mindstepakningen samt etiketter og kartoner m.m. til de øvrige pakninger.
 SUNDHEDSSTYRELSEN, DEN 7. SEPTEMBER  

 1976.
 P.D.V.
Steen Antonsen /H.
Hovgaard.
