Fremsat den 12. maj 2000 af Kristen Touborg (SF),  

 Jes Lunde (SF) og Anni Svanholt (SF) Forslag til folketingsbeslutning om ændring af den kommunale styrelseslov Folketinget opfordrer regeringen til inden 1. januar 2001  

 at fremsætte lovforslag om ændring af den kommunale styrelseslov  

 således, at tilsynet med amtskommuner og kommuner, herunder også  

 Københavns og Frederiksberg Kommuner, varetages af et  

 landsdækkende, uafhængigt og juridisk råd, nævn eller  

 udvalg.
Bemærkninger til forslaget I henhold til lov om kommunernes styrelse  

 varetages tilsynet med amtskommunerne samt Frederiksberg og Københavns  

 Kommuner af indenrigsministeren, og tilsynet med øvrige  

 primærkommuner varetages af tilsynsrådene.
Tilsynsrådene  

 oprettes for hver amtsrådskreds og består af statsamtmanden, der  

 er rådets formand, samt af 4 andre medlemmer, der vælges af  

 amtsrådet blandt dets medlemmer.
SF mener, at tilsynet med amtskommuner og kommuner skal  

 være ens og ikke som nu, hvor det er forskellige instanser, der  

 varetager det.
Tilsynet skal fastlægge lovens grænser og en mere  

 klar kommunalretlig praksis.
Tilsynet skal hverken bruges som politisk  

 redskab eller til statslig styring ad bagvejen.
 Grundloven forlanger et statsligt tilsyn, men det  

 udelukker ikke, at tilsynet bliver uafhængigt i lighed med  

 ombudsmandsinstitutionen.
 Efter SF s opfattelse fungerer tilsynsrådene i dag i  

 alt for høj grad som platform for politiske afgørelser i stedet  

 for juridiske afgørelser.
 SF mener endvidere, at der skal være en garanteret  

 maksimal sagsbehandlingstid på 3 måneder i tilsynet, samt at  

 institutionen fysisk skal placeres uden for hovedstadsområdet.
Skriftlig fremsættelse Kristen Touborg (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 den kommunale styrelseslov.
(Beslutningsforslag nr.
B 160).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
