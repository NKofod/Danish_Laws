Fremsat den 4. oktober 2001 af  

 Mariann Fischer Boel (V), Svend Aage Jensby (V), Kristian  

 Jensen (V), Flemming Hansen (KF), Brian Mikkelsen (KF),  

 Klaus Kjær (DF), Kristian Thulesen Dahl (DF),  

 Sonja Albrink (CD) og Kim Behnke (UP) Forslag til folketingsbeslutning om indførelse af mulighed for straksafskrivning af  

 edb-hardware Folketinget pålægger regeringen at  

 fremsætte lovforslag, der indfører mulighed for  

 straksafskrivning af edb-hardware.
Bemærkninger til forslaget Forslagets indhold og formål Forslagsstillerne foreslår, at det  

 pålægges regeringen at fremsætte lovforslag, der  

 indfører mulighed for straksafskrivning af udgifter til indkøb  

 af edb-hardware (pc ere m.v.) på samme måde, som det i dag  

 allerede er muligt for udgifter til indkøb af edb-software.
Beslutningsforslaget er en genfremsættelse af  

 beslutningsforslag nr.
B 108, folketingsåret 2000-01 med visse  

 justeringer af bemærkningerne.
Vedrørende beslutningsforslag nr.  

 B 108 henvises til Folketingstidende 2000-01, tillæg A side 4446 og  

 4449, tillæg B side 996 samt forhandlingerne side 4825 og 7870.
Formålet med beslutningsforslaget er at sikre, at  

 der skabes skattemæssige rammer, der på reel vis  

 imødekommer virksomhedernes behov for at kunne foretage  

 nødvendige investeringer i takt med den teknologiske udvikling.
At  

 virksomhederne er i besiddelse af den nyeste teknologi er en væsentlig  

 forudsætning for virksomhedernes muligheder for at øge  

 produktivitet og effektivitet og dermed for deres leve- og  

 konkurrencedygtighed til gavn for den samlede samfundsøkonomi.
I  

 relation hertil er det af væsentlig betydning, at afskrivningsreglerne  

 fastsættes under hensyntagen til aktivernes teknisk-økonomiske  

 forældelse.
For forslagsstillerne er det tillige afgørende, at  

 reglerne fastsættes under hensyntagen til, at de ikke skal  

 medføre unødigt store administrative besværligheder for  

 virksomhederne og myndighederne.
Bureaukratiske regler er  

 ressourcekrævende og medfører en åbenbar risiko for, at  

 reglerne ikke får det tilsigtede anvendelsesområde.
 Tabsfradragsordningen for udelukkende erhvervsmæssigt benyttede  

 driftsmidler og skibe, jf. afskrivningslovens § 5 A.
Ved lov nr. 1280 af 20. december 2000 blev med virkning  

 fra indkomståret 2001 indført tabsfradrag i salgsåret for  

 udelukkende erhvervsmæssigt benyttede driftsmidler og skibe, jf.  

 afskrivningslovens § 5 A.
Der henvises vedrørende Folketingets  

 behandling af loven til Forslag til lov om ændring af forskellige  

 skattelove. (Ændring af afskrivningsregler og -satser samt justering af  

 satser m.v.) (L 31), folketingsåret 2000-01, Folketingstidende  

 tillæg A, sp. 823 og 844, tillæg C sp. 178, forhandlingerne sp.  

 362, 1966 og 2261 samt Skatteudvalgets betænkning af 22. november 2000.
 Regeringens begrundelse for den særlige  

 tabsfradragsordning var ifølge bemærkningerne til L 31 en  

 erkendelse af, at de hidtil gældende regler om afskrivning efter et  

 saldoprincip medførte, at driftsmidler med en meget kort  

 teknisk-økonomisk levetid blev afskrevet over en for lang periode,  

 hvilket forstærkedes, hvis driftsmidlernes økonomiske levetid  

 blev kortere som følge af den teknologiske udvikling.
Forslagsstillerne mener, at intentionerne med denne del af  

 den vedtagne lov principielt er et skridt i den rigtige retning med hensyn  

 til at skabe bedre sammenhæng mellem de økonomiske og de  

 skattemæssige afskrivninger, således at virksomheder ikke kommer  

 i en situation, hvor de skattemæssige afskrivninger er ringere end de  

 økonomiske afskrivninger.
Problemet har i særlig grad betydning  

 for de højteknologiske virksomheder, hvor de skattemæssige  

 afskrivninger ikke kan følge med den særdeles hurtige  

 teknisk-økonomiske forældelse af IT-udstyr.
Der er imidlertid en række væsentlige  

 problemer forbundet med administrationen af den gennemførte ordning om  

 tabsfradrag i salgsåret, som indebærer, at ordningen ikke er en  

 egnet løsning til imødekommelse af erhvervslivets reelle behov  

 for hurtigere afskrivningsmuligheder på aktiver, der undergår en  

 hurtig teknisk-økonomisk forældelse, herunder i  

 særdeleshed  edb-hardware.
Der henvises herom også til  

 høringssvarene til L 31 fra Dansk Handel & Service samt  

 Skatterevisorforeningen, jf. bemærkningerne til L 31, samt en  

 henvendelse fra IT-Brancheforeningen til Folketingets Skatteudvalg, jf.
L 31  

   bilag 1. Der henvises endvidere til en henvendelse fra Jens Thoft, reg.  

 revisor, HD, til Folketingets Skatteudvalg, jf.
B 108. bilag 2.
Vedrørende de administrative krav for at kunne  

 benytte den foreslåede tabsfradragsordning henvises til  

 bemærkningerne til L 31. Det fremgår heraf, at en skattepligtig,  

 som ønsker at benytte sig af adgangen til tabsfradrag i  

 salgsåret, til brug for opgørelse af tabet skal bruge oplysning  

 om hver enkelt aktivs anskaffelsessum og eventuelt afholdte  

 forbedringsudgifter samt tidspunktet for anskaffelsen og eventuelt afholdte  

 forbedringsudgifter på aktivet.
Endvidere skal den skattepligtige  

 opgøre størrelsen af de foretagne afskrivninger på  

 aktivet, herunder afskrivninger på eventuelle forbedringsudgifter.  

 Afskrivningerne skal beregnes ved anvendelse af de afskrivningsprocenter, der  

 i de år, hvor aktivet har været genstand for saldoafskrivninger,  

 er benyttet for den fælles saldo for alle virksomhedens driftsmidler og  

 skibe.
Den daværende skatteminister har i sin kommentar til  

 henvendelsen fra IT-Brancheforeningen, jf.
L 31   bilag 7, da også  

 erkendt, at der vil være et vist administrativt arbejde forbundet med  

 at bruge den foreslåede tabsfradragsordning.
De administrative  

 besværligheder forbundet med ordningen skal efter forslagsstillernes  

 opfattelse ses i sammenhæng med, at det ikke er usædvanligt, at  

 større virksomheder, herunder naturligvis navnlig  

 højteknologiske virksomheder, f.eks. har flere hundrede pc ere, der  

 jævnligt udskiftes i takt med, at de forældes som følge af  

 den teknologiske udvikling (typisk 2-3 år efter  

 anskaffelsestidspunktet). Også den nuværende skatteminister synes  

 at være enig i, at edb-hardware kan forældes meget hurtigt, jf.  

 skatteministerens svar på henvendelsen fra Jens Thoft (B 108   bilag  

 9). Det er efter forslagsstillernes opfattelse ganske urimeligt, at disse  

 virksomheder skal belastes med så væsentlige administrative  

 byrder, som det vil være tilfældet med kravet om registrering af  

 anskaffelsessummer, afskrivninger og afgangsførelser særskilt  

 for hver enkelt maskine.
Forslagsstillerne finder endvidere, at der er risiko  

 for, at en så vanskelig administrerbar ordning i praksis ikke vil  

 få det anvendelsesområde, som det efter bemærkningerne til  

 L 31 er politisk tilsigtet.
Forslagsstillernes bekymring bestyrkes også  

 af, at den daværende skatteminister i sin kommentar til  

 IT-Brancheforeningen forsøgte at affeje problemet med, at  

 virksomhederne må afveje, om det mulige administrative merarbejde  

 står i rimeligt forhold til værdien af det skattefradrag, som  

 virksomheden kan opnå efter tabsfradragsordningen, ligesom  

 skatteministeren henviste til, at virksomhederne i modsat fald må  

 afskrive efter reglerne for saldoafskrivninger   afskrivningsregler, som med  

 vedtagelsen af L 31 endda er blevet forringet, jf. at satsen for  

 saldoafskrivninger med virkning fra indkomståret 2001 er nedsat fra 30  

 pct. til 25 pct.! Forslagsstillerne finder det kritisabelt, at regeringen  

 på denne måde negligerer saglige argumenter fra erhvervslivets  

 side imod ordningens egnethed til at opfylde de politiske intentioner om at  

 imødekomme behovet for bedre afskrivningsmuligheder for aktiver med en  

 meget kort teknisk-økonomisk levetid.
Forslagsstillerne finder, at der  

 med henvisning til de politiske intentioner i L 31 i stedet bør  

 tilvejebringes en ordning, der reelt giver virksomhederne mulighed for at  

 opnå skattemæssige afskrivninger på IT-udstyr, som er i  

 overensstemmelse med den teknisk-økonomisk forældelse af  

 IT-udstyr.
Det er forslagsstillernes opfattelse, at indførelse af  

 adgang til at straksafskrive edb-hardware er den rigtige løsning  

 på problemet.
Forslagsstillerne finder også anledning til at  

 fremhæve det kritisable i, at den danske kilde vedrørende  

 økonomiske afskrivninger, der bl.a. lå til grund for de med L 31  

 gennemførte ændringer af afskrivningsloven, så markant  

 afviger fra den reelle økonomiske afskrivningshastighed, og henstiller  

 fortsat, at skatteministeren i fremtiden vil anvende et mere retvisende og  

 aktuelt grundlag i forbindelse med eventuelle nye lovændringer på  

 området.
Således kom det frem under behandlingen af B 108, jf.
B  

 108   bilag 15, at den danske kilde vedrørende økonomiske  

 afskrivninger (data i Danmarks Statistiks ADAM s databank), i interne  

 beregninger som bl.a. ligger til grund for oplysningerne om den  

 gennemsnitlige sats for økonomiske afskrivninger for private erhvervs  

 driftsmidler forudsætter, at edb-hardware (pc ere, mainframes m.v.) har  

 en levetid på 8 år, som dog efter det oplyste nedsættes til  

 5 år i en ny version af ADAM, som forventes i efteråret 2001.  

 Disse forudsætninger vedrørende edb-hardwares økonomiske  

 levealder er helt ude af trit med de faktiske forhold.
Undersøgelse af de økonomisk-administrative lettelser for  

 erhvervslivet ved en gennemførelse af beslutningsforslaget Forslagsstillerne håber endvidere, at  

 skatteministeren denne gang vil vise sig positiv med hensyn til at foretage  

 en nærmere vurdering af de administrative lettelser m.v. for  

 erhvervslivet som følge af en gennemførelse af  

 beslutningsforslaget, herunder bl.a. ved brug af de testpaneler m.v., som  

 Erhvervs- og Selskabsstyrelsen benytter ved lignende vurderinger af de  

 administrative-økonomiske konsekvenser af lovforslag m.m.
Forslagsstillerne finder det således besynderligt,  

 at skatteministeren i sit svar på spørgsmål nr. 6 til B  

 108 (B 108   bilag 16) om de erhvervsøkonomiske og  

 administrative-økonomiske konsekvenser af en gennemførelse af  

 forslaget om straksafskrivning af edb-hardware   under henvisning til, at den  

 med L 31 gennemførte tabsfradragsordning ikke er uoverkommelig for  

 virksomhederne at anvende   anførte, at den administrative lettelse  

 for virksomhederne ved gennemførelse af B 108 s forslag om  

 straksafskrivning af edb-hardware må antages at være  

 begrænset.
Skatteministeren negligerede herved ikke alene de  

 indsigelser, der fra erhvervslivets side er anført i forhold til de  

 administrative besværligheder forbundet med den med L 31  

 gennemførte tabsfradragsordning, og som er en af begrundelserne for  

 forslaget om indførelse af straksafskrivninger for edb-hardware.
Skatteministeren syntes også at overse, at den  

 tidligere skatteminister i sin kommentar til henvendelsen fra  

 IT-Brancheforeningen som nævnt har medgivet, at der vil være et  

 vist administrativt arbejde forbundet med at bruge tabsfradragsordningen, og  

 herunder at virksomhederne må afveje, om det mulige administrative  

 merarbejde står i rimeligt forhold til værdien af det  

 skattefradrag, som virksomheden kan opnå efter tabsfradragsordningen,  

 jf.
L 31   bilag 7.
Forslagsstillerne finder på denne baggrund, at der  

 havde været al mulig grund til, at skatteministeren   som der var bedt  

 om under behandlingen af B 108, jf.
B 108   bilag 16   havde foretaget en  

 vurdering af de administrative konsekvenser m.v. for erhvervslivet ved en  

 gennemførelse af beslutningsforslaget, og håber som nævnt,  

 at skatteministeren nu vil vise sig positiv heroverfor.
 Særligt vedrørende pc ere - pinsepakkens stramning af  

 reglerne for straksafskrivning af småaktiver.
 Særlig for så vidt angår virksomheders  

 anskaffelser af pc ere, vil den gennemførte ordning om tabsfradrag i  

 salgsåret være endda overordentlig vanskelig at administrere  

 under hensyntagen til, at mange virksomheder har et meget stort antal pc ere,  

 der på grund af den teknologiske udvikling må udskiftes hyppigt.  

 Problemet forværres af, at anskaffelse af pc ere normalt ikke  

 længere vil kunne straksafskrives i anskaffelsesåret efter reglen  

 i afskrivningslovens § 6 om straksafskrivning af småaktiver på  

 6.700 kr. eller derunder (9.800 kr. i 2001).
 IT-Brancheforeningen har påpeget, at priserne  

 på pc ere efterhånden er faldet så meget, at prisen  

 på mange pc ere i dag ligger under eller omkring grænsen for  

 straksafskrivning af småaktiver 9.800 kr. i 2001.
Den manglende mulighed for straksafskrivning af pc ere  

 efter småaktivreglen hænger sammen med den opstramning af  

 reglerne for straksafskrivning af småaktiver, som blev  

 gennemført i forbindelse med pinsepakken i 1998, jf. lov nr. 433 af  

 26. juni 1998. Der henvises vedrørende Folketingets behandling af  

 lovændringen til Forslag til lov om skattemæssige afskrivninger  

 (afskrivningsloven) (L 102), Folketingstidende 1997-98, 2. samling,  

 tillæg A sp. 2469 og sp. 2647, tillæg B sp. 549, tillæg C  

 sp. 593 og forhandlingerne sp. 1583, 2348 og 2597. Af de specielle  

 bemærkninger til lovforslagets § 6 vedrørende straksafskrivning  

 af småaktiver fremgår, at der blev foretaget en stramning af  

 anvendelsesområdet for straksafskrivning af småaktiver.
Det  

 fremgår videre, at efter de før lovændringen  

 gældende regler var udgangspunktet for vurderingen af, om et  

 driftsmiddelsæt, hvis samlede pris oversteg beløbsgrænsen,  

 kunne opdeles i mindre enheder, om den enkelte genstand efter sin bestemmelse  

 kunne fungere som et selvstændigt driftsmiddel.
Det var i så fald  

 det enkelte aktivs anskaffelsessum, der var afgørende for, om udgiften  

 kunne afskrives straks.
Som eksempel herpå blev nævnt, at en pc  

 er og en printer i praksis blev anset for selvstændige driftsmidler.  

 Lovændringen indebar, at aktiver i et samlesæt eller lignende  

 samt aktiver, der er bestemt til at fungere sammen, skal anses for ét  

 driftsmiddel.
Det indebærer i henhold til lovforslagets  

 bemærkninger, at f.eks. pc er og printer   uanset at der er tale om  

 flere separate aktiver   i konkrete tilfælde nu kan anses for ét  

 driftsmiddel.
Lovændringen indebar tillige, at aktiver, der er bestemt  

 til at fungere sammen med allerede anskaffede aktiver, ikke kan  

 straksafskrives, såfremt den samlede anskaffelsessum herved kommer til  

 at overstige beløbsgrænsen for småaktiver.
Det beror  

 på en konkret vurdering i den enkelte sag, om aktiver kan siges at  

 være bestemt til at fungere sammen.
Ligningsrådet har i en bindende forhåndsbesked  

 offentliggjort i TfS 2000.433 udtalt, at det ikke er muligt at straksafskrive  

 på anskaffelsessummen for en pc, når pc en tilsluttes en  

 netværksprinter og den samlede anskaffelsesum dermed overstiger  

 beløbsgrænsen for småaktiver.
Ved afgørelsen blev  

 der lagt vægt på, at pc en var bestemt til at fungere sammen med  

 netværksprinteren.
 Det må på denne baggrund antages, at pc ere  

 hvis anskaffelsessum er under småaktivgrænsen, normalt ikke  

 længere vil kunne straksafskrives, idet pc ere anskaffet af en  

 virksomhed normalt må antages at være bestemt til at fungere  

 sammen med en netværksprinter.
 Stramningen i 1998 af reglerne for straksafskrivning for  

 småaktiver i samlesæt blev skønnet at give et merprovenu  

 til staten på 190 mio. kr. for 1999.
Den foretagne stramning har i høj grad ramt  

 virksomheders indkøb af pc-udstyr.
Efter de gældende regler og  

 praksis er virksomhederne ved anskaffelse af pc ere i dag normalt nødt  

 til at afskrive pc erne efter reglerne for saldoafskrivninger, der som  

 nævnt med vedtagelsen af L 31 nu er blevet yderligere forringet.
Det  

 vil   når der henses til bureaukratiet forbundet med den nye  

 tabsfradragsordning   i realiteten sige, at pc ere skattemæssigt vil  

 blive afskrevet væsentligt langsommere end den  

 teknisk-økonomiske forældelse.
Med henvisning til, at den nye tabsfradragsordning som  

 nævnt er alt for vanskelig administrerbar, hvilket naturligvis navnlig  

 gør sig gældende i tilknytning til aktiver, som virksomheden har  

 mange af og hyppigt må udskifte på grund af aktivets hurtige  

 forældelse, er det forslagsstillernes opfattelse, at det er absolut  

 nødvendigt at indføre adgang til straksafskrivning af  

 edb-hardware.
Kun herved kan erhvervslivets investeringer i teknologi, som er  

 af afgørende betydning for virksomhedernes fortsatte vækst og  

 stabilitet, understøttes tilstrækkeligt.
Skriftlig fremsættelse Mariann Fischer Boel (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af mulighed for straksafskrivning af edb-hardware.
(Beslutningsforslag nr.
B 24).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
