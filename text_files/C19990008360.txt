Vejledning om indgåelse af overenskomst  

 om undervisning mellem kommuner/amtskommuner og  

 dagbehandlingstilbud/anbringelsessteder Indledning Denne vejledning omhandler indgåelse af  

 overenskomster mellem de offentlige skolemyndigheder og  

 døgninstitutioner, opholdssteder og dagbehandlingstilbud for  

 børn, der efter den sociale servicelov er henvist til  

 pågældende foranstaltninger.
 Vejledningen belyser nogle væsentlige forhold af  

 betydning for samarbejdet mellem skolemyndighederne og de omhandlede  

 anbringelsessteder og dagbehandlingstilbud, men da der er tale om yderst  

 forskelligartede foranstaltninger, kan vejledningen ikke være  

 udtømmende.
 Det er dog Undervisningsministeriets og Socialministeriets  

 opfattelse, at tvivlsspørgsmål i al almindelighed vil kunne  

 løses i et konstruktivt samarbejde mellem de forskellige implicerede  

 offentlige parter samt mellem disse og de pågældende  

 foranstaltninger.
 Formålet med de nye bestemmelser er at sikre, at  

 også børn, der undervises i dagbehandlingstilbud og  

 anbringelsessteder, får en undervisning, der opfylder kravene i henhold  

 til folkeskoleloven.
 Vejledningen vedrører indgåelsen af  

 overenskomsterne, idet der tillige er indsat et afsnit om  

 prøveaflæggelse for elever, der får specialundervisning i  

 dagbehandlingstilbud og anbringelsessteder.
 Vejledningen er udarbejdet af Undervisningsministeriet i  

 samarbejde med Socialministeriet.
Lovgrundlaget Indtil 1989 var undervisningen af elever, der af de  

 sociale myndigheder blev anbragt på institutioner med egen undervisning  

 (skole-, behandlings- og ungdomshjem), ikke omfattet af folkeskolelovens  

 bestemmelser, men blev alene reguleret som et led i disse  

 døgninstitutioners samlede virksomhed efter den sociale  

 lovgivning.
 I 1989 blev der i folkeskoleloven indsat en bestemmelse,  

 der gav mulighed for, at elever, der var anbragt på en amtskommunal  

 døgninstitution efter bistandsloven ikke behøvede at  

 følge undervisningen i folkeskolen, hvis undervisningen stod mål  

 med, hvad der almindeligvis krævedes i folkeskolen.
 Bestemmelsen omfattede alene døgninstitutioner, der  

 blev oprettet og drevet efter den tidligere sociale bistandslovs § 96.  

 Derimod var de mange forskellige opholdssteder og dagbehandlingstilbud, der  

 er skudt op i de seneste par årtier med grundlag i den tidligere  

 bistandslovs § 66, ikke omfattet af bestemmelsen.
Den 26. juni 1998 vedtog Folketinget lov nr. 412 om  

 ændring af lov om folkeskolen (Specialundervisning i  

 dagbehandlingstilbud og anbringelsessteder. ) Lovændringen  

 indebærer, at skolemyndighederne får mulighed for at henvise  

 børn til specialundervisning i dagbehandlingstilbud og  

 anbringelsessteder.
Der henvises navnlig til § 20, stk. 3 og  

 § 22, stk. 5-7 i bekendtgørelse nr. 739 af 6. oktober 1998  

 af lov om folkeskolen.
Bestemmelserne træder i kraft den 1. august  

 1998.
Der er i bekendtgørelse nr. 448 af 10. juni 1999 om  

 folkeskolens specialundervisning og anden specialpædagogiske bistand  

 indsat nærmere bestemmelser vedr. specialundervisning i de nævnte  

 foranstaltninger.
Der henvises navnlig til bekendtgørelsens § 3,  

 stk. 11, § 9, stk. 3, § 16 og § 18, og til  

 forklaringerne til disse bestemmelser i vejledning nr. 82 af 10. juni 1999 om  

 folkeskolens indsats over for elever, hvis udvikling kræver en  

 særlig hensyntagen eller støtte.
Henvisning forudsætter, at der er indgået en  

 overenskomst om undervisningen mellem skolemyndighederne og den  

 pågældende foranstaltning.
Overenskomsten er udtryk for, at den  

 pågældende institution godkendes som egnet til at varetage  

 specialundervisning.
 Henvisning af børn til undervisning i dagbehandlingstilbud og  

 anbringelsessteder.
 Henvisning af børn til et dagbehandlingstilbud  

 eller anbringelse i et anbringelsessted sker på grundlag af en  

 beslutning truffet af de kommunale sociale myndigheder.
 Denne beslutning vedrører ikke undervisningen af  

 det pågældende barn.
Hvor og hvordan undervisningen skal varetages,  

 afgøres af de stedlige skolemyndigheder i lighed med, hvad der  

 gælder for alle andre børn og unge, som bor eller opholder sig i  

 kommunen/amtskommunen, jf. § 3, stk. 9-11 i  

 Undervisningsministeriets bekendtgørelse nr. 448 af 10. juni 1999 om  

 folkeskolens specialundervisning og anden specialpædagogiske bistand og  

 det tilhørende afsnit i vejledningen om folkeskolens indsats over for  

 elever, hvis udvikling kræver en særlig hensyntagen eller  

 støtte.
Det fremgår heraf, at børn i dagbehandlingstilbud  

 og anbringelsessteder kan henvises til undervisning i den stedlige skole, til  

 specialundervisning i en af kommunens skoler eller efter kommunalbestyrelsens  

 beslutning til specialundervisning i dagbehandlingtilbudet eller  

 anbringelsesstedet.
Henvisning af et barn til specialundervisning i et  

 dagbehandlingstilbud eller et anbringelsessted forudsætter, at der er  

 indgået en overenskomst om undervisningen mellem foranstaltningen og de  

 stedlige kommunale/amtskommunale skolemyndigheder, jf. dog afsnittet nedenfor  

 om amtskommunale institutioner, der er beliggende i det  

 pågældende amt.
 Foranstaltninger der er omfattet af overenskomstkrav.
 Følgende foranstaltningsformer kan varetage  

 specialundervisning på grundlag af en overenskomst:
 Socialpædagogiske opholdssteder, godkendt efter  

 servicelovens § 49, stk. 2.
 Døgninstitutioner, oprettet og drevet efter  

 servicelovens § 51.
Dagbehandlingstilbud.
Oprettelse og drift af disse tilbud  

 er ikke omfattet af servicelovens bestemmelser.
Henvisning til disse kan  

 imidlertid ske efter servicelovens regler om iværksættelse af  

 foranstaltninger, jf. servicelovens § 40, stk. 2, nr. 1 eller nr.  

 3.
 Børn der på baggrund af de nævnte  

 bestemmelser er henvist til dagophold i anbringelsessteder kan modtage deres  

 undervisning der.
 Det er en betingelse for at indgå en  

 undervisningsoverenskomst, at anbringelsen/henvisningen af børnene er  

 sket efter servicelovens regler.
 Foranstaltninger, der ikke er omfattet af overenskomstkrav.
 Uden for kravet om indgåelse af  

 undervisningsoverenskomster af den nævnte karakter falder:
Friskoler og private grundskoler, samt kost- eller  

 efterskoler, (der er godkendt som opholdssteder efter servicelovens § 49,  

 stk. 2), idet disse skoler primært er oprettet med henblik  

 på undervisning.
Undervisningen er derfor allerede undergivet  

 offentligt tilsyn.
 Amtskommunale institutioner, der er beliggende i eget amt.  

 I disse tilfælde må amtskommunen fastsætte en ordning for  

 undervisningen og for visitation og tilsyn m.v.
Hvilken kommune/amtskommune? Overenskomsten skal indgås enten med den kommune  

 eller det amt, hvor foranstaltningen er beliggende.
 Ud fra den almindelige kompetencefordeling mellem amt og  

 kommune er udgangspunktet, at amtet har ansvaret for at indgå  

 overenskomst, hvis undervisningen i foranstaltningen retter sig imod elever,  

 der har behov for vidtgående specialundervisning efter folkeskolelovens  

 § 20, stk. 2, mens overenskomsten indgås af kommunen, hvis det drejer  

 sig om foranstaltninger med specialundervisning efter § 20, stk. 1. Det kan  

 imidlertid i mange tilfælde være usikkert, hvorvidt amt eller  

 kommune bør være overenskomstpartner, idet der i samme  

 foranstaltning kan være anbragt både børn, der har behov  

 for undervisning efter § 20, stk. 2, og børn, der skal undervises  

 efter § 20, stk. 1. Endvidere bør man være opmærksom  

 på, at det ofte vil være lettere for beliggenhedskommunen end for  

 amtet at et samarbejde mellem undervisningen i de stedlige folkeskoler og  

 undervisningen i opholdssteder og dagbehandlingstilbud.
På denne baggrund anbefales det, at de implicerede  

 kommuner og amter drøfter fleksible løsninger, herunder i  

 hvilket omfang det vil være hensigtsmæssigt at lade kommunen  

 være overenskomstpartner for så vidt angår undervisning i  

 opholdssteder og dagbehandlingstilbud uanset spørgsmålet om  

 elevklientellets sammensætning og betalingsforpligtelsen.
Derimod  

 bør overenskomsterne indgås af amtet for så vidt  

 angår døgninstitutioner.
 Det påhviler altid beliggenhedskommunen at  

 påse, at spørgsmålet om indgåelse af overenskomst  

 tages op, hvis der i kommunen undervises børn i anbringelsessteder  

 eller dagbehandlingstilbud.
For så vidt angår de få amtskommunale  

 døgninstitutioner, der er beliggende uden for det  

 pågældende amt, skal der indgås en  

 undervisningsoverenskomst mellem beliggenhedskommunen/amtet og vedkommende  

 institution/amtet, der driver institutionen.
Om særlige forhold vedr.  

 sådanne overenskomster henvises til de efterfølgende afsnit.
Hvis barnet er anbragt i en foranstaltning i en anden  

 kommune end den anbringende forudsættes det, at der etableres et  

 samarbejde mellem de sociale myndigheder og skolemyndighederne i den  

 anbringende kommune og skolemyndighederne i beliggenhedskommunen.
Udgifterne  

 til undervisningen vil endvidere endeligt påhvile den anbringende  

 kommune efter bestemmelserne i bekendtgørelse nr. 308 af 22. april  

 1994. Hvis børnene overvejende kommer fra en bestemt kommune, kan det  

 eventuelt være hensigtsmæssigt at forelægge overenskomsten  

 for den pågældende anbringende kommune, inden  

 beliggenhedskommunen/amtet og institutionen underskriver overenskomsten.
Det bemærkes, at det er amtskommunen, der i  

 medfør af servicelovens § 49, stk. 2, træffer beslutning om  

 godkendelse af sociale opholdssteder, og som i medfør af servicelovens  

 § 51 indgår aftaler vedrørende oprettelse og drift af selvejende  

 døgninstitutioner.
Når amtskommunen skal tage stilling til at  

 godkende et opholdssted, må beslutningen herom koordineres med  

 indgåelsen af en eventuel undervisningsoverenskomst, hvor kommunen ofte  

 er overenskomstpart, jf. ovenfor.
Hvis der er knyttet undervisning til  

 foranstaltningen, kan amtskommunens godkendelse af opholdsstedet gøres  

 betinget af, at der tillige indgås en undervisningsoverenskomst.
 Kommunerne bør orientere de pågældende  

 amter om de indgåede overenskomster, ligesom amterne tilsvarende  

 bør orientere de kommuner, hvor foranstaltningerne er beliggende.
Indholdet af overenskomsterne Undervisningsoverenskomsten skal overordnet  

 sikre:
-	at eleverne får en undervisning, der opfylder kravene i henhold  

 til folkeskoleloven, -	at undervisningen er tilrettelagt i overensstemmelse med  

 pågældende elevers særlige behov, -	at undervisningen er koordineret og afstemt med foranstaltningernes  

 socialpædagogiske indsats, -	at der er taget stilling til skole - hjem  samarbejdets  

 muligheder, -	at foranstaltningen tilføres de fornødne ressourcer til  

 at udføre den aftalte undervisning, -	at tilsynet og samarbejdet mellem anbringelsesstedet og  

 skolemyndighederne og de sociale myndigheder er beskrevet.
Det må fremgå af overenskomsten, hvilke  

 grundlæggende pædagogiske principper og metoder foranstaltningen  

 anvender, og hvilke elever denne pædagogik særligt retter sig  

 imod.
Da der er tale om en specialforanstaltning, skal stedets  

 pædagogik ikke nødvendigvis rette sig mod alle elevgrupper  

 på folkeskolens forskellige alderstrin.
Det er en forudsætning for at indgå en  

 overenskomst, at der foreligger en undervisningsplan (læseplan og  

 timeplan), som opfylder kravene i henhold til lovgivningen, herunder  

 specialundervisningsbekendtgørelsens bestemmelser.
Planen indgår  

 som et bilag til overenskomsten.
 Ved udarbejdelsen af undervisningsplanen må man  

 være opmærksom på, at undervisningen er en integreret del  

 af foranstaltningens samlede pædagogiske behandlingsindsats.  

 Undervisningsoverenskomsten må derfor udarbejdes under hensyn til dette  

 og til vedtægten for stedet.
 Begrundelsen for at udarbejde en særlig plan for  

 undervisningen er således ikke at adskille undervisningen fra den  

 socialpædagogiske indsats, men alene at sikre, at eleverne får  

 mulighed for at tilegne sig de i folkeskoleloven anførte  

 grundlæggende kundskaber og færdigheder.
 Såvel undervisningen som den socialpædagogiske  

 indsats vil kunne medvirke til denne sikring, og afgrænsningen mellem  

 de to aktivitetsformer er således primært administrativt  

 begrundet.
 Det ugentlige timetal til undervisning skal svare til,  

 hvad der gælder på tilsvarende alderstrin i folkeskolen, jf.  

 folkeskolelovens § 16, stk. 1. Det bemærkes her, at undervisningens  

 indhold og tilrettelæggelse skal være afpasset elevernes  

 muligheder og særlige behov.
Bestemmelserne om det maksimale daglige  

 undervisningstimetal, jf. § 16, stk. 4, i folkeskoleloven, kan om  

 nødvendigt fraviges.
Den daglige undervisning må i øvrigt  

 tilrettelægges således, at der sker en optimal koordinering i  

 forhold til stedets samlede indsats.
Aftaleperioden Aftaleperioden fastsættes af  

 overenskomstparterne.
 Det anbefales at lade overenskomsten gælde indtil  

 videre, dog således at overenskomsten tages op med henblik på  

 revision  for det kommende skoleår.
 Det må fastsættes, at enhver af de  

 kontraherende parter kan opsige overrenskomsten med et passende varsel.  

 Opsiges overenskomsten bortfalder stedets ret til at varetage  

 undervisningsopgaver.
Overenskomsten bør altid i tilfælde af  

 misligholdelse kunne opsiges med f.eks. 3 måneders varsel.
De  

 anbringende kommuner skal da omgående orienteres herom.
Budget for udgifterne til undervisningen Udgifterne i forbindelse med undervisningen i  

 dagbehandlingstilbud eller anbringelsessteder afholdes af den stedlige  

 kommune/amtskommune.
Den samlede udgift vil i vid udstrækning være  

 bestemt af antallet af elever og graden af deres funktionsproblemer, det  

 ugentlige og årlige timetal, lærer/elev-ratioen samt  

 undervisningspersonalets lønmæssige klassificering.
Der kan ikke  

 - bortset fra undervisningstimetallet - afstikkes faste normer for disse  

 faktorer, men ressourceniveauet skal være på højde med,  

 hvad der gælder ved tilsvarende specialundervisning i det stedlige  

 kommunale eller amtskommunale skolevæsen.
Udgifterne til undervisning i  

 amtskommunale døgninstitutioner må dog ikke fastlægges til  

 et niveau, der overstiger niveauet for tilsvarende undervisningstilbud i den  

 amtskommune, der har oprettet døgninstitutionen, jf. bestemmelsen i  

 specialundervisningsbekendtgørelsens § 18, stk. 2.
 Budgettet for undervisningsdelen skal således  

 indeholde følgende:
 2.	Eventuelle administrative udgifter, der ligger ud over lønnen  

 til lederen.
 3.	Lokaleudgifter.
 4.	Udgifter til undervisningsmaterialer.
 5.	Ekskursioner og lejrskoler.
 6.	Anden undervisningsrelateret indsats.
 7.	Eventuelle befordringsudgifter.
 Budgetlægningen for det kommende skoleår  

 bør følge den øvrige kommunale/amtskommunale  

 budgetlægning.
 Ved amtskommunale døgninstitutioner, der er  

 beliggende uden for amtet, skal beliggenhedskommunen have  

 undervisningsbudgettet forelagt til godkendelse, jf. også den ovenfor  

 nævnte bestemmelse i bekendtgørelsens § 18, stk. 2.  

 Det kan i overenskomsten bestemmes, at forhold vedr. den daglige  

 budgetadministration f.eks. lønudbetaling administreres af  

 driftsherren.
Løbende ændringer i budgettet og overenskomsten Det anbefales at indsætte bestemmelser i  

 overenskomsten, hvorefter der løbende kan foretages ændringer i  

 budgettet og i særlige tilfælde også i overenskomsten, hvis  

 dette er nødvendigt som følge af afgørende  

 ændringer i forudsætningerne.
Foranstaltningen har pligt til at orientere kommunen/amtet  

 om evt. ændringer i forudsætningerne for budgettet f.eks. tilgang  

 og afgang af elever.
Tilsvarende må skolemyndighederne meddele  

 anbringelsesstedet eller dagbehandlingstilbudet forhold i det  

 kommunale/amtskommunale skolevæsen, som kan give anledning til  

 nødvendige ændringer i budget og overenskomst.
 I begge tilfælde må det være aftalt,  

 hvilke konsekvenser evt. ændringer vil få, herunder om der skal  

 ske justeringer af det aftalte budget.
Som udgangspunkt anbefales, at det fastsættes, at  

 betalingsforpligtelsen ophører ved udgangen af den måned, hvor  

 barnet forlader foranstaltningen.
Der kan dog i særlige tilfælde  

 fastsættes en opsigelsesfrist på op til 3 måneder.
Hvilken kommune/amtskommune afholder undervisningsudgifterne? Alle udgifterne til den enkelte elevs undervisning  

 afholdes af beliggenhedskommunen/amtet.
Hvis eleverne er anbragt af andre  

 kommuner/amter, kan alle udgifterne til undervisningen og de til  

 undervisningen knyttede udgifter som f.eks. til pædagogisk- psykologisk  

 rådgivning, talepædagogisk bistand og prøveafholdelse  

 kræves refunderet af den kommune, i hvilken eleven indgår i  

 bloktilskuddet, jf. afsnittet vedr.  

 specialundervisningsbekendtgørelsens § 17 i vejledningen om  

 folkeskolens indsats over for elever, hvis udvikling kræver en  

 særlig hensyntagen eller støtte og reglerne om, hvilken kommune  

 og hvilken amtskommune udgiften til folkeskolen endeligt påhviler, jf.  

 for tiden Undervisningsministeriets bekendtgørelse nr. 308 af 22.  

 april 1994.
Hvis der i en foranstaltning, som kommunen har  

 indgået overenskomst med, er etableret undervisning efter folkeskolens  

 § 20, stk. 2, påhviler undervisningsudgiften beliggenhedsamtet.
Det er  

 en forudsætning, at udgiften på forhånd er aftalt med  

 amtet.
Beliggenhedsamtet kan eventuelt kræve udgiften refunderet af den  

 amtskommune, hvor eleven indgår i bloktilskuddet, jf. ovenfor.
Hvis der omvendt i en foranstaltning, som amtet har  

 indgået aftale med, er etableret specialundervisning efter § 20, stk.  

 1, for nogle af eleverne, afholdes udgiften af beliggenhedskommunen.
Kommunen  

 skal tilsvarende på forhånd have godkendt denne udgift.
Kommunen  

 kan kræve udgifterne refunderet hos den kommune, hvor eleven  

 indgår i bloktilskuddet, jf. ovenfor.
Kommunens/amtets tilsyn med undervisningen og samarbejdet med det  

 stedlige skolevæsen Det er formålet med tilsynet at sikre, at  

 undervisningen står mål med, hvad der almindeligvis kræves  

 i folkeskolen.
Det skal af overenskomsten fremgå, hvorledes  

 beliggenhedskommunen/amtet udøver sin tilsynsforpligtelse, og hvilke  

 personer der varetager tilsynsopgaven.
Der skal herved bl.a. sikres  

 skoleforvaltningen adgang til at aflægge foranstaltningen besøg  

 med henblik på at overvære undervisning.
 Tilsynet med stedets undervisning bør indgå  

 som et led i et samarbejde mellem dagbehandlingstilbuddet eller  

 anbringelsesstedet og kommunens/amtets skolevæsen.
Alle muligheder for samordning af den konkrete indsats  

 bør udnyttes.
Det gælder f.eks. undervisning i valgfag,  

 elevudveksling, faglokaler, andre særlige undervisningsfaciliteter,  

 skolekonsulenter, lokal kursusvirksomhed og efteruddannelse, udvalgsarbejde  

 og møder.
Lederen af den nærmeste folkeskole kan her være  

 en vigtig kontaktperson.
Også ved amtskommunale døgninstitutioner, der  

 er beliggende uden for amtet, er det vigtigt, at der etableres et samarbejde  

 med de lokale skoler i beliggenhedskommunen.
Hvis der udøves et tilsyn  

 med undervisning fra driftsherrens side, kan der indgåes et samarbejde  

 vedr. tilsynet, som nærmere beskrives i overenskomsten.
 Det er lederen af anbringelsesstedet, der over for  

 kommunen/amtet har ansvaret for undervisningen.
 Finder kommunen/amtet, at forholdene omkring  

 undervisningen er uforsvarlige, påhviler det vedkommende kommune/amt  

 uanset spørgsmålet om opsigelsesvarsel   straks at sørge  

 for, at eleverne overføres til undervisning andetsteds.
Undervisningspersonalet Specialundervisningen i dagbehandlingstilbud og  

 anbringelsessteder retter sig mod elever med betydelige sociale og  

 emotionelle funktionsproblemer.
Samtidig er der tale om børn og unge,  

 hvis fremtid i høj grad afhænger af, om de tilegner sig  

 fornødne kundskaber og relevante færdigheder.
Dette stiller  

 store krav til undervisningspersonalet og en formel læreruddannelse, er  

 ikke i sig selv tilstrækkelig forudsætning for at varetage  

 opgaverne.
 Personlig evne til indlevelse og forståelse af den  

 enkelte elevs behov kombineret med vilje og evne til at støtte elevens  

 sociale og faglige udvikling er afgørende reelle kvalifikationer.
 Mange lærere har gennem deres grunduddannelse og via  

 efteruddannelse eller praktisk arbejde tilegnet sig disse kvalifikationer, og  

 da de samtidig er fortrolige med folkeskolens faglige indhold, bør  

 undervisningen som hovedregel varetages af lærere.
 Som det fremgår af bekendtgørelsens  

 § 16, stk. 3, er der dog åbnet mulighed for, at også  

 personale uden læreruddannelse kan varetage undervisningen,  

 såfremt de besidder de fornødne reelle pædagogiske og  

 faglige forudsætninger.
 De personer, der varetager undervisning, vil ofte  

 også have opgaver vedr. foranstaltningens øvrige  

 aktiviteter.
 Der kan etableres ordninger, hvorefter visse fag ved  

 aftaler om kombinationsbeskæftigelse læses af lærere ved  

 kommunens skolevæsen.
 Overenskomsten skal indeholde en oversigt over  

 undervisningspersonalets kvalifikationer evt. i form af et bilag.
Pædagogisk-psykologisk rådgivning Den pædagogisk-psykologiske betjening af  

 undervisningsdelen i dagbehandlingstilbud og anbringelsessteder varetages af  

 den stedlige pædagogiske-psykologiske rådgivning evt. efter  

 aftale med amtskommunen, hvis det drejer sig om en amtskommunal institution.  

 Amtskommunen kan dog i sidstnævnte tilfælde beslutte selv at  

 varetage den pædagogisk-psykologiske betjening.
Det må fremgå af overenskomsten, hvilken  

 rådgivning der varetager arbejdet.
Hvis den  

 pædagogisk-psykologiske rådgivning skal varetage opgaver, der  

 går ud over bestemmelserne i  

 specialundervisningsbekendtgørelsens § 3 og § 6, må  

 disse opgaver beskrives i overenskomsten.
 Den anbringende kommune bør med forældrenes  

 samtykke sørge for at de nødvendige oplysninger  

 vedrørende handleplan og tidligere undervisning er til rådighed  

 for den pædagogisk psykologiske rådgivning i  

 beliggenhedskommunen/amtskommunen.
 Ligeledes må den anbringende kommune holde sig  

 orienteret om elevens fortsatte skolegang.
Folkeskolens afsluttende prøver Indgåelse af en overenskomst med et  

 dagbehandlingstilbud eller et anbringelsessted indebærer ikke, at der  

 dermed tildeles foranstaltningen ret til at afholde folkeskolens  

 afgangsprøver.
Der vil heller ikke for fremtiden kunne gives  

 sådanne godkendelser.
 Kommunalbestyrelsen i den stedlige kommune har imidlertid  

 pligt til at sørge for prøveafholdelse for børn og unge  

 under 18 år, der ønsker at indstille sig til folkeskolens  

 afgangsprøver, men som ikke har fulgt undervisningen ved en skole med  

 prøveret, og derfor ikke kan indstille sig til prøven ved en  

 sådan skole, jf. folkeskolelovens § 14.
 Kommunalbestyrelsen kan delegere beføjelsen vedr.  

 prøveafholdelsen til lederen af en af kommunens skoler.
Kommunalbestyrelsen og den pågældende  

 skoleleder kan beslutte at henlægge afholdelsen af afgangsprøver  

 til lokaler i foranstaltningen.
Skolelederen kan tillige beslutte at lade  

 lærere fra institutionen gennemføre prøverne, hvis det  

 skønnes, at disse har de fornødne forudsætninger.
Ved  

 prøverne medvirker censorer, der udpeges af den prøveansvarlige  

 skoleleder, jf. § 24 i bekendtgørelse nr. 639 af 21. juli 1995 om  

 folkeskolens afsluttende prøver m.v. og om karaktergivning i  

 folkeskolen.
Det vil være hensigtsmæssigt, at der medvirker samme  

 censor ved de mundtlige prøver i foranstaltningen som i den stedlige  

 folkeskole.
Tilsynshavende ved en skriftlig prøve skal komme fra denne  

 skole.
 Anmeldelse af elever til prøver foretages gennem  

 den prøveansvarlige skoleleder, der ligeledes får tilsendt  

 opgaverne.
Der bør inden prøveafholdelsen være  

 etableret en nær kontakt mellem de pågældende  

 folkeskolelærere og foranstaltningen.
Man må endvidere på  

 forhånd drøfte tekstopgivelser og praktiske forhold omkring  

 prøveafholdelsen.
 Der kan ske fravigelser fra prøvekrav i  

 medfør af bekendtgørelse nr. 4 af 6. januar 1998 om elever med  

 særlige behov ved folkeskolens afsluttende prøver.
Ikrafttræden Lovændringen, og den heraf følgende  

 ændring i byrdefordelingen i relation til statens tilskud til amter og  

 kommuner, har virkning fra 1. august 1998. Det forudsættes at amter og  

 kommuner allerede har indgået aftaler af foreløbig karakter  

 på grundlag af de nye lovbestemmelser vedr. specialundervisning i  

 dagbehandlingstilbud og anbringelsessteder.
 Aftalerne må om nødvendigt tages op til  

 revision på grundlag af anvisningerne i nærværende  

 vejledning, således at der snarest foreligger endelige  

 overenskomster.
Evaluering af nyordningen Undervisningsministeren har overfor Folketinget  

 tilkendegivet, at der i forbindelse med lovens implementering vil blive  

 gennemført en undersøgelse, der omfatter interview med de  

 forskellige parter og som følger brugen og administrationen af loven,  

 samt effekten hos de implicerede børn.
Hensigten med  

 undersøgelsen er, at man i løbet af en to-årig periode  

 får grundlag for at vurdere om den nye lovgivning har haft den virkning  

 og nået de mål, som var tilsigtet.
 Undersøgelsen vil blive gennemført af en  

 uafhængig konsulentvirksomhed.
 Den endelige evalueringsrapport vil blive afgivet til  

 Folketingets Uddannelsesudvalg.
 Af hensyn til Undervisningsministeriets informationer til  

 kommuner og amter om undervisningsmulighederne på  

 anbringelsessteder/dagbehandlingstilbud anmoder Undervisningsministeriet om  

 at få tilsendt kopi af alle indgåede overenskomst.
Kopien sendes til Uddannelsesstyrelsen, Kontor for  

 børn, unge og voksne med særlige behov, H.
C.
Andersens  

 Boulevard 43, 1553 København V.
Undervisningsministeriet, den 10. juni  

 1999 Ivan Sørensen /Jørgen Hansen Bilag 1 Forslag til standarddisposition til overenskomst om  

 undervisning i anbringelsessteder og i dagbehandlingstilbud ANBRINGELSESSTEDET:
-	navn, adresse, tlf., -	leder -	ejerforhold -	evt. bestyrelsesformand -	generel overenskomst vedr. socialdelen FORMÅL:
-	den samlede pædagogiske indsats UNDERVISNINGSPLANEN:
-	læseplaner -	fagdelt/ikke fagdelt undervisning -	timefordelingsplan -	uge/semester/årsplanlægning -	undervisningens koordinering med øvrige pædagogisk  

 indsats UNDERVISNINGSPERSONALET:
-	ledelse af undervisningen -	lærere -	andre medarbejdere BUDGET:
-	lønudgifter til leder, lærere, medarbejdere i  

 øvrigt -	lokaleudgifter -	undervisningsmaterialer -	ekskursioner, lejrskoler, befordring etc.
-	andre undervisningsrelaterede udgifter BETALINGS- OG REGNSKABSFORHOLD:
-	terminer for udbetaling -	forholdsregler ved ændringer i elevgrundlaget -	takster -	regnskabsaflæggelse og revision TILSYN:
-	tilsynsførende myndighed -	den tilsynsførende -	tilsynets tilrettelæggelse -	rapportering OVERENSKOMSTEN:
-	varighed -	opsigelse -	løbende korektion OPLYSNINGER OM ANDRE RELEVANTE FORHOLD:
-	pædagogisk-psykologisk rådgivning -	prøver -	henvisning til kommunal/amtskommunal specialundervisning i  

 særlige tilfælde -	samarbejdet mellem kommunen/amtskommunen og anbringelsesstedet om  

 undervisningsfaciliteter, materialer, efteruddannelse, etc.
 OVERENSKOMSTENS PARTER:
