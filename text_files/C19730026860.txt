 Almindelige bemærkninger.
1. Ved supplerende protokoller af henholdsvis 18.  

 december 1968 og 8. februar 1973 jfr. udenrigsministeriets bekendtgørelser af  

 henholdsvis 22. august 1969 og af 1. oktober 1973 (se herom bilag til denne  

 vejledning) er der gennemført ændringer i artikel VII i den dansk-engelske  

 dobbeltbeskatningsoverenskomst, der indeholder bestemmelser om beskatning af  

 aktieudbytter.
Ved protokollen af 18. december 1968 ændredes tillige en række  

 andre bestemmelser, bl.a. blev herved de skatter, der omfattes af  

 overenskomsten, udvidet til også at gælde danske kommunale indkomstskatter.
 Nærværende vejledning omhandler alene de ændringer, der er foretaget med  

 hensyn til delingen af beskatningsretten til aktieudbytter mellem Danmark og  

 Storbritannien.
 De nærmere regler herom omtales i det følgende.
Udbytte udbetalt fra og med den 6. april 1973 (protokollen af 8. februar 1973).
 2. Udbytter fra selskaber, der er hjemmehørende i  

 Storbritannien til aktionærer, der er bosiddende eller hjemmehørende i  

 Danmark.
Storbritannien er fra 5. april 1973 overgået til et nyt  

 selskabs/aktionærbeskatningssystem med det formål delvis at afhjælpe den  

 dobbeltbeskatning, der opstår, når et selskabs indkomst først bliver beskattet i selskabet og dernæst hos aktionæren, når  

 udlodning af indkomsten er foretaget.
Efter de nye regler skal et selskab samtidig med enhver udbytteudbetaling  

 indbetale en foreløbig selskabsskat svarende til 0,43 af det udbetalte  

 udbytte.
For denne del af selskabsskatten opnår den engelske aktionær en  

 "credit", som han skal medregne ved opgørelsen af sin  

 skattepligtige indkomst tilligemed det udbetalte udbytte.
Den modtagne  

 "credit" modregnes ved den endelige skatteberegning, således at et  

 eventuelt overskydende beløb udbetales kontant.
3. Efter overenskomstens art.
VII, stk. 2, jfr. stk.  

 3, er visse danske aktionærer nu ligeledes berettiget til den foran omtalte  

 "credit", svarende til 0,43 af det modtagne udbytte, samt til  

 udbetaling af ethvert beløb, hvormed dette fradrag overstiger de pågældendes  

 skattetilsvar til Storbritannien.
 Dette gælder fysiske personer samt selskaber, medmindre de enten alene  

 eller sammen med et eller flere forbundne selskaber behersker mindst 10 pct.  

 af de stemmeberettigede aktier i det udbyttebetalende selskab.
4. Art.
VII, stk. 1a, giver som hovedregel Danmark  

 (bopælslandet) retten til at beskatte udbyttet.
Ved artiklens stk. 1, b og c,  

 indrømmes der dog Storbritannien (kildelandet) ret til, såfremt aktionæren er  

 berettiget til skattefradrag efter stk. 2, jfr. foran under 3, at beskatte  

 summen af udbyttet og det hertil svarende skattefradrag ("credit")  

 med en sats, der ikke overstiger 15 pct.
5. Danske aktionærer skal herefter ved opgørelsen af  

 deres skattepligtige indkomst indtægtsføre dels det faktiske udbetalte  

 udbytte dels skattefradraget.
I medfør af overenskomstens art.
XVII, stk. 3  

 (a), indrømmes der herefter aktionærerne fradrag i de her til landet  

 beregnede indkomstskatter for den til Storbritannien erlagte skat på højst 15  

 pct. af summen af det udbetalte udbytte og skattefradraget.
 6. Følgende eksempel anføres til belysning af de foran  

 under 3-5 beskrevne regler:
Den danske aktionær modtager 2.100 kr. i udbytte fra det engelske selskab  

 samt 0,43 heraf lig 900 kr. som "credit" eller i alt 3.000 kr.
Det  

 engelske selskab tilbageholder heraf en skat på 15 pct. eller 450 kr.,  

 således at den danske aktionær i alt får udbetalt 2.550 kr.
 Her i landet skal aktionæren til sin skattepligtige indkomst medregne  

 3.000 kr., men ved beregningen af de den pågældende påhvilende  

 indkomstskatter vil der være at indrømme et fradrag på 450 kr., svarende til  

 den til Storbritannien erlagte skat, i overensstemmelse med princippet i  

 ligningslovens § 33.
7. Til brug ved ansøgning om den foran omhandlede  

 "credit" er der af de engelske myndigheder udarbejdet særlige  

 blanketter for henholdsvis fysiske personer  

 ("DEN/INDIVIDUAL/CREDIT") og for selskaber  

 ("DEN/COMPANY/CREDIT") med tilhørende vejledninger på dansk.  

 Ansøgningerne skal første gang indgives til vedkommende amtsskatteinspektør  

 (i København, Frederiksberg og Gentofte kommuner vedkommende  

 skattedirektorat), hvorfra blanketter herom kan rekvireres.
Senere  

 ansøgninger kan indgives direkte til: Inspector of Foreign Dividends, New  

 Malden House, 1 Blagdon Road, New Malden, Surrey, England.
 8. Aktionærer, der ikke er berettiget til at opnå  

 nævnte "credit", d.v.s. selskaber, der enten alene eller sammen med  

 et eller flere forbundne selskaber direkte eller indirekte behersker 10 pct.  

 eller derover af de stemmeberettigede aktier i det udbyttebetalende selskab,  

 skal alene medregne det faktisk modtagne udbytte til den skattepligtige  

 indkomst her i landet.
 9. Udbytte fra selskaber, der er hjemmehørende i  

 Danmark, til aktionærer, der er bosiddende eller hjemmehørende i  

 Storbritannien.
Efter overenskomstens art.
VII, stk. 4, kan Storbritannien beskatte  

 udbyttet, men Danmark er dog berettiget til at tilbageholde udbytteskat, men  

 højst med 15 pct.
Såfremt den engelske aktionær er et selskab, der direkte eller indirekte behersker mindst 10 pct. af de  

 stemmeberettigede aktier i det selskab, som udbetaler udbyttet, kan den  

 danske udbytteskat imidlertid ikke overstige 5 pct.
10. Tilbagesøgning af for meget erlagt dansk  

 udbytteskat sker ved benyttelse af blanket U 23 GB, der efter attestation af  

 de engelske skattemyndigheder indsendes til kildeskattedirektoratet.
Den  

 nævnte blanket kan rekvireres hos vedkommende engelske skattemyndighed eller  

 hos kildeskattedirektoratet.
 11. Uanset om udbyttet hidrører fra Danmark eller  

 Storbritannien bevarer det land, hvorfra udbyttet hidrører (kildelandet), dog  

 sin fulde beskatningsret, såfremt den pågældende aktionær har et fast  

 driftssted i dette, og de rettigheder, der ligger til grund for udlodningen,  

 har direkte forbindelse hermed.
12. Udtrykket "udbytte" betyder indkomst fra  

 aktier eller andre rettigheder til andel i fortjeneste, såvel som indkomst  

 fra andre selskabsrettigheder, der er sidestillet med indkomst fra aktier i  

 henhold til skattelovgivningen i den stat, i hvilken det udbyttebetalende  

 selskab er hjemmehørende.
Udtrykket omfatter derimod ikke indkomst af  

 gældsfordringer.
De i ligningsloven § 16A nævnte former for udbytte er  

 således alle omfattet af definitionen.
13. Efter den dansk-engelske overenskomst af 1950 var  

 det en betingelse for at opnå fritagelse for den engelske tillægsskat, at  

 modtageren af udbyttet var skattepligtig heraf i Danmark.
Dette krav er  

 frafaldet ved protokollen af 1973, men det er efter denne nu gjort til en  

 betingelse for at opnå den engelske "credit", at udbyttet skal  

 "tilfalde" en her hjemmehørende person.
 Herved forstås, at den til udbyttet endeligt berettigede skal være en her  

 i landet hjemmehørende person.
 Udbytte udbetalt fra og med den 24. august 1969 og til og med den 5. april  

 1973 (Protokollen af 18. december 1968).
14. Sådanne udbytter kan beskattes i den stat, hvor  

 udbyttemodtageren er hjemmehørende.
Den stat, hvor selskabet er  

 hjemmehørende, kan dog tillige beskatte udbyttet, men højst med 15 pct.  

 Såfremt aktionæren er et selskab, der direkte eller indirekte behersker 25  

 pct. eller derover af de stemmeberettigede aktier i det selskab, som  

 udbetaler udbyttet, kan udbytteskatten dog ikke overstige 5 pct.
 15. Til brug ved tilbagesøgning af tilbageholdt  

 engelsk udbytteskat udover 15 pct. henholdsvis 5 pct. vedrørende den  

 omhandlede periode foreligger følgende engelske blanketter med tilhørende  

 vejledning på dansk:
 "Form W 2 (Individual) Dividends" til brug for fysiske personer.
"Form W 2 (Company) Dividends" for selskaber, og "Form W 4 Dividends" for selskaber, der behersker mindst 10 pct.  

 af den stemmeberettigede aktiekapital.
 Disse blanketter skal første gang indgives til vedkommende  

 amtsskatteinspektør (i København, Frederiksberg og Gentofte kommuner  

 vedkommende skattedirektorat), hvorfra nævnte blanketter også kan rekvireres.  

 Senere ansøgninger kan indgives direkte til: Inspector of Foreign Dividends,  

 New Malden House, 1 Blagdon Road, New Malden, Surrey, England.
 16. Engelske aktionærer i danske selskaber kan søge  

 for meget erlagt dansk udbytteskat refunderet ved benyttelse af blanket U 23  

 GB, som skal attesteres af de engelske skattemyndigheder forinden  

 fremsendelse til kildeskattedirektoratet, jfr. i øvrigt foran under punkt 10.
 17. Tvivlsspørgsmål med hensyn til praktiseringen af  

 reglerne i de i nærværende vejledning omhandlede protokoller vil være at  

 forelægge skattedepartementet.
 Skattedepartementet, den 16. oktober  

 1973.
Hans P.
Gøtrik.
/ J.
Gjetting.
 Bilag.
 Bekendtgørelse nr. 80 af 1. oktober 1973 (L.T.C.) af supplerende protokol  

 af 8. februar 1973 om ændring af overenskomsten med Storbritannien til  

 undgåelse af dobbeltbeskatning.
