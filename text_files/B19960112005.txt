 I medfør af § 65 i lov om byfornyelse og boligforbedring, jf.
lovbekendtgørelse nr. 820 af 15. september 1994 som ændret senest ved lov nr. 1064 af 20. december 1995 og § 6 i lov nr. 1082 af 20.
 december 1995, fastsættes:
 § 1.  Det maksimale lejeniveau for lejemål i ejendomme  

 omfattet af § 60, stk. 3, i lov om byfornyelse og boligforbedring, kan ikke  

 overstige en sammenligningsleje, der svarer til 100 pct. af lejen i nyt  

 almennyttigt boligbyggeri i området, således som denne opgøres efter  

 bestemmelsen i § 2.
 Stk. 2.  Såfremt lejeforhøjelsen efter § 60, stk. 3, i  

 lov om byfornyelse og boligforbedring overstiger 83 pct. af den i § 2  

 opgjorte leje, kan kommunalbestyrelsen vælge at godkende et lavere niveau for  

 lejens størrelse, dog ikke mindre end 83 pct. af den i § 2 opgjorte leje.
 § 2.  Sammenligningslejen i 1994 fastsættes i henhold  

 til stk. 2-5.
 Stk. 2.  Der benyttes samme geografiske områdeopdeling  

 som ved fastsættelsen af det vejledende rammebeløb for støttet byggeri, jf. §  

 23 samt bilag 4 i Bygge- og Boligstyrelsens bekendtgørelse nr. 914 af 17.  

 oktober 1996 om støtte til almene boliger m.v.
 Stk. 3.  Sammenligningslejen beregnes som summen af  

 nettokapitaludgiften, jf. stk. 4, og de gennemsnitlige driftsudgifter, jf.  

 stk. 5.
 Stk. 4.  Nettokapitaludgiften beregnes som  

 kapitaludgiften med fradrag af den offentlige støtte ved rammebeløbet for  

 støttet byggeri pr. 1.1.1994, jf. stk. 2, for en almennyttig bolig på 75 m2,  

 incl. grundudgift.
 Stk. 5.  De gennemsnitlige driftsudgifter fastsættes som  

 de gennemsnitlige driftsudgifter, jf. stk. 2, i 1991 for almennyttige  

 afdelinger opført i perioden 1986-90 opjusteret til 1994-niveau ved hjælp af  

 boligposten i forbrugerprisindekset.
 § 3.  Det maksimale lejeniveau, jf. § 1, reguleres en  

 gang årligt d. 1. januar, i overensstemmelse med udviklingen i rammebeløbet  

 for støttet byggeri fra foregående 1. januar.
 Stk. 2.  Ved beregningen af det maksimale lejeniveau  

 afrundes til nærmeste beløb i hele kr., som er deleligt med 5.
 § 4.  Pr. 1. januar 1997 fastsættes det maksimale  

 lejeniveau som angivet i bilag 1.
 Stk. 2.  Det maksimale lejeniveau efter stk. 1, gælder  

 for alle lejemål i ejendomme omfattet af § 1 med skæringsdato i 1997.
 § 5.  Bekendtgørelsen træder i kraft den 1. januar  

 1997.
 Stk. 2.  Samtidig ophæves bekendtgørelse nr. 55 af 6.  

 februar 1996 om fastsættelse af det maksimale lejeniveau for 1996 for lejemål  

 i ejendomme omfattet af byfornyelseslovens § 60, stk. 3.
Bygge- og Boligstyrelsen, den 13.  

 december 1996 Rud Werborg / Lisbeth Jordan Bilag 1 Fastsættelse af det maksimale lejeniveau pr. 1.1. 1997 for lejemål i  

 ejendomme omfattet af § 60, stk. 3, i lov om byfornyelse og boligforbedring.
