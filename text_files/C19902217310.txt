Cirkulæreskrivelse om meddelelse om  

 fradrag i dagpenge for en "ventepengelignende" ydelse Kommentarer m.v.:
 Der skal ske fradrag i dagpengene for en 2 årig ydelse, arbejdsgiver  

 udbetaler i forbindelse med ansættelsesophør.
 Meddelelse om afgørelsen:
 En 2-årig ydelse, (der i periodens første 3 måneder var  

 lig med den pensionsgivende løn ved fratræden og i resten af  

 perioden 2/3 heraf), udbetalt i forbindelse med fratræden fra stilling,  

 skulle medføre fradrag i dagpengeudbetalingerne i sædvanligt  

 omfang, fordi ydelsen ikke kunne sidestilles med de arbejdsfri  

 indtægter, som nævnes i § 6 i direktoratets bekendtgørelse  

 nr. 57 af 1. marts 1982.
 Direktoratet lagde vægt på, at ydelsen er en følge af  

 ansættelsens ophør og justeres i forhold til tidligere  

 løn, hvorfor der herved ydes erstatning for tabt  

 arbejdsfortjeneste.
 Ankenævnet tiltrådte direktoratets afgørelse med den  

 givne begrundelse.
