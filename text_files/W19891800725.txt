Et interessentskab ejede nogle ejendomme, hvori interessenterne havde  

 beboelsesret til en lejlighed.
Lejen herfor kunne ikke ansættes efter  

 reglerne for lejeværdiberegning for anpartslejligheder, men måtte fastsættes  

 efter et skøn over den objektive udlejningsværdi.
Nu afdøde A havde for indkomståret 1984 klaget over, at de stedlige  

 skattemyndigheder havde forhøjet hendes indkomst med 6.952 kr. i yderligere  

 udlejningsværdi af bolig.
Det fremgik, at klageren var interessent i  

 interessentskabet B, som var oprettet i 1974 af 10 interessenter.
Formålet  

 havde været at købe og administrere nogle ejendomme til beboelse for  

 interessenterne.
Af interessentskabskontrakten fremgik det, at  

 interessenterne havde en beboelsesret til ejendommenes lejligheder, samt at  

 de ved udtræden af interessentskabet alene skulle modtage pristalsreguleret  

 indskud, men ikke andel i interessentskabets formue.
Det fremgik ligeledes af  

 vedtægterne, at den enkelte interessent ikke havde vetoret, idet afgørelser  

 kunne træffes ved flertalsbeslutning.
Det var videre oplyst, at de enkelte interessenter på tidspunktet for  

 ejendommenes erhvervelse ikke var lejere i ejendommene, men var blevet det,  

 efterhånden som lejemål var frigjort.
Der var således efterhånden kun en  

 lejer tilbage i en af ejendommene, og denne betalte en årlig husleje på 109  

 kr. pr. m2.
Om ejendommene, som var fra århundredeskiftet, var det oplyst, at de på  

 erhvervelsestidspunktet havde været stærkt nedslidte og uden moderne  

 faciliteter.
Efterhånden var ejendommene istandsat med reparation af tag og  

 isolering m.v., medens de enkelte beboere for egen regning havde istandsat  

 deres egne lejligheder.
Hertil var udgifterne holdt uden for  

 ejendomsregnskabet.
 De enkelte interessenter havde betalt husleje til interessentskabet, og  

 nærværende klager, hvis lejlighed var på 104 m2, havde i indkomståret 1984  

 betalt 13.848 kr.
To af lejlighederne var besigtiget med henblik på fastsættelsen af  

 lejeværdi, medens man for de øvrige lejligheder havde henholdt sig til  

 foreliggende og indhentede oplysninger.
Det forelå endvidere oplyst, at  

 gennemsnitslejen for tilsvarende boliger var anset at udgøre 140 kr. årligt  

 pr. m2.
De stedlige skattemyndigheder havde fundet, at den til interessentskabet  

 betalte årlige leje ikke svarede til lejlighedernes objektive  

 udlejningsværdi.
Denne var anset at udgøre henholdsvis 200 kr., 180 kr. og  

 165 kr. pr. m2 årligt, alt efter lejlighedernes beliggenhed.
Da myndighederne  

 endvidere ikke havde fundet reglerne om opgørelse af lejeværdi i  

 anpartslejligheder for anvendelige i nærværende sag, var klagerens indkomst  

 forhøjet med forskellen mellem den til interessentskabet betalte leje og den  

 objektive lejeværdi, her 200 kr. pr. m2. Der var dog samtidig indrømmet  

 klageren fradrag for egne vedligeholdelsesomkostninger på lejligheden.
 Klagerens advokat nedlagde principalt påstand om, at de stedlige  

 skattemyndigheder ikke var berettigede til at ændre princip for opgørelsen af  

 lejeværdi uden forudgående varsel.
Subsidiært nedlagde advokaten påstand om, at reglerne for beskatning af  

 lejeværdi i anpartslejligheder skulle bringes i anvendelse i nærværende sag,  

 med henvisning til interessenternes brugsret over de af dem beboede  

 lejligheder.
Således burde de selvangivne lejeværdier godkendes, idet den til  

 interessentskabet betalte leje svarede til lejlighedens objektive  

 udlejningsværdi, medens der ikke ville være fradragsret for interessenternes  

 egne vedligeholdelsesomkostninger.
 Mest subsidiært nedlagde advokaten påstand om, at såfremt det fandtes  

 berettiget at fastsætte lejeværdien efter et skøn, måtte udgangspunktet  

 herfor være den leje, der blev betalt af den eneste tilbageværende lejer,  

 nemlig 109 kr. årligt pr. m2. Den af myndighederne anførte gennemsnitsleje på  

 140 kr. pr. m2 måtte anses at være for høj henset til de lejeværdier, der var  

 godkendt i tilsvarende ejendomme i området.
 Efter det foreliggende fandt Landsskatteretten ikke, at der over for  

 klageren var skabt en berettiget forventning om godkendelse af en bestemt  

 opgørelsesmåde for lejeværdien, således at de stedlige skattemyndigheder af  

 den grund var afskåret fra at tage spørgsmålet op i det af klagen omfattede  

 indkomstår.
Videre fandt retten ikke, at reglerne om lejeværdiberegning for  

 anpartslejligheder var anvendelige i det her foreliggende tilfælde, da  

 interessentskabet var tinglyst som ejer af ejendommene.
Retten kunne derimod  

 tilslutte sig den af myndighederne anvendte opgørelsesmåde.
For så vidt angik  

 lcjlighedernes objektive udlejningsværdi, fandt Landsskatteretten efter de  

 foreliggende oplysninger om ejendommenes tilstand og karakter, at de af  

 myndighederne fastsatte lejeværdier måtte anses for at være for høje.  

 Lejeværdien for klagerens lejlighed for 1984 blev herefter skønsmæssigt  

 nedsat med 40 kr. pr. m2, hvorefter ansættelsen blev nedsat med 4.160 kr.
 LV 1987, G 3.2. og 4.5.
 (* 1) Afgørelsen er offentliggjort i Skat 1989, nr. 4, side 343.
