Brud på uddannelsesaftale Spørgsmål 1. Hvis spørgeren  

 - som led i indgåelsen af en ansættelsesaftale med en ny medarbejder - indgår  

 aftale med medarbejderen om, at spørgeren vil betale det beløb, som  

 medarbejderen - i henhold til en med medarbejderens nuværende arbejdsgiver  

 indgået uddannelsesaftale - ved opsigelse af sin nuværende stilling er  

 forpligtet til at betale til sin nuværende arbejdsgiver til hel eller delvis  

 godtgørelse af de af arbejdsgiveren afholdte udgifter til en af medarbejderen  

 påbegyndt eller gennemført uddannelse, der ikke udelukkende er af privat  

 karakter, vil det pågældende beløb ved spørgerens betaling heraf da være  

 skattepligtig indkomst for medarbejderen? 2. Har det  

 betydning for besvarelsen af spørgsmål 1, om det beløb, som spørgeren har  

 betalt til medarbejderens nuværende arbejdsgiver, a) vedrører  

 udgifter til en uddannelse, som medarbejderen ikke har færdiggjort på  

 tidspunktet for ansættelse hos spørgeren, men som medarbejderen skal  

 færdiggøre  

 under ansættelsen hos spørgeren, eller b) vedrører  

 udgifter til en uddannelse, som medarbejderen har færdiggjort på tidspunktet  

 for ansættelse hos spørgeren? 3. Har det  

 betydning for besvarelsen af spørgsmål 1 og/eller spørgsmål 2, om den mellem  

 spørgeren og medarbejderen indgåede aftale om spørgerens betaling af det  

 omhandlede beløb til medarbejderens nuværende arbejdsgiver, a) bliver  

 indgået forud for medarbejderens opsigelse af sit nuværende  

 ansættelsesforhold  

 og dermed forud for det tidspunkt, hvor medarbejderens betalingspligt overfor  

 den nuværende arbejdsgiver indtræder, eller b) først  

 bliver indgået efter, at medarbejderen har opsagt sit nuværende  

 ansættelsesforhold.
4. Har spørgeren  

 ved betaling af det omhandlede beløb fradragsret for beløbet efter samme  

 kriterier, som spørgeren har fradragsret for de udgifter, som spørgeren  

 afholder i forbindelse med sine medarbejderes gennemførelse af et  

 uddannelsesforløb under de pågældendes ansættelse hos spørgeren? Svar 1. Ja.
2. a.
Nej.
2. b.
Nej.
3. a.
Nej.
3. b.
Nej.
 4. Nej, se dog  

 gennemgangen under spm. 4.
Beskrivelse af de faktiske forhold Spørgeren er en  

 konsulentvirksomhed, der leverer konsulentydelser til tredjemand inden for  

 blandt andet områderne ledelse og it.
 Ved rekruttering  

 af nye medarbejdere oplever spørgeren i tiltagende omfang, at en kandidat til  

 en stilling i økonomisk henseende ikke har mulighed for at opsige sit  

 nuværende  

 ansættelsesforhold med henblik på at tage ansættelse hos spørgeren.
 Baggrunden herfor  

 er, at kandidaten under sit nuværende ansættelsesforhold er i færd med eller  

 har gennemgået et uddannelsesforløb, som arbejdsgiveren har afholdt  

 udgifterne  

 til i henhold til en mellem kandidaten og arbejdsgiveren indgået  

 uddannelsesaftale.  

 I uddannelsesaftalen har kandidaten - som modydelse for arbejdsgiverens  

 betaling af uddannelsesforløbet - forpligtet sig til at arbejde for  

 arbejdsgiveren dels under uddannelsesforløbet, dels i en given periode,  

 typisk  

 2 år, efter uddannelsesforløbets afslutning.
Såfremt kandidaten  

 opsiger sin stilling hos arbejdsgiveren inden udløbet af den fastsatte  

 arbejdspligtperiode,  

 er kandidaten i henhold til uddannelsesaftalen forpligtet til helt eller  

 delvist at godtgøre arbejdsgiveren de med uddannelsesforløbet forbundne  

 udgifter.
Godtgørelsen nedskrives lineært i forhold til længden af  

 arbejdspligtperioden.
 Spørger ønsker at  

 ansætte kandidater, som er i ansættelsesforhold med en anden arbejdsgiver og  

 som i henhold til en uddannelsesaftale med arbejdsgiveren ikke kan opsige sin  

 stilling uden helt eller delvist at betale arbejdsgiveren en godtgørelse.  

 Spørger ønsker at betale det beløb, som kandidaten i henhold til  

 uddannelsesaftalen skal betale den nuværende arbejdsgiver.
Forespørgers opfattelse Det er spørgerens  

 opfattelse, at spørgsmål 1-4 skal vurderes med udgangspunkt i bestemmelsen i  

 ligningslovens § 31 om skattefrihed for arbejdsgiverbetalte  

 uddannelsesudgifter.
 Bestemmelsen i  

 ligningslovens § 31 giver som udgangspunkt mulighed for, at en arbejdsgiver -  

 uden skattemæssige konsekvenser for medarbejderen - kan afholde udgifterne  

 til  

 en medarbejders uddannelse, som gennemføres under medarbejderens ansættelse  

 hos  

 den pågældende arbejdsgiver.
Det er spørgerens  

 opfattelse, at anvendelsesområdet for bestemmelsen i ligningslovens § 31 ikke  

 kan begrænses til denne situation.
Bestemmelsen må tillige finde anvendelse i  

 den situation, hvor en medarbejder har påbegyndt eller gennemført en  

 arbejdsgiverbetalt uddannelse under ansættelse hos en arbejdsgiver, men hvor  

 medarbejderen under uddannelsen eller efter uddannelsens afslutning tager  

 ansættelse hos en anden arbejdsgiver, som helt eller delvist godtgør den  

 første  

 arbejdsgiver de med uddannelsen forbundne udgifter som følge af, at  

 medarbejderen er forpligtet til helt eller delvist at godtgøre den første  

 arbejdsgiver de pågældende udgifter, hvis medarbejderen fratræder sin  

 stilling  

 hos den pågældende arbejdsgiver indenfor en given periode efter uddannelsens  

 afslutning.
Spørgers  

 opfattelse er baseret på dels formålet med ligningsloven 31, og dels hvad der  

 må anses for at følge af den i ligningslovens § 31, stk. 1, 1. punktum,  

 anførte  

 betingelse om, at ydelser til dækning af udgifter i forbindelse med en  

 uddannelse, for at være skattefri for medarbejderen, skal være modtaget fra  

 en  

 arbejdsgiver som led i et ansættelsesforhold.
Det er herefter spørgers  

 opfattelse, at det pågældende beløb ikke er skattepligtig indkomst for  

 medarbejderen.
For så vidt angår  

 spørgsmål 2, er det spørgerens opfattelse, at der ikke gør sig noget forhold  

 gældende,  

 som gør det nødvendigt at behandle udgifter til en uddannelse, som en ny  

 medarbejder  

 hos spørgeren har færdiggjort på tidspunktet for ansættelse hos spørgeren, på  

 anden måde end udgifter til en uddannelse, som den nye medarbejder ikke har  

 færdiggjort på tidspunktet for ansættelse hos spørgeren, men som  

 medarbejderen  

 skal færdiggøre under ansættelsen hos spørgeren.
Det er derfor spørgerens  

 opfattelse, at spørgsmål 2 skal besvares benægtende.
Efter spørgerens  

 opfattelse bør det ikke have betydning, om aftalen med medarbejderen indgås  

 før  

 eller efter, at medarbejderen har opsagt sin nuværende stilling, idet aftalen  

 i  

 begge situationer vil blive indgået som led i medarbejderens ansættelse hos  

 spørgeren og ud fra den betragtning, at uddannelsen anses for at være til  

 fordel for spørgerens virksomhed.
Det er derfor spørgerens opfattelse, at  

 spørgsmål 3 også skal besvares benægtende.
Med hensyn til  

 spørgsmål 4 og dermed spørgsmålet om, hvorvidt spørgeren har fradragsret for  

 det beløb, som spørgeren måtte betale til en ny medarbejders tidligere  

 arbejdsgiver, vil en sådan betaling være begrundet i, at uddannelsen anses  

 for  

 at være til fordel for spørgerens virksomhed, og at spørgeren, hvis  

 medarbejderen ikke allerede havde påbegyndt eller afsluttet den uddannelse,  

 som  

 beløbet vedrører, ville have været indstillet på selv at afholde den  

 uddannelsesudgift,  

 som beløbet vedrører, ved at lade medarbejderen påbegynde den pågældende  

 uddannelse.
Det pågældende beløb er dermed en driftsmæssigt begrundet udgift  

 på  

 samme vis, som når spørgeren i øvrigt afholder udgifter til sine  

 medarbejderes  

 deltagelse i uddannelser og kurser.
Beløbet er tillige  

 en driftsmæssigt begrundet udgift derved, at beløbet er afholdt med henblik  

 på  

 at formå medarbejderen til at tage ansættelse hos spørgeren.
På denne  

 baggrund  

 er det spørgerens opfattelse, at spørgsmål 4 skal besvares bekræftende.
Styrelsens indstilling og begrundelse Ad spørgsmål 1.
 Ved opgørelsen af  

 den skattepligtige indkomst medregnes ikke ydelser til dækning af udgifter i  

 forbindelse  

 med uddannelse og kurser, når ydelserne modtages fra en arbejdsgiver som led  

 i  

 et ansættelsesforhold eller som led i en aftale om ydelse af personligt  

 arbejde  

 i øvrigt jf. ligningsloven § 31.
 Følgende ydelser  

 skal efter ligningsloven § 31 ikke medregnes til den skattepligtige indkomst:
Bestemmelsen  

 omfatter stort set alle typer af uddannelser og kurser.
Der er dog ikke  

 skattefrihed  

 for uddannelser og kurser, som udelukkende har privat interesse for  

 deltageren.
Der er kun  

 skattefrihed efter ligningsloven § 31, når ydelserne modtages fra en  

 arbejdsgiver som led i et ansættelsesforhold jf. bestemmelsens ordlyd.  

 Bestemmelsen tilsikrer således at dække uddannelsesudgifter mv., som er  

 aktuelle.
Det har ikke været hensigten, at bestemmelsen skal dække allerede  

 afholdte udannelsesudgifter, således at en arbejdsgiver med tilbagevirkende  

 kraft kan betale for en nyansats gamle uddannelser.
I så fald ville det  

 f.eks.  

 være muligt for en arbejdsgiver at ansatte en nyuddannet jurist og betale  

 dennes gamle uddannelsesomkostninger skattefrit for medarbejderen.  

 Ligningsloven § 31 relaterer sig således til udgifter arbejdsgiveren afholder  

 for nuværende eller tidligere medarbejdere - ikke uddannelsesudgifter som den  

 ansatte selv har afholdt.
Spørger ønsker at  

 betale denne godtgørelse for den nye medarbejder.
Det er repræsentantens  

 opfattelse,  

 at godtgørelsen er skattefri for medarbejderen efter ligningsloven § 31.
Bestemmelsen i  

 ligningslovens § 31 giver mulighed for, at en arbejdsgiver uden skattemæssige  

 konsekvenser for medarbejderen kan afholde udgifterne til en medarbejders  

 uddannelse, som gennemføres under medarbejderens ansættelse hos den  

 pågældende  

 arbejdsgiver.
Der er ikke hjemmel til, at udstrække bestemmelsen til tillige  

 at  

 omfatte, at en medarbejder uden skattemæssige konsekvenser kan lade en ny  

 arbejdsgiver overtage den betalingsforpligtelse, der indtræder ved  

 medarbejderens opsigelse af sin nuværende stilling.
Det styrelsens  

 opfattelse, at den godtgørelse som medarbejderen skal betale er et  

 mellemværende  

 mellem ham og hans nuværende arbejdsgiver.
Godtgørelsen er en udgift,  

 medarbejderen  

 skal betale grundet aftalebrud mellem de to parter, idet medarbejderen  

 forlader  

 virksomheden i utide.
Refusionsbeløbet er ikke en udannelsesomkostning efter  

 ligningsloven § 31 Det bemærkes, at  

 den godtgørelse der skal betales til den nuværende arbejdsgiver ikke  

 repræsenterer  

 det eksakte beløb, som arbejdsgiveren har haft til uddannelsen, men at den  

 varierer i takt med, hvor lang tid medarbejderen er ansat i  

 arbejdspligtperioden.  

 Der kan derfor anføres den betragtning, at der aldrig kan være tale om en  

 uddannelsesudgift, da det ikke er det reelle uddannelsesbeløb, der betales  

 tilbage.
F.eks. vil godtgørelsen være større, hvis medarbejderen forlader  

 virksomheden umiddelbart efter uddannelse er færdiggjort, end hvis  

 medarbejderen først forlader sin stilling i slutningen af den fastsatte  

 arbejdspligtperiode.
Dette taler for, at der ikke er tale om en  

 uddannelsesudgift  

 efter ligningsloven § 31 men derimod en udgift, der skal betales grundet  

 aftalebruddet.
Repræsentanten har  

 telefonisk henledt opmærksomheden på  

  

 SKM2005.242.LSR  

. I sagen  

 blev det lagt grund, at medarbejderens nye arbejdsgiver havde overtaget  

 medarbejderens gamle arbejdsgivers forpligtelse om afholdelse af udgifter til  

 medarbejderens MBA studier, hvorefter udgiften ansås omfattet af  

 ligningsloven  

 § 31. Det er styrelsens opfattelse, at resultatet i sagen er korrekt, da  

 medarbejderen  

 ikke var skattepligtig til Danmark på det tidspunkt, hvor han erhvervede ret  

 til pengene fra sin nye arbejdsgiver.
Styrelsen er imidlertid uenig i  

 begrundelsen for sagen, da udgiften efter styrelsen opfattelse ikke kan være  

 omfattet af ligningsloven § 31. Kendelsen er desuden meget konkret og ikke  

 sammenlignelig med nærværende situation.
 Det er herefter  

 styrelsen opfattelse, at spørgeren ikke kan betale godtgørelsen for  

 medarbejderen  

 efter ligningsloven § 31. Medarbejderen skal derfor beskattes som almindelig  

 lønindkomst af beløbet.
 Styrelsen  

 indstiller, at der svares ja til spørgsmålet.
 Ad spørgsmål  

 2. a  

 og 2. b.
Det har efter  

 styrelsens opfattelse ikke betydning for besvarelse af spm. 1 om det beløb,  

 som  

 spørgeren betaler til medarbejderens nuværende arbejdsgiver vedrører udgifter  

 til en udannelse, som medarbejderen ikke har færdiggjort (2.a), eller som han  

 har færdiggjort (2.b). Udgiften vil stadig være et mellemværende mellem den  

 nuværende arbejdsgiver og medarbejderen, og ikke en udgift efter  

 ligningslovens  

 § 31. Medarbejderen skal betale udgiften grundet brud på uddannelsesaftalen -  

 udgiften kan ikke komme ind under ligningslovens § 31, ved at spørger betaler  

 medarbejderens udgift.
Se gennemgangen under spm. 1.
 Styrelsen  

 indstiller, at der svares nej til spørgsmål  

 2. a  

 og 2 b.
 Ad spørgsmål 3.a  

 og 3.b.
 Det har efter  

 styrelsens opfattelse ikke betydning for besvarelsen af spm. 1, om den  

 indgåede  

 aftale mellem spørgeren og medarbejderen vedrørende spørgerens betaling af  

 det  

 omhandlende beløb bliver indgået forud for medarbejderens opsigelse af sin  

 ansættelse (3.a.) eller efter, at medarbejderen har opsagt sin stilling  

 (3.b).  

 Godtgørelsen er, underordnet hvornår aftalen indgås, en privat udgift for  

 medarbejderen, som ikke er omfattet af ligningsloven § 31 jf. gennemgangen  

 under spm. 1.
 Styrelsen  

 indstiller, at der svares nej til spørgsmål  

 3. a  

 og 3 b.
 Ad spørgsmål 4.
 Udgiften til  

 betaling af det omhandlende beløb for medarbejderen er ikke en udgift efter  

 ligningsloven § 31 jf. gennemgangen under spm. 1. Spørgeren har derfor ikke  

 fradragsret for beløbet efter samme kriterier som spørgeren har fradragsret  

 for  

 de udgifter, som spørgeren afholder i forbindelse med sine medarbejderes  

 gennemførelse af et udannelsesforløb under de pågældendes ansættelses hos  

 spørgeren.
 Udgiften er at  

 sidestille med lønindkomst for medarbejderen, og spørgeren kan herefter få  

 fradrag  

 efter de almindelige regler herfor.
 Styrelsen  

 indstiller, at der svares nej til spørgsmål 4.
 Ligningsrådet  

  

 tiltræder indstillingen, idet  

 rådet ikke anser udgifter til uddannelse, som er afholdt før  

 ansættelsesforholdets  

 påbegyndelse, for omfattet af ligningsloven § 31. Det gælder både hvor  

 udgifterne er afholdt af den ansatte selv og hvor udgifterne er afholdt af en  

 tidligere arbejdsgiver, der kan kræve disse udgifter godtgjort helt eller  

 delvist som følge af ansættelsesforholdets ophør, og det gælder uanset om  

 udannelsen er afsluttet eller ej.
