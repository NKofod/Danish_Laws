Goodwill   omgørelse efter  

 skattestyrelsesloven   spørgsmål om krav om god tro Ligningsrådet blev anmodet om tilladelse til  

 omgørelse efter skattestyrelseslovens § 37 C, således at den  

 oprindelige aftale om fastsættelse af vederlaget for goodwill ved  

 overdragelsen af automobilværksted/bilforhandling m.v. fra A ApS til B  

 ApS blev ændret.
(sagsfremstilling m.v. er udeladt) Ligningsrådet svarede som følger:
 Sagen omhandler virkninger af en disposition/transaktion  

 mellem interesseforbundne parter, idet begge selskaber kontrolleres af samme  

 fysiske person.
 Skatteyder har anmodet om en såkaldt  

 reparationsomgørelse i henhold til skattestyrelseslovens § 37 C.
 Muligheden for at imødekomme anmodninger om  

 omgørelse fremgår nu af skattestyrelseslovens § 37 C, stk. 1,  

 der lyder som følger:
"§ 37 C.
I det omfang en skatteansættelse hviler  

 på en privatretlig disposition, kan skatteministeren tillade, at en  

 efterfølgende ændring af dispositionen tillægges virkning  

 for skatteansættelsen (omgørelse), hvis følgende  

 betingelser er opfyldt:
 1)  Dispositionen må ikke i overvejende grad have været  

 båret af hensyn til at spare eller udskyde skatter eller afgifter.
 2) Dispositionen skal utvivlsomt have haft utilsigtede skattemæssige  

 virkninger, der er væsentlige.
 3) Dispositionen skal have været lagt klart frem for  

 myndighederne.
 4) De privatretlige virkninger af den ændring af dispositionen, der  

 ønskes tillagt skattemæssig virkning, skal være enkle og  

 overskuelige.
5) At alle, der skatteretligt vil blive berørt af en tilladelse til  

 omgørelse, tiltræder omgørelsesanmodningen." Af selve bestemmelsen fremgår således 5  

 betingelser, der alle skal være opfyldt, før en anmodning om  

 omgørelse kan imødekommes.
 Ligningsrådet bemærker, at goodwill ikke var  

 skattepligtigt på tidspunktet for overdragelsen, hvorfor dispositionen  

 efter Ligningsrådets opfattelse ikke i overvejende grad have  

 været båret af hensyn til at spare eller udskyde skatter.
 Herudover fremgik selve overdragelsen og  

 overdragelsessummerne af selskabernes regnskaber, hvorfor Ligningsrådet  

 finder, at dispositionen har været lagt klart frem for  

 myndighederne.
 De privatretlige virkninger af den ændring af  

 dispositionen, der ønskes tillagt skattemæssig virkning, finder  

 Ligningsrådet er enkle og overskuelige, og de parter, der skatteretligt  

 vil blive berørt af en tilladelse til omgørelse, har  

 tiltrådt omgørelsesanmodningen.
 Spørgsmålet er herefter udelukkende, om  

 betingelsen om, at dispositionen utvivlsomt skal have haft utilsigtede  

 skattemæssige virkninger, der er væsentlige, er opfyldt.
En forskel i beskatningsgrundlaget på kr. 2.900.000  

 må betragtes som væsentligt.
Herefter skal det alene vurderes,  

 hvorvidt dispositionen utvivlsomt har haft utilsigtede skattemæssige  

 virkninger.
 Efter den ændrede formulering af  

 skattestyrelseslovens § 37 C, er det tvivlsomt, om der som efter den  

 tidligere praksis kan stilles krav om, at konsekvenserne ikke kunne eller  

 burde være forudset.
Således som bestemmelsen i skattestyrelseslovens §  

 37 C er formuleret, finder Ligningsrådet ikke, at der fortsat kan  

 stilles krav om, at konsekvenserne kunne eller burde være forudset.
Med  

 andre ord finder Ligningsrådet ikke, at kravet om god tro kan  

 indeholdes i ordlyden af skattestyrelseslovens § 37 C, stk. 1, nr. 2.
 Ligningsrådet finder, at vurderingen af, hvorvidt  

 den sidste betingelse for at meddele tilladelse til omgørelse, er  

 opfyldt, må baseres på ordlyden af skattestyrelseslovens § 37 C,  

 stk. 1, nr. 2.
Eftersom skatteyder utvivlsomt ikke havde tilsigtet, at en  

 del af vederlaget for goodwill i stedet skulle karakteriseres som et tilskud,  

 finder Ligningsrådet, at dispositionen utvivlsomt har haft utilsigtede  

 skattemæssige konsekvenser.
Som ovenfor anført finder  

 Ligningsrådet tillige, at disse er væsentlige.
 Ligningsrådet vedtog følgelig, at anmodningen  

 om omgørelse blev imødekommet.
