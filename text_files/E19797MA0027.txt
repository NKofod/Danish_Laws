 Der var rejst spørgsmål om den afgiftsmæssige stilling for et  

 underjordisk, lukket garageanlæg, hvortil kun lejerne har adgang.
 Garagepladserne udlejes særskilt til faste lejere på ubestemt tid, men  

 uden forbindelse med anden udlejning, f.eks. af bolig eller  

 forretningslokaler.
 Nævnet traf afgørelse om, at udlejning af de omhandlede garagepladser  

 omfattes af afgiftspligten, jf. lovens § 2, stk. 3, punkt h, 2. pkt.
 Udlejning af parkeringsplads, der sker i forbindelse med udlejning af  

 bolig eller forretningslokaler (også på særskilt lejekontrakt), omfattes  

 derimod ikke af afgiftspligten, jf. punkt h, 1. pkt.
 Nævnet traf endvidere afgørelse om, at udlejning af en samlet enhed, der  

 er benævnt som garageanlæg, parkeringshus eller parkeringsarealer, omfattes  

 af afgiftspligten, medens udlejning af et ejendomskompleks, eller f.eks.  

 kælderetagen af et sådant, ikke omfattes af afgiftspligten.
 Se også Mn.639, Dep.640 og Mn.714.
