 En i Sverige i en islamisk forening forrettet vielse kunne ikke  

 godkendes som gyldig efter dansk ret, idet den islamiske præst ikke af de  

 svenske myndigheder var bemyndiget til at forrette vielser.
 Civilretsdirektoratet anmodedes om en udtalelse om, hvorvidt en i Sverige  

 i en islamisk forening forrettet vielse var gyldig efter dansk ret.
 Det var for Civilretsdirektoratet af de svenske myndigheder oplyst, at den  

 omhandlede islamiske præst ikke havde bemyndigelse til at forrette vielsen,  

 hvorfor ægteskabet ikke var gyldigt efter svensk ret.
Ægteskabet kunne derfor i henhold til dansk international privatretlige  

 regler ikke anses for gyldigt efter dansk ret.
Det tilføjedes, at  

 spørgsmålets endelig afgørelse henhører under domstolene.
