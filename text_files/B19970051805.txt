 I medfør af § 24, stk. 1, i lov om energiafgift af mineralolieprodukter  

 m.v., jf. lovbekendtgørelse nr. 858 af 24. september 1996, fastsættes:
Omfang § 1.  Gas- og dieselolie, der anvendes eller er  

 bestemt til at anvendes til fremstilling af varme her i landet, som  

 motorbrændstof i motordrevne driftsmidler, der helt eller delvis anvendes til  

 virksomhed omfattet af momslovens § 66, stk. 1, eller som motorbrændstof i  

 fiskerfartøjer, jf. lovens § 9, stk. 1, nr. 3, og stk. 4, skal tilsættes et  

 farvningspræparat.
 Stk. 2.  Farvningspræparatet består af et eller flere  

 farvestoffer og mærkestoffer.
Stk. 3.  De statslige told- og skattemyndigheder  

 fastsætter de nærmere bestemmelser for sammensætningen af  

 farvningspræparatet.
Olieprodukter må ikke tilsættes andre farvestoffer eller  

 mærkestoffer.
 Stk. 4.  Gas- og dieselolie, der er tilsat  

 farvningspræparatet, benævnes fremover i bekendtgørelsen som farvet olie.
Stk. 5.  Farvet olie må ikke anvendes som motorbrændstof  

 til andet end de i stk. 1 nævnte formål.
Dog er det tilladt at anvende farvet  

 olie i andre fartøjer end fiskerfartøjer nævnt i stk. 1.
Stk. 6.  Farvningspræparatet må hverken helt eller  

 delvis fjernes.
Blanding af farvet olie med anden olie eller andre varer er  

 ikke tilladt, jf. dog § 7.
 § 2.  Ved udlevering af farvet olie skal afgiften  

 berigtiges som følger:
 Stk. 2.  Ved udlevering af ufarvet olie betales der  

 afgift, jf. lovens § 1, stk. 1, nr. 1 eller 3 (olie, der anvendes som  

 motorbrændstof). Udleveres den ufarvede olie fra registrerede oplagshavere  

 til farvningsvirksomheder registreret efter lovens § 4 a, kan der dog betales  

 afgift, jf. lovens § 1, stk. 1, nr. 2 (anden gas- og dieselolie).
Tilladelse til farvning og godkendelse af anlæg § 3.  Farvning af gas- og dieselolie må kun udføres af  

 virksomheder, der har opnået tilladelse hertil fra de statslige told- og  

 skattemyndigheder.
Tilladelsen kan kun meddeles virksomheder, der er  

 registreret som oplagshavere, og som afsætter olie, eller virksomheder  

 registreret efter lovens § 4 a.
 Stk. 2.  Farvning af gas- og dieselolie må kun udføres i  

 godkendte anlæg til opbevaring af afgiftspligtig olie eller ved injektion ved  

 udlevering fra virksomhedens godkendte anlæg herunder tankvogne, jf. lovens §  

 5.
§ 4.  Farvningsanlæg på tankvogne, som fungerer ved  

 injektion af farvningspræparatet (injektionsanlæg), skal være godkendt af de  

 statslige told- og skattemyndigheder.
Ansøgning om godkendelse af et  

 injektionssystem skal indeholde en beskrivelse af det samlede farvningsanlæg  

 herunder af anlæggets styre- og kontrolsystem, samt en beskrivelse af, hvilke  

 sikkerhedssystemer der er monteret for at hindre uautoriserede indgreb.  

 Virksomheden skal efter anmodning fra de statslige told- og skattemyndigheder  

 kunne fremvise et injektionsanlæg.
Stk. 2.  Godkendelsen er betinget af, at virksomheden  

 indgår en aftale med et akkrediteret laboratorium, der uanmeldt årligt skal  

 udtage et antal stikprøver af farvet olie.
Prøverne udtages af farvet olie  

 leveret til tom tank eller tom tank på vogn.
Der udtages prøve ved udlevering  

 af 200 liter og 1.000 liter farvet olie.
Der udtages 2 prøver ved hver  

 udlevering.
Antallet af anlæg, hvorfra der udtages stikprøver i løbet af 1 år  

 skal mindst udgøre 20 pct. af det samlede antal farvningsanlæg, dog mindst 1.  

 De statslige told- og skatteregioner skal underrettes, hvis de udtagne prøver  

 ikke opfylder de i § 5, stk. 2, stillede krav til nøjagtighed.
 Stk. 3.  Godkendelsen af injektionsanlægget gælder for  

 en periode på 5 år, jf. dog § 13, stk. 1. Hvis der foretages ændringer i  

 injektionssystemet, skal systemet senest en måned efter ibrugtagning  

 godkendes af de statslige told- og skattemyndigheder.
Stk. 4.  Tilladelse til farvning på anden måde end ved  

 injektion fra tankvogn er betinget af, at virksomheden indgår en aftale med  

 et akkrediteret laboratorium, der uanmeldt skal udtage stikprøver af farvet  

 olie 2 gange årligt.
Virksomheden skal desuden udtage 10 prøver årligt og  

 indsende disse til analyse hos laboratoriet.
De statslige told- og  

 skattemyndigheder fastsætter den nærmere procedure for prøveudtagningen for  

 hver enkelt virksomhed.
Stk. 2, sidste pkt., finder tilsvarende anvendelse.
Dosering § 5.  Doseringen skal ske i forholdet 1 del  

 farvningspræparat og 10.000 dele gas- og dieselolie.
De statslige told- og  

 skattemyndigheder kan efter ansøgning tillade, at der anvendes en anden  

 dosering.
 Stk. 2.  Farvningspræparatet skal kunne doseres, så  

 indholdet af farvestoffer og marker er inden for +/- 10 pct. af det, der er  

 opgivet som de mængder, den farvede olie skal indeholde.
 Stk. 3.  Udlevering af farvet olie fra injektionsanlæg  

 skal ske i mængder på mindst 200 liter ad gangen.
Indretning af farvningsanlæg på tankvogne § 6.  Farvningsanlæg af injektionstypen på tankvogne  

 skal være monteret i tankvognens basissystem, efter volumenmåler og ventiler.  

 Der skal være indbygget en 2-vejs-ventil eller tilsvarende ventilsystem, der  

 kan fordele olien i 2 separate udleveringssystemer til henholdsvis farvet og  

 ufarvet olie.
Stk. 2.  Udleveringssystemets rørføring til farvet olie  

 skal være direkte forbundet med farvningsanlæggets injektor, der tilfører  

 olien farvningspræparatet.
Injektor, følere for ventilspærre m.v., skal være  

 indbygget i en lukket boks eller rum med en dørlukke.
Adgang til boks eller  

 rum må kun ske af en anden ansvarlig medarbejder end den, der forestår  

 udleveringen af olie fra tankvognen.
 Stk. 3.  De statslige told- og skattemyndigheder kan  

 fastsætte bestemmelser om plombering.
 Stk. 4.  Farvningsanlægget skal være monteret med følere  

 m.v., så der automatisk sker driftstop ved tørløb af farvebeholder, ved  

 driftsfejl ved injektor, ved forsøg på under udlevering at ændre produktet  

 fra farvet olie til et ufarvet produkt eller ved anden fejl, der kan påvirke  

 farvedoseringen.
 Stk. 5.  Farvebeholderen skal være forsynet med en  

 speciel kobling for at hindre påfyldning af andre produkter end  

 farvningspræparatet.
 Stk. 6.  Forinden hver udlevering skal der ske en  

 aktivering af, om der skal udleveres farvet eller ufarvet olie.
 Stk. 7.  Anlægget skal være udstyret med et  

 kontrolsystem, der sikrer, at der altid er overensstemmelse mellem den  

 faktisk leverede olie og den anførte olie (farvet eller ufarvet) på  

 udleveringssedler, faktura m.v.
Opbevaring af farvet olie m.v. og levering af farvet og ufarvet olie  

 via samme leveringssystem § 7.  Anlæg, tanke m.v., der anvendes til opbevaring  

 af farvet olie, må ikke anvendes til opbevaring af andre varer.
Forinden  

 overgang til opbevaring af andre varer, skal tankene m.v. tømmes for farvet  

 olie og om nødvendigt renses.
Stk. 2.  Virksomheder kan levere både farvet og ufarvet  

 olie påfyldt samme tankvogns forskellige tankrum, uden at der fra de enkelte  

 tankrum er separate leveringssystemer.
Det er en forudsætning herfor, at  

 virksomheden etablerer en procedure, herunder et skyllesystem eller en  

 skylleprocedure, der sikrer, at ufarvet olie højst kan indeholde den i stk. 3  

 nævnte andel farvet olie.
 Stk. 3.  Ufarvet olie kan indeholde maksimalt 3 pct.  

 farvet olie, uden at olien betragtes som farvet olie.
Regnskabsbestemmelser § 8.  Virksomheder, som har tilladelse til at foretage  

 farvning af gas- og dieselolie, jf. § 3, stk. 1, skal føre regnskab over  

 tilgang, udlevering og forbrug i virksomheden af farvet olie.
 Stk. 2.  Virksomhederne skal føre regnskab over tilgang  

 og forbrug af farvningspræparatet.
Stk. 3.  Virksomhedens regnskab skal være tilrettelagt  

 på en sådan måde, at virksomheden for hvert farvningsanlæg kan opgøre sit  

 forbrug af farvningspræparat og den mængde farvet olie, der er udleveret fra  

 eller fremstillet på farvningsanlægget.
Opgørelse og afstemning af forbruget  

 af præparat med mængden af farvet olie for hvert farvningsanlæg skal  

 foretages ved udgangen af hver måned.
Viser opgørelserne væsentlige  

 uoverensstemmelser, skal virksomheden omgående give de statslige told- og  

 skattemyndigheder meddelelse herom.
Stk. 4.  Ved farvning på anden måde end ved injektion  

 fra tankvogn kan virksomheden dog vælge at føre regnskabet samlet for det  

 depot, hvor der farves, i stedet for for hvert enkelt farvningsanlæg.  

 Opgørelsen over forbrug af farvningspræparat og fremstillet mængde farvet  

 olie samt afstemningen heraf foretages ved udgangen af hver måned.
Viser  

 opgørelserne væsentlige uoverensstemmelser, skal virksomheden omgående give  

 de statslige told- og skattemyndigheder meddelelse herom.
Adgangen til at  

 føre et samlet regnskab er betinget af, at virksomheden foruden det antal  

 prøver, der kræves i § 4, stk. 4, udtager 1 prøve pr. måned fra hvert  

 farvningsanlæg og indsender disse prøver til analyse hos det akkrediterede  

 laboratorium.
Hvis de månedlige ekstra prøver i 12 på hinanden følgende  

 måneder ikke har udvist uregelmæssigheder, nedsættes antallet af disse prøver  

 til 0. Konstateres der på noget tidspunkt uregelmæssigheder, sættes antallet  

 af prøver dog op på det oprindelige antal.
Laboratoriet skal desuden udtage  

 stikprøver af den farvede olie uanmeldt 4 gange årligt i stedet for 2 gange  

 årligt.
Stk. 5.  Virksomhederne skal påføre udleveringssedler,  

 fakturaer m.v. oplysning om, at der er tale om farvet olie.
Ved farvning fra  

 tankvogn skal faktura eller udleveringsseddel endvidere indeholde  

 oplysninger, der kan identificere, hvilket farvningsanlæg der er anvendt ved  

 farvningen.
 Stk. 6.  Andre virksomheder end de i stk. 1 nævnte, der  

 leverer farvet gas- og dieselolie til forbrug her i landet, skal påføre  

 udleveringssedler, fakturaer m.v. oplysning om, at der er tale om farvet  

 olie.
Stk. 7.  Virksomheder, der både leverer farvet og  

 ufarvet olie påfyldt samme tankvogns forskellige tankrum og med levering via  

 samme slange, skal for hver tankvogn føre regnskab over tilgang og udlevering  

 af farvet og ufarvet olie.
Regnskabet skal tilrettelægges således, at der ved  

 skift ved leveringen fra farvet til ufarvet olie og omvendt sker registrering  

 af skylning.
Opgørelsen skal foretages ved udgangen af hver måned.
Viser  

 opgørelserne væsentlige uoverensstemmelser, skal virksomheden omgående give  

 de statslige told- og skattemyndigheder meddelelse herom.
 § 9.  Regnskabet føres i virksomhedens almindelige  

 forretningsregnskab.
 Stk. 2.  Hvis regnskabet ikke kan indpasses i  

 forretningsregnskabet, føres et specielt regnskab, der skal afstemmes til  

 forretningsregnskabets aflæsningsrapporter.
 Stk. 3.  Regnskabsmaterialet herunder også laboratoriers  

 løbende kontrolrapporter over farvet olie og farvningsudstyr skal opbevares i  

 5 år efter regnskabsårets udløb.
Kontrolregler § 10.  Bestemmelserne i §§ 22 og 23 i lov om  

 energiafgift af mineralolieprodukter m.v. finder tilsvarende anvendelse på de  

 i bekendtgørelsen anførte virksomheder.
 Stk. 2.  Virksomheder, der er omfattet af lovens § 22,  

 skal efterkomme de statslige told- og skattemyndigheders anvisning vedrørende  

 opbevaring og lignende af farvet olie og skal på forlangende give enhver  

 oplysning om oliens anvendelse.
 Stk. 3.  De statslige told- og skattemyndigheder er  

 berettiget til at udtage prøver af virksomhedernes beholdning af olie.
 Stk. 4.  Prøver af farvningspræparat samt af olie skal  

 på de statslige told- og skattemyndigheders anmodning indsendes til de  

 statslige told- og skattemyndigheder.
Straffebestemmelser § 11.  Den, der forsætligt eller groft uagtsomt  

 afgiver urigtige eller vildledende oplysninger eller fortier oplysninger til  

 brug for de statslige told- og skattemyndigheder, straffes med bøde,  

 medmindre højere straf er forskyldt efter lovens § 25, stk. 3. Bestemmelserne  

 i lovens § 25, stk. 4, og § 26, finder tilsvarende anvendelse.
Stk. 2.  På samme måde straffes den, der forsætligt  

 eller groft uagtsomt Andre bestemmelser § 12.  De statslige told- og skattemyndigheder kan  

 tilbagekalde virksomhedens godkendelse/tilladelse til farvning, hvis  

 anlæggene anvendes eller indrettes på en sådan måde, at anlæggene ikke  

 opfylder de stillede krav til nøjagtighed, anlæggets indretning m.v., eller  

 at de statslige told- og skattemyndigheders kontrol efter § 10 ikke kan  

 udføres på en rimelig måde.
 Stk. 2.  Alle omkostninger forbundet med godkendelse,  

 montering og drift af farvningsanlæg samt indkøb af farvningspræparat  

 påhviler virksomhederne.
Stk. 3.  Ved uberettiget anvendelse af farvet olie kan  

 de statslige told- og skattemyndigheder stille krav om, at brændstoftanke,  

 beholdere m.v. skal tømmes og renses forinden overgang til opbevaring af  

 andre varer end farvet olie.
Endvidere kan de statslige told- og  

 skattemyndigheder stille krav om rensning af motorer, hvis der uberettiget  

 har været anvendt farvet olie som motorbrændstof.
§ 13.  Den i § 3 nævnte godkendelse/tilladelse kan til  

 enhver tid tilbagekaldes eller ændres af de statslige told- og  

 skattemyndigheder, hvis der f.eks. sker ændringer i farvningspræparatet bl.a.  

 som følge af miljø- og sundhedsmæssige krav eller som følge af den  

 teknologiske udvikling.
Det samme gælder ændringer, herunder udvidelse af  

 ordningen med flere farvningspræparater, som skyldes kontrolmæssige hensyn  

 eller følger af krav fra EU.
 Stk. 2.  Farvning af gas- og dieselolie skal i alle  

 tilfælde udføres på en miljø- og sundhedsmæssig forsvarlig måde.
Ikrafttrædelse § 14.  Bekendtgørelsen træder i kraft den 1. juli  

 1997.
 Stk. 2.  Samtidig ophæves bekendtgørelse nr. 970 af 18.  

 november 1996 om farvning af gas- og dieselolie.
 Stk. 3.  Farvning af gas- og dieselolie, jf. § 1, stk.  

 1, skal ske med virkning fra den 1. december 1997.
