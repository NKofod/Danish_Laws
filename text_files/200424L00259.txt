Betænkning afgivet af Arbejdsmarkedsudvalget den 11. maj  

 2005 Betænkning over Forslag til lov om ændring af lov om dagpenge  

 ved sygdom eller fødsel, lov om arbejdsskadesikring og lov om retssikkerhed  

 og  

 administration på det sociale område (En styrket sygefraværsindsats med ny visitation og  

 opfølgning i sygedagpengesager m.v.) [af  

 beskæftigelsesministeren (Claus Hjort Frederiksen)] 1. Ændringsforslag Der er stillet 3 ændringsforslag til lovforslaget.  

 Beskæftigelsesministeren har stillet 2 ændringsforslag og Enhedslistens  

 medlem  

 af udvalget har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 11. marts 2005. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring.
Den 24. februar 2005 sendte beskæftigelsesministeren de indkomne  

 høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Arbejdsmiljørådgiverne BST  

 Foreningen, Fagligt Fælles Forbund og HK/Danmark, FOA  Fag og Arbejde, Funktionærernes og  

 Tjenestemændenes Fællesråd (FTF) og Høje-Taastrup Kommune.
 Beskæftigelsesministeren har over for udvalget kommenteret de  

 skriftlige henvendelser.
Deputationer Endvidere har Fagligt Fælles Forbund og HK/Danmark og FOA  Fag  

 og Arbejde mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 34 spørgsmål til beskæftigelsesministeren  

 og 1 til justitsministeren til skriftlig besvarelse, som disse har besvaret.  

 2  

 af udvalgets spørgsmål til beskæftigelsesministeren, og dennes svar herpå er  

 optrykt i bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse  

  

 med de af beskæftigelsesministeren stillede  

 ændringsforslag.
 Venstres, Socialdemokratiets, Dansk Folkepartis, Det  

 Konservative Folkepartis og Det Radikale Venstres medlemmer af udvalget har  

 indgået nedenstående aftale om en styrket sygefraværsindsats med ny  

 visitation  

 og opfølgning i sygedagpengesager m.v.
 »Sigtet med lovforslaget om en styrket sygefraværsindsats med ny  

 visitation og opfølgning på sygedagpengeområdet m.v. er at bidrage til at  

 nedbringe sygefraværet bl.a. ved, at sygedagpengeopfølgningen i kommunerne  

 forbedres.
Det indebærer bl.a., at den kommunale indsats i højere grad end  

 hidtil skal målrettes de sygemeldte, der har størst behov for tæt og  

 individuel  

 opfølgning.
En ny visitations- og opfølgningsindsats skal sikre den rigtige  

 service over for den enkelte sygemeldte og den enkelte virksomhed.
Endvidere skal der mere fokus på mulighederne for, at sygemeldte  

 kan bevare tilknytningen til arbejdspladsen under et sygeforløb.
Det står dog  

 helt centralt, at ingen sygemeldte presses tilbage i funktioner, de ikke kan  

 klare.
 Herudover skal nye lægeerklæringer  dels til virksomheden, dels  

 til kommunen  medvirke til at fremme arbejdsfastholdelse.
 Aftalepartierne bemærker følgende:
Gradvis tilbagevenden (§ 24e) At der i den nye opfølgningsvejledning til kommunerne sker en  

 præcisering af, at der skal sættes fokus på muligheden for gradvis  

 tilbagevenden for syge i et ansættelsesforhold.
 At det præciseres, at de gældende regler om ret til sygedagpenge  

 m.v. for ledige sygemeldte fortsat vil være gældende, da forslaget om gradvis  

 tilbagevenden alene gælder for syge i ansættelsesforhold.
At det i vejledningen fremhæves, for så vidt angår syge i  

 ansættelsesforhold, at sigtet med gradvis tilbagevenden er at øge muligheden  

 for arbejdsfastholdelse.
Endvidere at den gradvise tilbagevenden i  

 udgangspunktet sker efter dialog mellem virksomheden, den sygemeldte og  

 kommunen.
 At udviklingen for gradvis tilbagevenden følges tæt med henblik  

 på at have opmærksomhed på, at forslaget ikke generelt medvirker til, at syge  

 afskediges.
 Ny lægeerklæring til virksomheden.
 At det i vejledningen fremhæves, at formålet med en ny lægeerklæring  

 med funktionsoplysninger er at fremme indsatsen på virksomheden for  

 arbejdsfastholdelse og gradvis tilbagevenden til arbejdspladsen.
At det ligeledes fremhæves i vejledningen, at en ny lægeerklæring  

 til virksomheden udarbejdes af lægen efter en dialog med den sygemeldte om  

 sygdommen og arbejdet.
Erklæringen udleveres herefter til den syge, som  

 videregiver den til arbejdsgiveren.
Arbejdsgiver og lægen udveksler således  

 ikke oplysninger.
Oplysningsskema At det fremgår klart af vejledningen, at formålet med  

 oplysningsskemaet er at skabe et solidt grundlag for en tidlig, målrettet  

 indsats med fokus på udsatte grupper.
 Oplysningsskemaet indeholder oplysninger om årsager til fravær,  

 om behandling, om arbejdets art og omfang samt om muligheder for at genoptage  

 arbejdet, om ansættelsen og om navn, adresse m.v.
At sygedagpengene ikke bortfalder, såfremt den syge er ude af  

 stand til at besvare skemaet, f.eks. under en indlæggelse eller på grund af.  

 sygdommen.
Der skal således være en særlig opmærksomhed på, om en psykisk  

 lidelse er årsag til, at skemaet ikke indsendes.
Statsrefusion At det er vigtigt, at kommunerne har et økonomisk incitament til  

 at gøre en aktiv indsats i forhold til personer, der er sygemeldt.  

 Aftaleparterne overvejer positivt forslaget om at ændre refusionsreglerne, så  

 de i højere grad understøtter en aktiv indsats i kommunerne.
 Parterne er dog enige om, at det kan være hensigtsmæssigt at se  

 forslaget i sammenhæng med de øvrige refusionsordninger for kommunerne, og  

 vil  

 derfor vente med at tage endelig stilling til forslaget til de generelle  

 forhandlinger om den kommende kommunale udligningsordning i tilknytning til  

 kommunalreformen.
Evaluering At der lægges stor vægt på en tæt evaluering af lovforslagets  

 virkninger.« Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de stillede  

 ændringsforslag.
Socialistisk Folkepartis og Enhedslistens medlemmer af udvalget  

 støtter en mere systematisk tidlig indsats for at nedbringe  

 sygefraværet, hvor indsatsen har et sagligt og solidarisk indhold over  

 for den syge.
Det foreliggende lovforslag lever på en række  

 punkter desværre ikke op hertil.
SF og EL har fra begyndelsen af debatten om lovforslaget skarpt kritiseret,  

 at regeringen havde foreslået at ændre den statslige refusion af udgiften til  

 sygedagpenge i sygedagpengeperiodens uge 27-52 fra 50 pct. til 35 pct.
En  

 sådan ændring vil være en kraftig tilskyndelse til kommunerne til at spare  

 penge ved at vurdere den enkelte person som værende rask, selv om vedkommende  

 ikke er det.
Derfor støtter SF og EL ændringsforslag nr. 2 fra  

 beskæftigelsesministeren, som fjerner denne ændring.
SF og EL ønsker ikke, at kommunen får ret og pligt til, på baggrund af bl.a.  

 en udvidet lægeerklæring, at træffe afgørelse vedrørende delvis  

 raskmelding og hertil hørende nedsættelse af sygedagpengene, selv om der  

 ikke er truffet aftale med virksomheden og den ansatte om delvis genoptagelse  

 af arbejdet.
Når kommunen træffer afgørelse  

 om nedsatte dagpenge uden aftale om tilbagevenden, sker der følgende:
1. Enten mister arbejdsgiveren en del af den refusion, der for  

 arbejdsgiveren har været grundlaget for den ansattes rettigheder vedrørende  

 løn  

 under sygdom.
Dette vil give arbejdsgiveren et forstærket incitament til at  

 afskedige den ansatte på grund af sygdom.
Samtidig vil dette uden tvivl danne  

 grundlag for en række overenskomstmæssige uklarheder og genforhandlinger,  

 hvor  

 arbejdsgivere vil overveje, hvor overenskomstens »ret til løn under sygdom«  

 med  

 sikkerhed indebærer ret til fuld løn for dem, der er delvis raskmeldt via  

 kommunens afgørelse.
 2. Eller også får lønmodtagere,  

  

 der  




  

 ikke har ret til løn under sygdom, forringet deres indkomst: Arbejdsgiveren  

 vil nægte at betale løn, og kommunen nedsætter den ansattes  

 sygedagpenge.
 Disse klare ansættelsesmæssige forringelser vil SF og EL ikke medvirke til.
 Desuden indgår det stadig i lovforslaget, at der indføres adgang  

 for arbejdsgiveren til at kræve en stærkt udvidet lægeerklæring, som bl.a.  

 skal indeholde oplysninger om, hvilke konkrete funktionsbegrænsninger  

 sygdommen medfører.
 I lighed med høringssvarene fra en række fagforbund frygter SF og EL, at en  

 sådan udvidet lægeerklæring i praksis vil blive brugt som grundlag for at  

 afskedige den syge i stedet for den arbejdsfastholdelse, som ifølge  

 lovforslagets tekst er det erklærede formål.
Det forhold, at lægeerklæringen om funktionsbegrænsninger nu  ifølge  

 betænkningsbidraget fra aftalepartierne  skal videregives af den syge  

 selv til arbejdsgiveren, og ikke som i det oprindelige forslag kan  

 fås ved, at arbejdsgiveren henvender sig direkte til lægen,  

 ændrer ikke på  

 risikoen for, hvad oplysningerne vil blive brugt til af  

 arbejdsgiveren.
Hertil kommer, at lovforslaget ikke fastlægger klare  

 regler for, hvornår lægeerklæringens oplysninger skal destrueres.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (SF):
 1)  

  

 I den under  

  

 nr. 1  

  

 foreslåede affattelse af  

  

 §  

 7, stk. 2,  

  

 udgår  

  

 2.  

  

 og  

  

 3. pkt.
[Oplysning om konkrete funktionsbegrænsninger udgår] Af  

 	  

  

 beskæftigelsesministeren,  

  

 tiltrådt af  

  

 udvalget:
 2)  


  

 Nr.  

 9  

  

 udgår.
[Ændring af refusionsbestemmelsen udgår] Til § 4 3)  

  

 Paragraffen  

  

 affattes  

 således:
»§  

 4 Loven  

 træder i kraft den 1. juli 2005.« [Konsekvensændring af ændringsforslag nr. 2] Bemærkninger Til nr. 1 Ændringsforslaget indebærer, at der ikke gives arbejdsgiverne  

 adgang til at forlange en ny type lægeerklæringer.
Lovforslaget udvider  

 indholdet af de lægeerklæringer, arbejdsgiveren efter eget skøn kan forlange.  

 Dette sker under henvisning til en intention om at styrke  

 arbejdsfastholdelsen,  

 men loven giver i praksis ingen begrænsninger på, hvad arbejdsgiveren kan  

 benytte oplysningerne til.
Risikoen for det modsatte af arbejdsfastholdelse  

 vil  

 være til stede.
Til nr. 2 Det foreslås, at bestemmelsen udgår, således at der ikke sker  

 ændring af den statslige medfinansiering af sygedagpengeudgifterne efter uge  

 26. Det betyder, at staten fortsat afholder 100 pct. af kommunens udgifter  

 til  

 sygedagpenge i de første 4 uger og herefter 50 pct. af kommunens udgifter til  

 sygedagpenge fra uge 5 til og med uge 52. Kommunen afholder de fulde udgifter  

 til sygedagpenge efter 52. uge.
Til nr. 3 Ændringsforslaget  

 er en konsekvens af ændringsforslag nr. 2.
Charlotte Antonsen (V)   

 Erling Bonnesen (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Jakob Axel Nielsen (KF)   

 Tom Behnke (KF)   

 Anne‑Marie Meldgaard (S)   

 Kim Mortensen (S)   

  

 nfmd.  

  

 Thomas Adelskov (S)   

 Lone Møller (S)   

 Jytte Andersen (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 21 Bilagsnr.
Titel 1 2 Høringssvar, fra beskæftigelsesministeren Bilaget er tilbagetaget 3 Henvendelse af 9/3 05 fra Høje-Taastrup Kommune 4 Udkast til tidsplan for udvalgets behandling af  

 lovforslaget 5 Tidsplan for udvalgets behandling af lovforslaget 6 Henvendelse af 29/3-05 fra Funktionærernes og  

 Tjenestemændenes Fællesråd (FTF) 7 Henvendelse af 23/3-05 fra Fagligt Fælles Forbund og  

 HK/Danmark 8 Henvendelse af 6/4-05 fra FOA  Fag og Arbejde 9 Henvendelse af 8/4-05 fra Arbejdsmiljørådgiverne BST  

 Foreningen 10 Bilaget er udgået 11 1. udkast til betænkning 12 2. udkast til betænkning Oversigt over spørgsmål og svar vedrørende L 21 Spm.nr.
Titel 1 Spørgsmålet er tilbagetaget 2 Spm. om kommentar til henvendelse af 9/3-05 fra  

 Høje-Taastrup Kommune, til beskæftigelsesministeren og ministerens svar herpå 3 Spm., om de foreslåede ændringer kan gå ud over den syge,  

 fordi vedkommende presses over på andre ydelser, til  

 beskæftigelsesministeren,  

 og ministerens svar herpå 4 Spm. om, hvilken betydning lovforslaget får for syge  

 mennesker, som har en diffus diagnose, til beskæftigelsesministeren, og  

 ministerens  

 svar herpå 5 Spm. om, hvornår en kommune kan iværksætte f.eks.  

 arbejdsprøvning for en sygemeldt, der er i et bestående ansættelsesforhold,  

 og hvilke økonomiske konsekvenser dette har for lønmodtageren, til  

 beskæftigelsesministeren,  

 og ministerens svar herpå 6 Spm., om muligheden for at indbringe afgørelser for det  

 sociale ankenævn er tilstrækkeligt gode, til beskæftigelsesministeren, og  

 ministerens svar herpå 7 Spm. om, hvilken status oplysningsskemaet har for  

 sygemeldte i forhold til en eventuel lægeerklæring, og kommunens adgang til  

 at standse udbetalingen af sygedagpenge grundet manglende overensstemmelse  

 mellem oplysninger i skemaet og lægeerklæringen, til  

 beskæftigelsesministeren,  

 og ministerens svar herpå 8 Spm., om der er særlige problemstillinger i forhold til  

 psykisk syge eller andre svage grupper, som ikke kan overskue den nye  

 lovgivning, til beskæftigelsesministeren, og ministerens svar herpå 9 Spm., om kommunerne i tilstrækkelig grad bliver  

 kompenseret for den yderligere udgift til opfølgning, som loven pålægger dem,  

 til beskæftigelsesministeren, og ministerens svar herpå 10 Spm. om, i hvilke tilfælde oplysningsskema til sygemeldte  

 kan føre til bortfald af sygedagpenge, til beskæftigelsesministeren, og  

 ministerens svar herpå 11 Spm., om ministeren vil inddrage bl.a. arbejdsmarkedets  

 parter til drøftelse af de nærmere regler om de tre kategorier og  

 visitationen og revisitationen, til beskæftigelsesministeren, og ministerens  

 svar herpå 12 Spm. om den sygemeldtes økonomiske situation, når  

 kommunen træffer beslutning om gradvis tilbagevenden, til  

 beskæftigelsesministeren, og ministerens svar herpå 13 Spm. om fremgangsmåden ved gradvis tilbagevenden for  

 sygemeldte arbejdsløse med ret til arbejdsløshedsdagpenge, til  

 beskæftigelsesministeren, og ministerens svar herpå 14 Spm. om sygemeldte arbejdsløses økonomiske situation, når  

 kommunen træffer beslutning om gradvis tilbagevenden, hvor der ikke kan  

 anvises deltidsbeskæftigelse, til beskæftigelsesministeren, og ministerens  

 svar herpå 15 Spm. om, hvilke oplysninger Arbejdsskadestyrelsen vil  

 have adgang til ved behandling af sygedagpengesager, til  

 beskæftigelsesministeren, og ministerens svar herpå 16 Spm. om, hvorledes ministeren vil sikre, at oplysninger  

 om den ansattes funktionsbegrænsninger vil blive benyttet til at fastholde  

 den ansatte, til beskæftigelsesministeren, og ministerens svar herpå 17 Spm. om, hvorledes det er muligt at overholde den  

 ansattes læge forpligtigelse til at afgive oplysninger, til  

 beskæftigelsesministeren, og ministerens svar herpå 18 Spm. om, hvorledes ministeren vil sikre, at myndighedens  

 forståelse af ansættelsesretlige og arbejdsretlige regler, til  

 beskæftigelsesministeren, og ministerens svar herpå 19 Spm. om, hvilke erfaringer der bekræfter, at det er hensigtsmæssigt,  

 at sygemeldte personer pålægges at udfylde og fremsende spørgeskemaer, til  

 beskæftigelsesministeren, og ministerens svar herpå 20 Spm. om, hvorledes ministeren vil sikre, at en delvis  

 arbejdsduelig lønmodtager ikke bliver sat ned i dagpenge, til  

 beskæftigelsesministeren, og ministerens svar herpå 21 Spm., om der er mulighed for gradvis tilbagevenden til  

 arbejdspladsen, til beskæftigelsesministeren, og ministerens svar herpå 22 Spm., om kommunerne kan træffe afgørelse om nedsatte  

 dagpenge ved delvis uarbejdsdygtighed, til beskæftigelsesministeren, og  

 ministerens  

 svar herpå 23 Spm. om, hvordan personlige oplysninger om den sygemeldte  

 skal håndteres hos andre aktører, til beskæftigelsesministeren, og  

 ministerens  

 svar herpå 24 Spm. om, hvordan det sikres, at personlige oplysninger  

 kun bliver viderebragt til fagligt kompetente personer, til  

 beskæftigelsesministeren, og ministerens svar herpå 25 Spm., om den sygemeldte har fuldt aktindsigt i  

 korrespondancen, til beskæftigelsesministeren, og ministerens svar herpå 26 Spm. om, hvorledes ministeren vil kontrollere, at  

 kommunernes indsats og støtte til de sygemeldte lever op til lovens  

 intentioner, til beskæftigelsesministeren, og ministerens svar herpå 27 Spm. om udarbejdelse af opgørelse, der viser, hvilken  

 betydning en gennemførelse af lovforslagets refusionsregler ville have for  

 kommunerne, til beskæftigelsesministeren, og ministerens svar herpå 28 Spm. om, hvorledes kompensationen gennem DUT kommer til  

 at virke, til beskæftigelsesministeren, og ministerens svar herpå 29 Spørgsmålet er tilbagetaget 30 Spm. om kommentar til henvendelse af 29/3-05 fra Funktionærernes  

 og Tjenestemændenes Fællesråd (FTF), til beskæftigelsesministeren, og  

 ministerens svar herpå 31 Spm. om kommentar til henvendelse af 23/3-05 fra Fagligt  

 Fælles Forbund og HK/Danmark, til beskæftigelsesministeren, og ministerens  

 svar herpå 32 Spm. om kommentar til henvendelse af 6/4-05 fra FOA  Fag  

 og Arbejde, til beskæftigelsesministeren, og ministerens svar herpå 33 Spm. om kommentar til henvendelse af 8/4-05 fra  

 Arbejdsmiljørådgiverne BST Foreningen, til beskæftigelsesministeren, og  

 ministerens svar herpå 34 Spm. om kommentar til henvendelse af 29/3-05 fra Funktionærernes  

 og Tjenestemændenes Fællesråd (FTF), til justitsministeren, og ministerens  

 svar herpå 35 Spm., om ministeren er indstillet på at stille et  

 ændringsforslag, således at en dagplejemor kan vende gradvis tilbage til  

 arbejdsmarkedet, til beskæftigelsesministeren, og ministerens svar herpå 36 Spm., om der i forbindelse med delvis uarbejdsdygtighed  

 alene udbetales nedsatte sygedagpenge, til beskæftigelsesministeren, og  

 ministerens svar herpå 37 Spm., om en person, der er delvist raskmeldt, kan holde  

 ferie i den periode, hvor den pågældende er deltidsraskmeldt, til  

 beskæftigelsesministeren,  

 og ministerens svar herpå Bilag 2 2 af udvalgets spørgsmål til  

 beskæftigelsesministeren og dennes svar herpå Spørgsmålene og  

 ministerens svar herpå er optrykt efter ønske fra udvalget.
 Spørgsmål nr. 18:
Ad foreslåede § 7, stk. 2 og § 24  

 e.
Hvorledes vil ministeren sikre, at myndighedens forståelse af betegnelsen  

 »tilbagevenden  

 til arbejdspladsen« holdes inden for de rammer, som er fastlagt i henhold til  

 de ansættelsesretlige og arbejdsretlige regler? Svar:
 Der findes ikke konkrete arbejds- eller ansættelsesretlige  

 regler om tilbagevenden til arbejdspladsen efter sygdom, men det er klart, at  

 tilbagevenden til arbejdspladsen skal ske indenfor de rammer, der er aftalt  

 for  

 det enkelte ansættelsesforhold.
 Det er en konkret vurdering, om ændringer i ansættelsesvilkårene  

 er så væsentlige, at vilkårsforandringerne skal varsles med f.eks. det efter  

 funktionærloven gældende opsigelsesvarsel, men hvis ændringerne af  

 arbejdsvilkårene er mindre væsentlige og kan holdes indenfor de for  

 ansættelsesforholdet aftalte rammer, kan arbejdsgiver i kraft af  

 ledelsesretten  

 beslutte at ændre på fx den pågældende lønmodtagers konkrete arbejdsopgaver.  

 Dette vil arbejdsgiver imidlertid kunne gøre til hver en tid, og der gælder  

 således ikke særlige regler vedrørende vilkårsforandringer i forbindelse med  

 tilbagevenden efter sygdom.
 Der er meget vide rammer for, hvad arbejdsgiver og lønmodtager  

 kan aftale omkring ansættelsen, og f.eks. gradvis tilbagevenden er som  

 udgangspunkt en beslutning, der efter § 24 e træffes i enighed mellem  

 virksomheden, kommunen og den sygemeldte.
 Jeg forventer i en ny opfølgningsvejledning i kort form at  

 oplyse om de netop beskrevne principper.
 Spørgsmål nr.  

 37  

 :
Ministeren bedes oplyse, om det vil være muligt for en person,  

 der er delvist raskmeldt, at holde ferie i den periode, hvor den pågældende  

 er  

 deltidsraskmeldt? Svar:
 De problemer der knytter sig til spørgsmålet om at holde ferie,  

 når en lønmodtager er delvist sygemeldt, udspringer af et samspil mellem  

 ferieloven og sygedagpengeloven.
Det følger af feriereglerne, at en lønmodtager, som er syg, ikke  

 kan pålægges at holde ferie.
Hvis lønmodtageren er syg i forbindelse med  

 afholdelse af ferie, kan vedkommende vælge alligevel at holde ferie.
 Hvis lønmodtageren ikke ønsker at holde ferie på grund af  

 sygdom, har lønmodtageren under visse betingelser ret til at få feriepengene  

 udbetalt uden at holde ferien.
Hvis lønmodtageren gerne vil holde ferie, må lønmodtageren i  

 princippet raskmelde sig fuldt ud.
Hvis lønmodtageren holder ferie, har  

 arbejdsgiveren ikke krav på refusion af sygedagpenge.
Det følger således af  

 reglerne i sygedagpengeloven, at når lønmodtageren vender tilbage til  

 arbejdet  

 og »genoptager« den delvise sygemelding, begynder en ny arbejdsgiverperiode  

 på  

 14 dage, dvs. at arbejdsgiveren ikke får dagpengerefusion i 14 dage.
Muligheden for at udstede delvise sygemeldinger er ikke ny.
Men  

 der har ikke hidtil været rejst sager vedrørende afholdelse af ferie i  

 forbindelse med delvise sygemeldinger.
Dette kan skyldes, at ferie først er  

 blevet holdt, når den ansatte er fuldt arbejdsdygtig, at ferien slet ikke  

 holdes og at den ansatte derfor får udbetalt feriepengene efter ferieårets  

 udløb, eller at den ansatte holder ferie under delvis sygemelding, men uden  

 at  

 raskmelde sig.
Jeg er meget opmærksom på, at eventuelle barrierer for at  

 benytte sig af delvise sygemeldinger, hvor dette måtte være relevant, så vidt  

 muligt bør fjernes.
Derfor vil jeg lade spørgsmålet om mulige ændringer i  

 forhold til problemstillingen indgå i de overvejelser, der vil ske i  

 forbindelse med udmøntningen af rapporten fra udvalget om modernisering af  

 sygedagpengeloven, som forventes gennemført i den kommende Folketingssamling.
