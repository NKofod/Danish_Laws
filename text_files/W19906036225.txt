 Patentdirektoratets afgørelse af, at varemærkerne GYR (kl. 9 og 11) og  

 GYROTEC (kl. 7 og 9) ikke var forvekslelige blev stadfæstet af  

 Patentankenævnet.
År 1990, den 28. maj afsagde Patentankenævnet (Grønning-Nielsen, Hans Chr.  

 Thomsen, Warnich-Hansen) følgende KENDELSE Den 25. november 1987 bekendtgjordes en af El-Air Aps., Højbjerg,  

 indleveret ansøgning om registrering af væremærket »GYROTEC«  

 (ordmærke) for alle varer i klasse 7 og 9.
Ved skrivelse af 21. januar 1988 nedlagde klager indsigelse mod  

 registrering af det ansøgte varemærke under henvisning til, at det  

 registrerede varemærke VR nr. 87 1969 GYR i sin helhed er indeholdt i det  

 bekendtgjorte mærke GYROTEC.
For så vidt angår klasse 9 blev det gjort  

 gældende, at der består vareidentitet, og for så vidt angår klasse 7  

 henvistes til, at mange varer indenfor klasse 7 er ligeartede med varer i  

 klasse 9 og 11.
 Ansøgeren imødegik indsigelsen ved skrivelse af 11. april 1988 og anførte:
 »Ingeniørfirmaet Lehmann & Ree på vegne af LGZ Landis & Gyr  

 Zug AG, Schweiz, fremfører at vort anmeldte varemærke Gyrotec vil kunne  

 forveksles med mærket Gyr der indgår i navnet Landis & Gyr.
 En sådan påstand må vi klart afvise, Gyr indgår i hovednavnet og udtales  

 Gir hvilket på ingen måde kan forveksles med vort Gyrotec der er et ord i tre  

 stavelser og opfattes som et selvstændigt navn.
Til patentdirektoratet kan vi oplyse, at der eksisterer en række navne  

 dels på personer og dels på forretninger der har navne som Gyers - Gyrs -  

 Gyrsting - Gyhrs og som meget vanskeligt lader sig forveksle med indsigerens  

 delnavn Gyr.« Ved skrivelse af 31. oktober 1988 fastholdt klager sin indsigelse og  

 udtalte bl.a.:
 »Anmeldernes anbringende for så vidt angår GYR, som er en del af  

 indsigerens firmanavn, er helt irrelevant for bedømmelsen af indsigelsen,  

 idet indsigernes påstand går på forvekslelighed mellem varemærkeregistrering  

 nr. 87-1969 GYR og VA 4400-1986 GYROTEC.
 Den omstændighed, at GYR ligeledes indgår i indsigerens firmanavn,  

 understreger kun deres ret til betegnelsen GYR, som er forveksleligt med  

 GYROTEC.
 Anmeldernes udsagn for så vidt angår udtalen af indsigernes mærke GYR  

 forekommer ejendommelig, idet der næppe kan være forskel når ordet GYR står  

 alene eller det indgår i ordet GYROTEC.
 Vi må derfor afvise, at de to ord skulle adskille sig udtalemæssigt fra  

 hinanden for så vidt angår GYR.
 Visuelt er indsigernes mærke identisk med det anmeldte mærkes 3 første  

 bogstaver.
 Vi skal endelig bestride, at de af anmelderne omtalte personnavne og  

 firmnavne har nogen relevans for bedømmelsen af spørgsmålet om  

 forvekslelighed mellem de to mærker til bedømmelse i den konkrete sag, og vi  

 skal blot konstatere, at indsigerne har opnået gyldig registrering af deres  

 mærke GYR.
 Til slut skal vi påvise, at indsigerne ud over registreringen af GYR  

 besidder følgende varemærkeregistreringer, hvori ordet GYR indgår:
 Disse registreringer tillige med firmanavnet underbygger indsigernes meget  

 omfattende rettigheder til ordet GYR og sammensætninger hermed.
 Det er derfor påregneligt, at forbrugerne vil opfatte mærket GYROTEC som  

 identisk med indsigerne, således at der opstår forveksling i  

 omsætningen«.
 Ansøger opretholdt ansøgningen ved skrivelse af 6. januar 1989 og anførte:
 »Det fremgår blandt andet tydeligt, at indsigeren L & R angriber  

 vort varemærke Gyrotec med et enkeltstående delnavn Gyr, der er helt ude af  

 proportioner.
 Gyr står hos indsigeren næppe alene og en forveksling såvel visuelt som  

 sprogligt mellem Gyr og Gyrotec, er lige så vanskelig som mellem vand og  

 vandmand - Ree og Reeholm o.s.v..
 Gyrotec udtales som det ses Gy-ro-tec.
Vi må her klart afvise indsigeren Lehmann & Ree's dårlige forsøg på at  

 drage sammenligninger når disse ingen mening har.« Ved skrivelse af 27. februar 1989 afviste Patentdirektoratet indsigelsen  

 med følgende begrundelse:
»Der må gives ansøgerne medhold i, at ordene Gyr og Gyrotec ikke er  

 forvekslelige.
Bogstaverne Gyr er ganske vist de første bogstaver i Gyrotec,  

 men dels er der stor forskel på ordenes længde, dels udtales Gyr ikke som en  

 selvstændig stavelse, idet Gyrotec udtales Gy-ro-tec.
Ordene er derfor både  

 visuelt og auditivt meget forskellige.
Indsigelsen kan derfor ikke tages til følge.« Denne afgørelse har klageren ved skrivelse af 27. april 1989 indbragt for  

 Patentankenævnet med påstand om, at den påklagede afgørelse omstødes under  

 henvisning til, at varemærkerne GYR og GYROTEC anses for forvekslelige.
 Klager har i skrivelsen udtalt:
 »Efter indsigernes opfattelse er Patentdirektoratets præmisser (side  

 2, 3. afsnit) ufuldstændige, idet der alene tages hensyn til indsigernes navn  

 og registrerede varemærke nr. 87-1969 GYR, når det skal afgøres, hvorvidt der  

 skal gives indsigerne medhold.
 Indsigerne har i skrivelse af 31. oktober 1988 gjort opmærksom på 13  

 registrerede varemærker i disses navn, alle omfattende ordbestanddelen -GYR  

 som slutstavelse for varer i bl.a. klasserne 9 og 11.
 Ud af disse 13 mærker er de 12 trestavelsesord ligesom det anmeldte mærke.
 Patentdirekoratets påstand om, at der er tale om eenstavelsesord over for  

 et trestavelsesord til bedømmelse er således ukorrekt.
 For så vidt angår Patentdirektoratets synspunkt vedrørende udtalen af det  

 anmeldte mærke sammenholdt med indsigernes mærke GYR er der efter indsigernes  

 opfattelse også tale om en fejlbedømmelse.
 Det er tydeligt, at udtalen af GYR og GYROTEC i højeste grad vil bibringe  

 den lyttende person den opfattelse, at der består en forbindelse mellem de to  

 mærker, uanset den af Direktoratet angivne deling af stavelserne GYROTEC.
 Ved en normal dansk udtale af ordet GYROTEC vil trykket være på første  

 stavelse, og dette medfører klart, at bogstavet R efter første stavelse kædes  

 sammen med denne stavelse.
 Dertil skal føjes, at der igen ikke kan ses bort fra indsigernes 13 andre  

 ovennævnte varemærkeregistreringer, når spørgsmålet om udtalen skal bedømmes.
 Vigtigere er dog, at den ubestridelige visuelle lighed vejer tungere end  

 den fonetiske.
Produkter af den aktuelle art købes ikke på grundlag af en erindring om  

 udtalen af mærkerne til bedømmelse, men derimod på grundlag af studium af  

 brochurer, kataloger og tilbudsmateriale, hvor mærkerne forekommer på tryk.  

 Forekomsten af ordet GYR i alle de nævnte registrerede mærker samt det  

 faktum, at ordet er selvstændigt beskyttet som registreret varemærke og for  

 det tredje indgår i indsigernes firmanavn betyder, at ordet i  

 omsætningskredsen opfattes som indsigernes »house mark« og  

 respektivt udgør det familietræk, som genfindes i samtlige af indsigernes  

 varemærker.
Når omsætningskredsen konfronteres med et mærke af denne type,  

 dvs. også indeholdende ordet GYR-, må den tvangsmæssigt konkludere, at det  

 drejer sig om endnu et mærke i denne forholdsvis store serie, således at den  

 kommercielle opfindelse opfattes som værende LGZ Landis & Gyr.
 Det er også her indsigernes opfattelse, at Patentdirektoratets præmisser  

 ikke er korrekte, hvilket derfor fører til en forkert afgørelse.
 Sammenfattet skal vi fremføre til støtte for anken, at dels er  

 Patentdirektoratets afgørelse efter indsigernes opfattelse truffet på et  

 ufuldstændigt grundlag, dels er afgørelsen efter indsigernes opfattelse ikke  

 korrekt.
 Indsigerne har en række registrerede rettigheder til betegnelsen GYR i  

 form af varemærker, og indsigernes firmanavn omfatter ordet GYR.
En registrering af GYROTEC vil indebære helt åbenbare risici for  

 forveksling med indsigernes rettigheder og uberettiget udnyttelse af den  

 goodwill, som er knyttet til disse varemærker.' Ansøger har ved skrivelse af 14. juli 1989 nedlagt påstand om stadfæstelse  

 og bl.a. anført:
 »Gyr og Gy-ro-tec bibringer på ingen måde nogen lyttende person anden  

 opfattelse, end at Gyrotec er et selvstændigt ord uden sammenblanding med  

 Gyr.
 Ved en normal dansk udtale af ordet Gy-ro-tec, er indsigeren Lehmann &  

 Ree med sit fejlagtige staveeksempel, atter helt ude af proportioner.
 Gyr og Gy-ro-tec er således på ingen måde forvekslelige, Gyr udtales ikke  

 i Gyrotec.
 Indsigerens henvisning til 13 varemærke registreringer, giver ikke  

 visuelle forviklinger med Gy-ro-tec, betegnelsen Gyr har en udtale, der er  

 klart forskellig som det iøvrigt også fremgår hos indsigeren.
 Gyrotec er derimod i familie med ordene Gyrokopter - Gyrometer - Gyroplan  

 - Gyroskop - Gyrostabilisator m.fl. hvori indsigerens betegnelse overhovedet  

 ikke opfattes.
Vi må her klart afvise indsigeren Lehmann & Ree's fortsatte fejlagtige  

 opfattelse, nemlig at drage selvtilpassede sammenligninger mellem to navne,  

 hvor ordforveksling af normale danskere ikke forekommer.« I anledning af klagen har direktoratet ved skrivelse af 1. september 1989  

 afgivet følgende udtalelse:
»Til støtte for indsigelsen blev der henvist til det ovenfor nævnte  

 under VR 87 1969 registrerede varemærke, som man fandt forveksleligt med det  

 ansøgte varemærke.
Det blev gjort gældende, at der var mærkelighed, da GYR  

 indgik i det ansøgte mærke Gyrotec, samt at der var kollision og  

 vareartslighed.
Den pågældende registrering var den eneste, der blev henvist  

 til i indsigelsesskrivelsen.
Ansøgerne afviste indsigelsen, men indsigerne  

 fastholdt indsigelsen i skrivelse hertil af 31 okt 1988, idet de anførte, at  

 påstanden gik på forvekslelighed mellem Gyr og Gyrotec.
I skrivelsen  

 påpegedes til slut, at indsigerne også besad en række registreringer, der for  

 de flestes vedkommende var trestavelsesord, der endte på -gyr, og det blev  

 nævnt, at disse registreringer underbyggede indsigerens meget omfattende  

 rettigheder til ordet GYR.
Direktoratet traf i skrivelse herfra af 27 feb 1989 den afgørelse, at  

 indsigelsen ikke kunne tages til følge, da mærkerne GYR og Gyrotec ikke kunne  

 anses for forvekslelige.
Ordenes forskellige længde og udtale gjorde, at  

 disse afveg tilstrækkeligt fra hinanden.
I skrivelse af 27 apr 1989 har Ingeniørfirmaet Lehmann & Ree anket  

 direktoratets afgørelse til Patentankenævnet.
Efter klagerens opfattelse er  

 patendirektoratets præmissser ufuldstændige, idet der alene tages hensyn til  

 indsigernes navn og registrerede varemærke VR 87 1969 GYR, og ikke til de 12  

 andre for indsigeren registrerede varemærker, der er trestavelsesord endende  

 på -gyr.
Patentdirektoratets påstand om, at der er tale om et enstavelsesord  

 overfor et trestavelsesord er derfor ukorrekt.
 For så vidt angår patentdirektoratets synspunkt vedrørende udtalen af det  

 ansøgte mærke sammenholdt med indsigernes mærke GYR, er der også ifølge  

 klageren tale om en fejlbedømmelse, idet det er tydeligt, at udtalen af GYR  

 og Gyrotec i højeste grad vil bibringe den lyttende person den opfattelse, at  

 der består en forbindelse mellem de to mærker, uanset den angivne deling af  

 stavelserne i Gy-ro-tec.
Forelagt klagerens skrivelse har ansøgerne i skrivelse af 4 jul 1989 bl.a.  

 påpeget, at Gyr og Gyrotec på ingen måde bibringer nogen lyttende person  

 andet end den opfattelse, at Gyrotec er et selvstændigt ord uden  

 sammenblanding med Gy-ro-tec, og indsigernes fejlagtige staveeksempel er helt  

 uden proportioner.
Gyrotec er i familie med ordene Gyrokopter og Gyrometer og  

 andre ord med ordet Gyro foran, hvorimod indsigernes betegnelse Gyr  

 overhovedet ikke opfattes.
Direktoratet har anset den nedlagte indsigelse som alene relaterende sig  

 til ordet GYR registreret under VR 87 1969, idet dette mærke var det eneste,  

 der var nævnt i den oprindelige indsigelsesskrivelse.
De øvrige tretten  

 registreringer blev nævnt tilsidst i skrivelse af 31 okt 1988 og her blev det  

 fremhævet, at registreringerne understregede indsigerens rettigheder til  

 ordet Gyr, men der blev efter direktoratets opfattelse ikke direkte nedlagt  

 indsigelse på grundlag af de nævnte registreringer.
 Direktoratet har derfor i sin skrivelse kun taget stilling til det ansøgte  

 varemærkes forvekslelighed med ordet GYR og ikke omtalt mærkets  

 forvekslelighed med de øvrige registreringer, idet der ikke kunne være tvivl  

 om, at disse varemærker lå længere fra det ansøgte mærke end ordet Gyr.  

 Iøvrigt har direktoratet i sin indsigelsesskrivelse henvist til de pågældende  

 registreringer, der således også er indgået i de betragtninger, der lå til  

 grund for sagens afgørelse.
De nævnte registrerede varemærker ligger så langt fra ordet Gyrotec, at  

 der ifølge direktoratets praksis ikke er nogen mærkelighed mellem det ansøgte  

 mærke og de registrerede mærker.
Det ansøgte mærke indledes med Gyro og disse  

 stavelser findes ikke i et af de tretten registrerede varemærker.  

 Slutstavelsen tec eller stavelserne rotec findes ej heller i disse mærker.  

 Det forhold, at de registrerede varemærker ender på -gyr og det ansøgte mærke  

 begynder med disse bogstaver kan ikke bevirke, at mærkerne i deres helhed er  

 forvekslelige hverken auditivt eller visuelt.
Iøvrigt skal det understreges,  

 at klageren ved registreringen af ord, der ender på gyr alene har opnået  

 eneret til ordene i deres helhed og ikke til bestanddelen gyr alene, således  

 at ansøgte trestavelsesord, der begynder eller ender med bogstaverne gyr, kun  

 kan anses for forvekslelige med de pågældende registreringer, såfremt  

 mærkerne i det konkrete tilfælde er forvekslelige.
Det skal tilføjes, at  

 ingen af de tolv registreringer af 3 stavelsesord endende på gyr er kommet  

 frem som lignende mærker på den liste, der ved databehandling udarbejdes af  

 Skriptor AB, og som er grundlaget for direktoratets fremdragelse af  

 forvekslelige mærker.
 Selvom indsigernes skrivelse af 31 okt 1988 gennem deres angivelse af de  

 registrerede varemærker måtte opfattes som en indsigelse på grundlag af  

 disse, kunne en sådan altså ikke tages til følge, idet det ansøgte varemærke  

 ikke er forveksleligt med de registrerede varemærker.
 Mærkerne skulle ifølge skrivelsen underbygge indsigerens ret til ordet  

 GYR, men en sådan henvisning kunne, således som det også fremgår af  

 ovennævnte, ikke ændre direktoratets afgørelse.
Til det af klageren anførte om, at direktoratets afgørelse af, at ordene  

 GYR og Gyrotec ikke er forvekslelige, ikke er korrekt, skal det oplyses, at  

 det i talrige år har været patentdirektoratets praksis ikke at anse  

 trestavelsesord på syv bogstaver og derover for forvekslelige med  

 eetstavelsesord på tre bogstaver, når det sidste ord indgår som de tre første  

 bogstaver i trestavelsesordet, men ikke i sig selv udtales som een stavelse.  

 I dette tilfælde er der tale om ordene GYR og Gyrotec, der naturligt udtales  

 som Gy-ro-tec og ikke som Gyr-o-tec.
Grunden til dette er, at ordenes længde  

 har stor betydning for det visuelle indtryk, ligesom det forhold at et  

 bogstav trækkes over til en ny stavelse er meget afgørende for det auditive  

 indtryk.
Direktoratet er iøvrigt enig med ansøger i, at forstavelsen Gyro-,  

 der ifølge direktoratets fremmedordbøger betyder kreds eller omdrejnings- og  

 findes i en række sammensætninger, henleder tanken på helt andre begreber end  

 ordet Gyr.
Direktoratet har tidligere i indsigelsessager skulle afgøre analoge  

 tilfælde.
I 1972 anså man ikke ordet Peg for forveksleligt med ordet Pegolan  

 og i 1976 ikke ordet Tom for forveksleligt med ordene Tomatex og Tomatin.
I  

 1982 anså man ikke ordet Lux for forveksleligt med Luxiva og i 1983 ikke  

 ordet Sol for forveksleligt med ordet Solera.
I de sidste to tilfælde har  

 trestavelsesordet kun seks bogstaver, men alligevel har man ikke fundet  

 mærkerne forvekslelige.
 Iøvrigt kan nævnes, at industriministeriet i 1984 ikke anså ordene Homes  

 og Homecell for forvekslelige.
Endelig kan det oplyses, at direktoratet i 1982 for en anden virksomhed  

 har registreret ordet Gyrogen for visse varer i klasserne 7 og 9. Ved  

 behandlingen af denne sag anså man ikke ordet Gyr for forveksleligt med ordet  

 Gyrogen.« Ankenævnet har behandlet sagen i sit møde den 22. marts 1990.
 Ingen af parterne havde ønsket at give møde.
 Ankenævnet skal udtale.
I henhold til de af Patentdirektoratet anførte grunde, og idet det for  

 Ankenævnet fremførte ikke findes at kunne føre til andet resultat bestemmes:
 Den påklagede afgørelse stadfæstes.
