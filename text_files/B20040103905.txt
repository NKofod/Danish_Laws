Bekendtgørelse om uddannelse til bådserviceassistent I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 183 af 22. marts 2004, fastsættes:
Kapitel 1 Uddannelsen § 1.  

  

 Uddannelsens formål er, at eleven gennem skoleundervisning og  

 praktikuddannelse  

 opnår kompetence inden for servicering af lystfartøjer som  

 bådserviceassistent.
 § 2.  

  

 Uddannelsen skal sikre bådserviceassistenten den teoretiske viden og  

 praktiske  

 erfaring, under iagttagelse af gældende miljø- og sikkerhedsbestemmelser, der  

 er nødvendig for at varetage arbejdsfunktioner inden for servicering af  

 lystbåde i forbindelse med forårsklargøring, søsætning, af- og tilrigning,  

 optagelse og vinteropbevaring af lystfartøjer, i maritime servicecentre o.  

 lign.
 Stk. 2.  

  

 Den uddannede bådserviceassistent  

 har opnået teknisk faglige, almene og personlige kompetencer til at kunne  

 varetage almindeligt forekommende arbejdsopgaver inden for uddannelsens  

 områder.
Stk. 3.  

  

 Den uddannede  

 bådserviceassistent kan udføre mindre reparationsopgaver af  

 hærdeplastlaminater  

 over vandlinien.
Den uddannede kan håndtere fortøjning og rigning, herunder  

 beherske de mest anvendte knob og stik samt wirer og tovværk.
Den uddannede  

 kan  

 udføre gængse former for overfladebehandling samt foretage service på  

 motorer, tekniske  

 installationer og el-anlæg.
 Stk. 4.  

  

 Den uddannede  

 bådserviceassistent skal desuden have kendskab til kundebetjening, faglig  

 kommunikation og samarbejde internt og eksternt, fagligt overblik, kendskab  

 til  

 vidensøgning og indsigt i egne begrænsninger samt kendskab til miljømæssige  

 belastninger i forbindelse med arbejdet både vedrørende personer og det  

 omgivende miljø.
 § 3.  

  

 Uddannelsen  

 er henført til den erhvervsfaglige fællesindgang for håndværk og teknik, hvor  

 den indgår i uddannelsesfamilie 2: træ- og plastfamilien.
 Stk. 2.  

  

 Det faglige  

 udvalg for uddannelsen er Det faglige Udvalg for Industriens Træ- og  

 Plastfag.
Kapitel 2 Uddannelsesforløbet Varighed og struktur m.v.
 § 4.  

  

 Uddannelsen varer 2½ år.
Stk. 2.  

  

 Uddannelsen  

 omfatter et grundforløb og et hovedforløb.
Hovedforløbet består af  

 praktikuddannelse og skoleundervisning.
Den obligatoriske skoleundervisning i  

 hovedforløbet varer 18 uger.
 Stk. 3.  

  

 For elever med  

 uddannelsesaftale kan skolen opdele det obligatoriske grundforløb i 2 gange  

 10  

 uger med mellemliggende praktikuddannelse i henhold til bekendtgørelse om  

 erhvervsuddannelser (hovedbekendtgørelsen).
Stk. 4.  

  

 Den  

 obligatoriske skoleundervisning i hovedforløbet omfatter grundfag, områdefag,  

 specialefag og valgfag Skoleundervisningen er opbygget af tre skoleperioder  

 på  

 5, 8 og 5 ugers varighed.
Den sidste skoleperiode placeres inden for de  

 sidste  

 6 måneder af uddannelsestiden.
 Stk. 5.  

  

 Efter reglerne i  

 hovedbekendtgørelsen har eleven mulighed for valgfri undervisning  

 (påbygning).
 § 5.  

  

 Det  

 er en betingelse for at begynde på skoleundervisningen i hovedforløbet, at  

 eleven har bevis for gennemførelse af grundforløbet i indgangen efter  

 reglerne  

 i hovedbekendtgørelsen, jf. dog §§ 6 - 8.
Særlige forløb og godskrivning § 6.  

  

 For  

 personer med relevante forudsætninger på baggrund af tidligere beskæftigelse  

 eller uddannelse kan skolen efter samråd med det faglige udvalg tilrettelægge  

 et særligt uddannelsesforløb, bestående af perioder med henholdsvis  

 skoleundervisning og praktikuddannelse.
Varigheden af skoleundervisningen  

 inklusiv eventuelt suppleringskursus må ikke overstige antallet af skoleuger  

 efter § 4. Skoleundervisningen omfatter grundfag, områdefag, specialefag og  

 valgfag.
§ 7.  

  

 Skolen kan efter samråd med det faglige udvalg oprette et supplerende kursus  

 efter hovedbekendtgørelsen.
Kurset kan være omfattet af uddannelsesaftale.  

 Kurset kan omfatte et forløb på indtil 2 uger, der har til formål at der kan  

 ske en vurdering af elevens kompetencer med henblik på afgørelse om eventuel  

 godskrivning.
 § 8.  

  

 Eleven kan få godskrevet (få merit for) dele af uddannelsen efter  

 hovedbekendtgørelsen og efter anvisningerne i vejledningen til  

 bekendtgørelsen.
Kapitel 3 Skoleundervisningen og praktikuddannelsen m.v.
Skoleundervisningen § 9.  

 Grundforløbet omfatter følgende områdefag, der er særlige for hovedforløbet  

 og  

 som varer i alt 8 uger:
 1)  

 	  

 Maskin og  

 værktøjskendskab  


  

 Niveau: Begynder  


  

 Eleven kan overskue enkle arbejdsprocesser og vælge værktøjer og maskiner.  

 Eleven kan på sikkerhedsmæssig forsvarlig vis udføre opgaver inden for  

 industriens træ- og plastfag.
 2)  

 	  

 Fremstilling af træ-  

 og plastemner  


  

 Niveau: Begynder  


  

 Eleven kan udføre enkle produktionsopgaver inden for industriens træ- og  

 plast ud fra bevidste valg af materialer, økonomi og processer.  

 Eleven kan  

 tage ansvar ved arbejde i grupper.
 3)  

 	  

 Epoxy, isocyanater og  

 polyesterstøbning  

  

 Eleven opfylder At-bekendtgørelse nr. 906 om foranstaltninger til  

 forebyggelse  

 af kræftrisiko ved stoffer og materialer samt At-bekendtgørelse 292 om  

 personlig sikkerhed ved arbejde med epoxyharpikser og isocyanater.
 4)  

 	  

 Designkendskab  


  

 Niveau: Begynder  


  

 Eleven kan - med udgangspunkt i de faktorer, der har indflydelse på  

 problemløsning og formgivning -, beskrive, analysere og vurdere  

 designprocesser  

 i forhold til form og funktion.
5)  

 	  

 It og dokumentation  


  

 Niveau: Begynder  


  

 Eleven kan dokumentere produkter og arbejdsprocesser.
Eleven anvender  

 forskellige kommunikative hjælpemidler til denne dokumentation.
Eleven kan  

 udvælge relevant informationsmateriale til løsning af dokumentationsopgaver.
 § 10.  

  

 Undervisningen i hovedforløbet omfatter følgende grundfag, der varer i alt 2  

 uger:
 1)  

 	  

 Materialeforståelse.
 2)  

 	  

 Iværksættelse og  

 innovation, niveau F.
 § 11.  

  

 Undervisningen i hovedforløbet omfatter følgende områdefag, der varer i alt  

 6,5  

 uger:
 1)  

 	  

 Reparationsteknik,  

 hærdeplast  


  

 Niveau: Rutine  


  

 Eleven kan reparere mindre laminatskader og gelcoatskader over vandlinien.
 2)  

 	  

 Faglig kommunikation  


  

 Niveau: Rutine  


  

 Eleven kan kommunikere om faglige problematikker med kolleger, leverandører  

 og kunder.
3)  

 	  

 Beslag og tovværk  


  

 Niveau: Rutine  


  

 Eleven kender funktionen på de enkelte beslag på et fartøj, kan tilse og  

 udskifte disse, samt montere nye beslag forsvarligt.
Eleven kan fortøje og  

 affendre et fartøj og splejse nye fortøjninger.
4)  

 	  

 Rigning  


  

 Niveau: Begynder  


  

 Eleven kan føre tilsyn med, af- og tilrigge fartøjers master, fald, hal- og  

 trimliner.
Eleven kan splejse fald i wire/tovværk.
 § 12.  

  

 Undervisningen i hovedforløbet omfatter følgende bundne specialefag, der  

 varer  

 i alt 6,5 uger:
1)  

 	  

 Overfladebehandling  


  

 Niveau: Rutine  


  

 Eleven er i stand til at udføre en hensigtsmæssig, økonomisk bundbehandling  

 af fartøjer under hensyn til miljøpåvirkninger.
Eleven kan behandle  

 gelcoat-overflader med egnede poleringsmetoder samt foretage mindre  

 reparationer.
2)  

 	  

 Motorservicering  


  

 Niveau: Rutine  


  

 Eleven kan kontrollere en motorinstallation med hensyn til opliming,  

 slangeføring, skroggennemføringer, foretage udskiftning af olie, filtre og  

 impeller.
Eleven kan udføre daglige servicering af påhængsmotorer.
 3)  

 	  

 Installationer  


  

 Niveau: Rutine  


  

 Eleven kan foretage fejlfinding, reparationer og vinterkonservering på  

 ferskvandsanlæg, søtoiletter, holdingtanke, enkle gasinstallationer m.m.
 4)  

 	  

 El-anlæg  


  

 Niveau: Rutine  


  

 Eleven kan foretage tilsyn, fejlfinding, udskiftning af enkle komponenter i  

 12 og 24 V elektriske installationer.
 § 13.  

  

 Undervisningen i hovedforløbet omfatter desuden valgfri specialefag, der  

 varer  

 i alt 1 uge, inden for følgende områder:
 1)  

 	  

 Videreudvikling af  

 kompetencer inden for egen uddannelse.
 2)  

 	  

 Opnåelse af  

 beslægtede kompetencer inden for Industriens Træ- og Plastfag.
 Stk. 2.  

  

 Eleven og  

 virksomheden vælger valgfri specialefag efter anvisningerne i vejledningen.
§ 14.  

  

 Undervisningen i hovedforløbet omfatter endvidere valgfag, der varer i alt 2  

 uger.
Undervisningen i valgfag følger reglerne for de pågældende fag.
Praktikuddannelsen § 15.  

  

 Praktikuddannelsen skal tilrettelægges således, at eleven opnår rutine og  

 udvikler færdigheder inden for både de almene og de fagligt erhvervsrettede  

 kompetenceområder.
 Stk. 2.  

  

 Praktikuddannelsen omfatter følgende:
 1)  

 	  

 Eleven assisterer  

 generelt i virksomheden og indføres i dens arbejdsområder, organisation og  

 jobfunktioner.
 2)  

 	  

 Eleven beskæftiger  

 sig med forefaldende arbejde inden for servicering af lystfartøjer, herunder  

 simpel fejlfinding og udbedring, søsætning, tilrigning og afrigning som  

 beskrevet i § 2.
 § 16.  

  

 Praktikuddannelsen har følgende mål:
1)  

 	  

 Eleven kan udføre de  

 enkle forekommende arbejdsopgaver inden for uddannelsen under anvendelse af  

 branchens værktøj og maskiner.
Eleven kan udvise korrekt sikkerhedsmæssig  

 adfærd  

 i omgang med branchens disse.
 2)  

 	  

 Eleven kan på  

 rutineniveau planlægge eget arbejdsforløb samt opsøge, læse og forstå gængs  

 faglig relevant dokumentation.
 3)  

 	  

 Eleven kan i sit  

 daglige arbejde demonstrere selvstændighed og ansvarlighed i opgaveløsningen.
 Uddannelsesbog m.v.
 § 17.  

  

 Efter reglerne i hovedbekendtgørelsen udsteder skolen skolevejledninger efter  

 de enkelte skoleophold, og praktikvirksomheden udsteder praktikerklæringer  

 efter de enkelte praktikperioder.
 Stk. 2.  

  

 Skolevejledninger og praktikerklæringer indgår i elevens uddannelsesbog efter  

 reglerne i hovedbekendtgørelsen.
Kapitel 4 Bedømmelse m.v.
 § 18.  

  

 Bekendtgørelsen om karakterskala anvendes. 13-skalaen anvendes, medmindre  

 andet  

 fremgår af reglerne om det pågældende fag.
Skolens bedømmelse § 19.  

  

 Bedømmelse  

 af grundfag og valgfag følger reglerne om disse fag.
 Stk. 2.  

  

 Ved en  

 skoleperiodes afslutning giver skolen karakterer for de fag, som  

 undervisningen  

 har omfattet, efter reglerne om skolevejledning i hovedbekendtgørelsen.
 Stk. 3. Når et områdefag  

 eller specialefag er gennemført, giver skolen en standpunktskarakter.
 Afsluttende eksamen m.v.
 § 20.  

  

 I  

 den sidste skoleperiode afholder skolen som led i undervisningen en  

 afsluttende  

 eksamen, der samtidig udgør en svendeprøve.
Stk. 2.  

  

 Eksamenen består  

 af en praktisk prøve, som består af opgaver, som er eksempler på  

 kvalifikationer opnået i uddannelsen.
Den praktiske prøve har en varighed på  

 37  

 klokketimer.
Opgaverne stilles af skolen efter samråd med det faglige udvalg.  

 Elevens opgaveløsninger bedømmes af en lærer (eksaminator) udpeget af skolen  

 og  

 to censorer, udpeget af det faglige udvalg.
§ 21.  

  

 De  

 to censorer og eksaminator afgiver samlet en karakter.
For at bestå eksamen  

 kræves, at karakteren er mindst 6.
Stk. 2.  

  

 Ved bedømmelsen  

 af opgaveløsningerne lægges der vægt på elevens 1)  

 	  

 teknisk faglige  

 kvalifikationer inden for fejlfinding, servicering og bearbejdning af fagets  

 elementer og materialer og 2)  

 	  

 almene og personlige  

 kvalifikationer inden for faglig kommunikation og talforståelse samt inden  

 for  

 arbejdsplanlægning og miljø- og kvalitetsbevidsthed.
 Stk. 3.  

  

 Skolen indsender  

 oplysninger om karakteren til det faglige udvalg og underretter eleven om den  

 opnåede karakter straks efter bedømmelsen.
Sygeeksamen og omprøve § 22.  

  

 Sygeeksamen  

 og ny eksamen (omprøve) følger bekendtgørelse om eksamen.
Skolebevis og afsluttende praktikerklæring § 23.  

  

 Skolebevis udstedes i henhold til hovedbekendtgørelsen, når  

 skoleundervisningen  

 er gennemført, jf. stk. 2.
 Stk. 2.  

  

 Følgende  

 betingelser skal være opfyldt, for at der kan udstedes skolebevis:
 1)  

 	  

 Eleven skal have  

 opnået karakteren 6 som gennemsnit af alle afsluttende prøvekarakterer eller  

 standpunktskarakterer i de grundfag, der gennemføres i hovedforløbet.
2)  

 	  

 Eleven skal have  

 opnået karakteren 6 i gennemsnit af de områdefag og specialefag, der  

 gennemføres  

 i  

 hovedforløbet.
Fag, der ikke  

 bedømmes efter 13-skalaen, skal være bestået.
 3)  

 	  

 Den i §§ 20-22  

 omtalte eksamen skal være bestået.
 Stk. 3.  

  

 Hvis  

 betingelserne for udstedelse af skolebevis ikke er opfyldt, udstedes en  

 skolevejledning.
 § 24.  

  

 For elever med uddannelsesaftale udsteder praktikvirksomheden en afsluttende  

 praktikerklæring, når praktiktiden i virksomheden er afsluttet, jf.  

 hovedbekendtgørelsen.
Uddannelsesbevis § 25.  

  

 Ved uddannelsens afslutning udsteder det faglige udvalg et uddannelsesbevis  

 til  

 eleven som dokumentation for, at eleven har opnået kompetence inden for  

 uddannelsen, jf. § 1.
 Stk. 2.  

  

 Uddannelsesbeviset udstedes i henhold til hovedbekendtgørelsen, når  

 skolebevis  

 er udstedt, og afsluttende praktikerklæring for praktikuddannelsen er  

 udstedt.
Kapitel 5 Ikrafttræden § 26.  

  

 Bekendtgørelsen træder i kraft den 1. januar 2005.
