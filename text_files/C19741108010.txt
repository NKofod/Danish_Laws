(Til notarialkontorerne) Det overvejes at indføre et nyt registreringssystem i centralregisteret  

 for testamenter.
I forbindelse hermed er det af betydning, at registeret får  

 oplysning om CPR-nummer for de personer, der opretter testamenter.
 I den anledning anmoder man om, at CPR-nummeret for fremtiden anføres  

 såvel i testamentsgenpartens hoved som i rubrikken »Fødselsdag og  

 -år« på indberetningskortet til registret (Statens trykningskontors  

 formular E 33) samt ved alle øvrige henvendelser til dette.
Personnummeret kan dokumenteres ved forevisning af personnummerbevis,  

 sygesikringskort, skattekort (herunder bikort) eller skatteblanket.
Såfremt  

 testator ikke kan dokumentere sit personnummer på en af de nævnte måder,  

 bedes det foranlediget oplyst af dommerkontoret ved telefonisk henvendelse  

 til vedkommende folkeregister.
Det er endvidere ønskeligt, at testators navn dokumenteres ved forevisning  

 af dåbsattest, navnebevis eller vielsesattest.
Såfremt testator ikke  

 medbringer sådan dokumentation for navnet, bedes det påset, at der ikke er  

 uoverensstemmelser mellem det i testamentet anførte navn og det navn, som  

 fremgår af dokumentationen for personnummeret.
 P.M.V.
 E.B.
