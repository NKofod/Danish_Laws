 I henhold til § 3, stk. 1, i lov om veterinærvæsenet samt om udøvelse af  

 dyrlægegerning, jfr. lovbekendtgørelse nr. 312 af 25.juni 1980, fastsættes:
 § 1.  For afgivelse af udtalelser i borgerlige sager  

 kan Det veterinære Sundhedsråd opkræve afgifter af følgende størrelse:
a.
For udtalelse i en sag som almindelig regel (standardbetaling) 300 kr.
b.
For gentagen behandling af en sag, første gang 150 kr., for yderligere  

 behandling af samme sag 75 kr. pr. gang.
c.
I store sager og især, når spørgsmål stilles af flere parter, kan rådet  

 forhøje afgiften med indtil 150 kr. efter rådets skøn.
 § 2.  Ved fremstilling af levende dyr for rådet lægges  

 der til afgiften det beløb, som rådet må udrede for medhjælp ved  

 undersøgelsen.
 § 3.  Når der ansøges derom på grund af uformuenhed,  

 eller det drejer sig om sager af ganske uvæsentlig omfang, kan rådet efter  

 dettes skøn indrømme fritagelse for afgift eller nedsættelse af denne.
 § 4.  Bekendtgørelsen træder i kraft den 1. januar  

 1984.
 Stk. 2.  Bekendtgørelse nr. 347 af 27. juni 1974 om  

 afgifter for udtalelser fra Det veterinære Sundhedsråd ophæves.
