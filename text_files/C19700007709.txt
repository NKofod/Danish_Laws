 Hermed fremsendes et antal eksemplarer af restaurations- og hotelloven,  

 der trådte i kraft den 1. april 1970. Loven træder i stedet for beværterloven  

 af 7. juni 1958 med senere ændringer.
 Nedenfor redegøres for retstilstanden efter den nye lov.
 1. Næringsbrev som restauratør og hotelvært.
Loven omfatter, jfr. § 1, selvstændig erhvervsvirksomhed ved servering af  

 spise- og drikkevarer, ved modtagelse af overnattende gæster med mulighed for  

 servering samt ved udlejning af lokaler til selskaber, der selv sørger for  

 serveringen.
Denne erhvervsvirksomhed kan, jfr. § 6, stk. 1, fremtidig udøves  

 fra faste forretningsteder på grundlag af næringsbrev som restauratør og  

 hotelvært.
Til servering af stærke drikke kræves tillige for hvert  

 forretningssted særlig bevilling (alkoholbevilling), jfr. nedenfor pkt. 3.  

 Næringsbrev kræves dog ikke til marketenderi- og pensionatsvirksomhed, jfr.  

 nedenfor pkt. 11 og 12.
 For andelsforeninger og andre foreninger gælder loven i det omfang, deres  

 virksomhed udadtil fremtræder som erhvervsvirksomhed, eller der serveres  

 stærke drikke for medlemmerne mod betaling, jfr. § 1, stk. 2.
Næringsbrevet giver endvidere ret til, jfr. § 6, stk. 2, ud af huset at  

 sælge tillavet mad, brød og kager samt alle slags drikkevarer undtagen stærke  

 drikke.
Har virksomheden alkoholbevilling, kan stærke drikke tillige sælges  

 sammen med og som forholdsmæssigt tilbehør til tillavet mad.
 Næringsbrev som restauratør og hotelvært, som man skal have for at drive  

 den angivne virksomhed, men som man har krav på, når lovens nedenfor  

 omhandlede betingelser er opfyldt, træder i stedet for de hidtidige beværter-  

 og gæstgiverbevillinger uden ret til udskænkning af stærke drikke,  

 konditorbevillinger, stadetilladelser, samt tilladelser i medfør af  

 beværterlovens § 1, stk. 7, til udlejning af lokaler til afholdelse af  

 sammenkomster, hvor indbyderen eller deltagerne selv drager omsorg for  

 beværtningen.
Næringsbrevet udstedes af politimesteren i den politikreds, hvor den  

 næringsdrivende har bopæl (hjemsted), i København af magistraten.  

 Næringsbrevet - for hvilket der betales et gebyr på 80 kr. - udstedes med  

 benyttelse af en blanket, der er aftrykt som bilag A til dette cirkulære.  

 Blanketterne trykkes med tydelige typer og på holdbart papir.
Anmodning om  

 næringsbrev indgives med benyttelse af de blanketter, der er aftrykt som  

 bilag I-II til cirkulæret.
Blanketterne trykkes på dobbelt ark, således at  

 anmodningen findes på 1. blad og vejledningen på 2. blad beregnet til  

 afrivning.
Næringsbrevet giver ret til at drive virksomhed i hele landet.
Ethvert  

 forretningssted skal dog anføres på næringsbrevet af politimesteren på  

 stedet, hvor virksomheden agtes drevet, i København af magistraten.
 2. Betingelserne for at få næringsbrev som restauratør  

 og hotelvært.
For personer er betingelserne stort set de samme, som er gældende for  

 erhvervelse af næringsbrev som handlende, håndværker og industridrivende i  

 henhold til næringsloven, jfr. § 3, d.v.s. dansk indfødsret, bopæl her i  

 riget samt myndighed.
Udlændinge kan dog erhverve næringsbrev, såfremt de har  

 statsborgerret i en af de stater, der omhandles i handelsministeriets  

 bekendtgørelse nr. 382 af 10. november 1966 om næringsbrev til udlændinge.  

 Man har ikke som i næringsloven uden videre givet umyndige ret til at få  

 næringsbrev, når de efter myndighedsloven har fået tilladelse til på egen  

 hånd at drive den pågældende virksomhed.
 Handelsministeren kan i øvrigt dispensere for ethvert af de nævnte krav,  

 jfr. § 3, stk. 3.
Man har således ikke opretholdt kravet om, at den pågældende skal være 25  

 år, ikke må være under lavværgemål og ikke må være under konkurs.
Heller ikke  

 er det længere nødvendigt med tidligere uddannelse i faget eller færdighed i  

 regnskabsførelse.
Her i landet registrerede aktieselskaber har ret til næringsbrev, men i  

 modsætning til næringsloven foreskrives, jfr. § 4 - ligesom hidtil - at  

 samtlige medlemmer af direktionen og bestyrelsen skal opfylde de personlige  

 betingelser for at få næringsbrev.
Det samme gælder andre her i landet  

 hjemmehørende selskaber med begrænset ansvar, foreninger, stiftelser og andre  

 selvejende institutioner.
 Indtræder nye medlemmer i direktionen eller bestyrelsen i disse selskaber  

 m.v. skal dette anmeldes til den myndighed, der har udstedt næringsbrevet.
 3. Alkoholbevilling.
Til servering af stærke drikke udkræves fortsat bevilling, jfr. § 11.  

 Bevillingen benævnes alkoholbevilling.
Den gives normalt af  

 kommunalbestyrelsen - eller det af denne eventuelt nedsatte bevillingsnævn -  

 og efter forhandling med politiet.
Bevillingen gives til et bestemt  

 forretningssted og gælder for et tidsrum af 8 år, men kan dog efter  

 omstændighederne begrænses til kun at gælde for 4 år.
Endvidere kan  

 bevillingen begrænses til kun at gælde henholdsvis vinter- eller  

 sommerhalvåret.
Andre begrænsninger er kommunalbestyrelsen eller  

 bevillingsnævnet afskåret fra at foretage.
I sådanne tilfælde kan bevilling  

 kun gives af det nedenfor omtalte landsbevillingsnævn.
Anmodning om alkoholbevilling indgives til politimesteren på  

 forretningsstedet, i København til magistraten, og med benyttelse af de  

 blanketter, der er aftrykt som bilag III-IV til cirkulæret.
Politimesteren  

 videresender anmodningen til kommunalbestyrelsen.
 Alkoholbevillingen påtegnes næringsbrevet af politimesteren, i København  

 magistraten, og der betales herfor et gebyr til kommunen på 300 kr. for  

 personer og 750 kr. for selskaber m.v.
 Påtegningen om alkoholbevilling vil f.eks. kunne lyde således:
 »Indehaveren af næringsbrevet, N.N., har alkoholbevilling til  

 forretningsstedet ... (adresse). Alkoholbevillingen har gyldighed til ...  

 (dato)».
Det beror på kommunalbestyrelsens eller bevillingsnævnets beslutning, om  

 samme næringsbrevindehaver vil kunne få flere alkoholbevillinger.
Der gælder  

 fremtidig ingen begrænsning i så henseende, ligesom der heller ikke ved loven  

 er lagt loft over antallet af bevillinger indenfor en kommunes område.
Den hidtidige forskelsbehandling af land og by i bevillingsmæssig  

 henseende er ophævet.
Heller ikke vil der fremtidig være adgang til  

 kommuneafstemming.
Bevillingen giver som angivet adgang til servering af stærke drikke.
Hvad  

 der forstås herved er anført i § 12. Skal der foretages indskrænkning i  

 udskænkningsretten, vil bevillingen, ligesom hvis denne i øvrigt skal  

 begrænses eller betinges, kun kunne gives af landsbevillingsnævnet.
 4. Betingelser for at få alkoholbevilling.
For at få alkoholbevilling skal vedkommende have næringsbrev som  

 restauratør og hotelvært.
For personer kræves i øvrigt, jfr. § 14, at de  

 pågældende er fyldt 25 år, ikke er umyndiggjorte eller under lavværgemål,  

 ikke er under konkurs eller har udvist en sådan adfærd, at der er grund til  

 at antage, at de ikke vil drive virksomheden på forsvarlig måde.
 De omhandlede krav svarer til de hidtil gældende for opnåelse af de af den  

 tidligere lov omfattende bevillinger.
I selskaber m.v. skal medlemmerne af bestyrelsen og direktionen opfylde  

 samme krav, som gælder for personer, bortset fra kravet om, at de ikke må  

 være under konkurs.
I modsætning til, hvad der gælder for personer, kan  

 handelsministeren dispensere fra habilitetskravene.
 Både for personer og selskaber gælder i øvrigt fortsat  

 finansieringsforbudet, jfr. nedenfor punkt 5.
 For til stadighed at kunne sikre, at kravene er opfyldt, skal  

 medlemsskifte i bestyrelse og direktion anmeldes til politimesteren på  

 forretningsstedet, i København magistraten, jfr. § 14, stk. 2.
 5. De særlige finansieringsbestemmelser.
De hidtil gældende bestemmelser om forbud mod særlige former for  

 finansiering m.v. er opretholdt i omtrent uændret omfang, jfr. § 14. Som  

 følge af det hidtidige bevillingssystems ophævelse er disse bestemmelser dog  

 begrænset til at angå virksomheder med alkoholbevilling.
For at modvirke  

 omgåelsesforsøg er forbudet udvidet til også at angå bestyrere, jfr. nedenfor  

 pkt. 6.
 6. Bestyrere.
I § 9 er det foreskrevet, at den daglige drift af en virksomhed skal ledes  

 af vedkommende næringsbrevindehaver selv eller af en bestyrer.
Drives en  

 virksomhed fra flere forretningssteder, må kun et af disse ledes af  

 næringsbrevindehaveren.
Der skal ansættes en bestyrer for hvert af de  

 overskydende forretningssteder.
Bestyrere skal også ansættes, når  

 næringsbrevindehaveren er et selskab eller en forening m.v., jfr. § 4.
Tidligere krævedes der tilladelse fra handelsministeren, når en  

 adkomsthaver selv alene ville lede den daglige drift af flere  

 forretningssteder.
Sådan tilladelse kan nu gives af politiet, i København  

 magistraten, og også for så vidt angår bestyrere.
Sådan dispensation vil  

 f.eks. kunne komme på tale, hvor de pågældende forretningssteder er  

 beliggende i en sådan nærhed af hinanden, at lederen til enhver tid vil kunne  

 have fuldt overblik over den samlede virksomheds drift, eller hvor  

 virksomheden ikke i samme tidsrum drives fra de pågældende forretningssteder.
Bestyrerne skal opfylde de samme betingelser som vedkommende  

 næringsbrevindehaver, jfr. § 3. Bestyrere skal anmeldes til politimesteren på  

 forretningsstedet, i København magistraten.
Er der til virksomheden knyttet  

 alkoholbevilling, skal bestyreren godkendes af vedkommende kommunalbestyrelse  

 og opfylde de samme betingelser, som er fastsat for sådanne bevillingshavere,  

 idet der dog ikke stilles krav om, at han ikke er under konkurs, jfr. § 14,  

 stk. 4. Til opnåelse af godkendelse af bestyrer kan anvendes blanketten bilag  

 III med de afvigelser, der følger af, at det er bevillingshaveren, der søger,  

 og af at det ikke kræves, at bestyreren ikke er under konkurs.
 7. Forening med anden næringsvirksomhed.
 Næringsvirksomhed på grundlag af næringsbrev som restauratør og hotelvært  

 kan forenes med en hvilken som helst anden næringsvirksomhed, medmindre de  

 for denne fastsatte særlige bestemmelser måtte bestemme noget andet.
 Heller ikke for så vidt angår restaurations- eller hotelvirksomheder,  

 hvortil der er knyttet alkoholbevilling, gælder der fremtidig nogen  

 indskrænkning med hensyn til kombination med anden næringsvirksomhed.
Loven opretholder ej heller kravet om, at restaurationsvirksomhed med  

 alkoholbevilling ikke må drives i lokaler, der står i direkte forbindelse med  

 lokaler, der benyttes til anden næringsvirksomhed.
Dette forbud er, jfr.  

 lovens § 16, stk. 1, kun opretholdt for så vidt angår virksomhed med  

 servering af stærke drikke i selve de lokaler, der benyttes til anden  

 næringsvirksomhed, eller som står i forbindelse med andre salgslokaler,  

 hvortil der ikke er særskilt adgang fra gaden.
Efter bestemmelserne i § 1,  

 stk. 2, i bekendtgørelse nr. 130 af 25. marts 1970 om forskrifter for  

 restaurations- og hotellokaler m.v. skal også restaurationen have adgang fra  

 gaden, men herfra kan der efter bekendtgørelsens § 9, stk. 1, dispenseres  

 bl.a. for så vidt angår konditorier og restaurationer i stormagasiner og  

 lignende.
 Der er i bekendtgørelse nr. 131 af 25. marts 1970 om restaurationslokaler  

 i stormagasiner m.v. givet nærmere bestemmelser, hvorefter lokaler i  

 stormagasiner og forretninger af lignende størrelse samt i hoteller og  

 foreninger og idrætshaller delvis er undtaget fra forbudet i lovens § 16,  

 stk. 1.
 8. Landsbevillingsnævnet.
Det hidtidige overbevillingsnævn er afløst af et landsbevillingsnævn.  

 Nævnets bevillingsfunktioner er indskrænket i forhold til tidligere.
Nævnet  

 er bevillingsmyndighed, dels når en bevilling skal begrænses eller betinges,  

 dels når virksomheden skal drives i statsejendomme, i ejendomme, der tilhører  

 en kommune, for så vidt ejendommen overvejende er indrettet til  

 restaurations- eller hoteldrift, eller når virksomheden skal drives i  

 jernbanetog, luftfartøjer og skibe i fart.
 I alle disse tilfælde er landsbevillingsnævnet obligatorisk  

 bevillingsmyndighed.
 Herudover er der tillagt det nye landsbevillingsnævn myndighed som  

 ankeinstans i forhold til kommunalbestyrelsen, respektive det lokale  

 bevillingsnævn, for så vidt angår nægtelse af at give eller forny  

 bevillinger.
 Endelig er der under nærmere angivne omstændigheder givet  

 landsbevillingsnævnet adgang til administrativt at fratage en bevillingshaver  

 en bevilling, jfr. nedenfor pkt. 9.
 9. Fratagelse af bevilling.
Efter § 18 kan landsbevillingsnævnet fratage en bevilling, når den  

 pågældende har gjort sig skyldig i grov eller oftere gentagen forsømmelse i  

 virksomheden, og de udviste forhold giver grund til at antage, at  

 virksomheden ikke fremtidig vil blive drevet på forsvarlig måde.
Når  

 bevillingen er givet af den lokale bevillingsmyndighed, kan fratagelse dog  

 kun ske efter forslag fra denne.
Der er herudover tillagt  

 landsbevillingsnævnet beføjelse til i visse tilfælde at bemyndige politiet  

 til at stille vilkår med henblik på at hindre uheldige eller ligefrem  

 ulovlige forholds fortsættelse.
Overtrædes sådanne vilkår, kan nævnet efter  

 forslag fra politiet fratage bevillingshaveren bevillingen.
 Bestemmelserne, der også kan bringes i anvendelse over for bestyrere,  

 fastlægger den nærmere fremgangsmåde i sådanne tilfælde.
 Nævnets afgørelser kan af bevillingshaveren (bestyreren) kræves indbragt  

 for domstolene.
 10. Bortfald af næringsbrev og alkoholbevilling.
Retten til at drive næring bortfalder, jfr. § 7, når  

 næringsbrevindehaveren ikke længere opfylder betingelserne for at få  

 næringsbrev.
Herfra kan handelsministeren undtage.
Endvidere bortfalder  

 retten ved den pågældendes død, i hvilke tilfælde der dog er adgang for  

 dødsboet eller en ægtefælle, der hensidderi uskiftet bo, til - ligesom et  

 konkursbo eller en værge for en umyndiggjort - i et år at fortsætte  

 virksomheden uden næringsbrev.
I særlige tilfælde kan politimesteren, i  

 København magistraten, forlænge fristen, jfr. § 8.
Bortfalder næringsbrevet, bortfalder også alkoholbevillingen.
Denne  

 bortfalder også, hvis bevillingshaveren umyndiggøres, kommer under  

 lavværgemål eller under konkurs.
Dør bevillingshaveren, giver § 17, stk. 2 og  

 3, mulighed for, at den efterlevende ægtefælle kan overtage bevillingen.
 11. Marketenderivirksomhed.
De hidtil gældende bestemmelser om marketendervirksomhed er lempet, idet  

 der fremtidig ikke kræves marketenderitilladelse, når virksomheden ikke  

 omfatter servering af stærke drikke.
Sådan virksomhed - der også benævnes  

 kantinevirksomhed - kræver heller ikke næringsbrev.
Ved marketenderivirksomhed forstås, jfr. § 20, servering i dertil  

 indrettede lokaler i eller i tilknytning til arbejdspladser og tilsvarende  

 steder for personer, der er beskæftiget i virksomheden, for personer, der  

 besøger nogen af de beskæftigede, samt for chauffører, bude og lignende med  

 ærinde i virksomheden.
Som det vil ses, er den adgangsberettigede kreds  

 udvidet i forhold til tidligere, ligesom der i øvrigt er åbnet adgang for  

 handelsministeren til for særlige kategorier af virksomheder at fastsætte  

 nærmere regler til afgrænsning af de adgangsberettigedes kreds.
Dette vil  

 kunne ske i såvel udvidende som indskrænkende retning.
 I forhold til tidligere er der sket en udvidelse af udskænkningsretten,  

 idet der i marketenderier kan serveres almindelige bordvine, der også  

 omfatter frugtvin af bordvinstyper af afgiftsklasserne 1 og 2, hvorved  

 forstås såvel rød- som hvidvin med under 14 rumprocent alkohol.
 Marketenderitilladelsen - der altså kun udkræves, når der serveres stærke  

 drikke - skal også i København gives af politiet, der yderligere skal  

 godkende marketenderen.
 Det tidligere forbud mod at tilbageholde arbejdsløn for skyld i  

 markerenderiet for stærkt øl er udvidet til at angå alle former for skyld til  

 marketenderiet.
Adgangen til i marketenderier at forhandle varer er udvidet i forhold til  

 tidigere, og der kan i nær fremtid ventes en bekendtgørelse fra  

 handelsministeren med bestemmelser om, hvilke nærmere angivne føde- og  

 drikkevarer, personlige fornødenheder og lignende, der uden næringsbrev vil  

 kunne forhandles i marketenderier.
I øvrigt må der ikke finde handel sted i  

 marketenderilokalerne.
 12. Pensionatsvirksomhed.
 De hidtidige regler om pensionatsvirksomhed er opretholdt stort set  

 uændret, jfr. § 21. Man finder dog anledning til at henlede opmærksomheden  

 på, at sådan virksomhed, der ikke kræver næringsbrev, fremtidig kun kan  

 drives af personer med bopæl her i landet.
 13. Lejlighedstilladelser.
 Den hidtidige ordning med udstedelse af lejlighedstilladelser - til uden  

 anden adkomst at udøve den af loven omfattede virksomhed - er opretholdt  

 omend i forenklet form, jfr. § 22. Der gælder fortsat en fortrinsret til  

 sådanne tilladelser for restauratører, men fortrinsretten skal ikke som  

 hidtil alene komme kommunens egne næringsdrivende til gode.
Disse tilladelser kan gives til fester, møder, markeder, valg,  

 midlertidige udstillinger og lignende særlige lejligheder.
Blandt sådanne  

 lejligheder kan nævnes basarer, generalforsamlinger, dilettantforestillinger,  

 teaterforestillinger, foredrag, koncerter og lignende arrangementer, hvortil  

 en større kreds har adgang.
 Ved særlige lejligheder, der ikke har offentlig karakter, f.eks. fester,  

 møder og lignende for en snæver kreds af personer, der har tilknytning til  

 hinanden på særlig måde, og som normalt - hvis pladsforholdene tillod det -  

 ville blive afholdt i hjemmet, vil der i almindelighed ikke være tale om en  

 virksomhed, der omfattes af denne lovgivning, og servering af spise- og  

 drikkevarer vil derfor i disse tilfælde kunne ske uden særlig tilladelse.
Man har ikke opretholdt den hidtidige bestemmelse om, at der for et  

 tidsrum af 6 måneder ad gangen kan gives forsamlingsbygninger  

 lejlighedstilladelse til beværtning uden ret til udskænkning af stærke  

 drikke.
De pågældende må nu henvises til at få næringsbrev til den pågældende  

 virksomhed.
 14. Handel med stærke drikke.
De hidtidige bestemmelser om næringsbrevets påtegning om ret til salg af  

 stærke drikke er ophævet.
Enhver med næringsbrev som handlende, håndværker  

 eller industridrivende vil fremtidig uden videre kunne sælge stærke drikke.
 Salg af stærke drikke fra automater må dog kun ske fra forretningslokaler,  

 jfr. § 23. Sker sådant salg til nydelse på stedet, forudsætter det, at  

 automaten er opstillet i et restaurationslokale, og politiets tilladelse må i  

 så fald indhentes.
Tilsvarende gælder for så vidt angår salg af stærke drikke fra  

 marketenderilokaler.
Salget er i så fald begrænset til kun at angå øl samt  

 bordvin, jfr. ovenfor under pkt. 11.
Det forudsættes, at politiets tilladelse vil kunne gives i forbindelse med  

 nærmere forskrifter fra politiet om etablering af et særligt tilsyn med  

 automatsalget.
Der vil ikke kunne gives tilladelse til opstilling af sådanne  

 automater uden åben himmel, selv om det sker i tilknytning til  

 restaurationslokaler.
I øvrigt vil politiet også kunne stille andre  

 betingelser for sådan tilladelse, men man har ikke opretholdt den hidtidige  

 bestemmelse om, at vedkommende kommunalbestyrelse skal have truffet en  

 almindelig beslutning om, at sådant automatsalg må finde sted i kommunen.
 De hidtidige regler om, at der ikke i og fra butikker og lignende  

 forretningslokaler må udleveres stærke drikke under sådanne omstændigheder,  

 at det har karakter af servering, er opretholdt, jfr. § 24, stk. 1.
Vinhandleres adgang til - med politiets tilladelse - vederlagsfrit at  

 servere smagsprøver i deres forretningslokaler, der tidligere alene angik  

 vin, er udvidet til at angå alle former for stærke drikke.
Med  

 forretningslokaler sidestilles købestævner og udstillinger, jfr. 24, stk. 2.
 15. Forretningsstedets godkendelse.
 Ifølge § 2, stk. 4, må virksomhed som restauratør og hotelvært ikke  

 påbegyndes, før de pågældende lokaler eller serveringssteder er godkendt til  

 formålet, jfr. § 25.
 Ved handelsministeriets bekendtgørelse nr. 130 af 25. marts 1970 om  

 forskrifter for restaurations- og hotellokaler m.v. er de hidtil for sådanne  

 lokaliteter gældende bestemmelser - der har været indeholdt i de respektive  

 politivedtægter - i det væsentlige opretholdt, og disse bestemmelser er  

 således nu ens for hele landet.
 Lokalerne skal godkendes af Sundhedskommissionerne i medfør af denne  

 bekendtgørelse, lov om levnedsmidler m.v. og vedkommende sundhedsvedtægt.  

 Tilsvarende gælder stadepladser m.v.
 16. Særlige tilladelser.
Den hidtidige ordning med særlig polititilladelse til musik uden dans, til  

 radio og fjernsyn, til billard og keglebane m.v. er ophævet.
Skulle sådan  

 virksomhed give anledning til ulempe, f.eks. som følge af støj, har politet  

 dog adgang til at forbyde sådan form for underholdning, jfr. § 26, stk. 4.
 Der skal dog fortsat polititilladelse til offentlig dans, til optræden for  

 offentligheden samt til automatspil om spillemærker eller andre gevinster,  

 eksempelvis de såkaldte »enarmede tyveknægte«, jfr. § 26, stk. 1.  

 Tilladelserne kan begrænses og betinges, ligesom kommunalbestyrelsen kan  

 fastsætte almindelige regler til begrænsning af tilladelsernes antal og  

 omfang.
 Som hidtil betales der en afgift til kommunen for sådanne tilladelser.
 17. Personalet i restaurations- og hotelvirksomheder.
 Den hidtidige ordning med et såkaldt »tjenerregister« er  

 ophævet.
Af beskyttelsesmæssige grunde er det, jfr. § 27, fastsat, at personer uner  

 18 år ikke må være beskæftiget i toiletter i restaurations~ og  

 hotelvirksomheder.
I forretningssteder med alkoholbevilling må der heller  

 ikke som serverings- eller garderobepersonale være beskæftiget personer under  

 18 år, medmindre der er tale om lærlinge eller uddannede tjenere.
Værtens  

 hjemmeværende børn eller børnebørn er også undtaget fra dette forbud.
 Politiet kan, også hvor der ikke er knyttet alkoholbevilling til  

 forretningsstedet, forbyde personer under 18 år at være beskæftiget som foran  

 nævnt.
 18. Lukkebestemmelser.
 De hidtidige lukkebestemmelser er i det væsentlige opretholdt, og den  

 normale lukketid, der nu er fælles for hele landet, er fra kl. 24 til kl. 5,  

 jfr. § 28, stk. 1.
 I lukketiden kan servering ske for overnattende gæster uden for de  

 almindelige restaurationslokaler.
Kommunalbestyrelsen fastsætter antallet af restaurationer, der kan holde  

 længere åbent, og da til hvilket tidspunkt.
Det er derimod politiet, der  

 bestemmer, hvilke konkrete restaurationer, der skal have adgang til at  

 benytte disse tilladelser.
Der skal ikke fremtidigt betales afgift for disse  

 tilladelser.
Ligeledes kan politiet med kommunalbestyrelsens samtykke tillade  

 længere åbningstid for så vidt angår virksomheder på jernbanestationer,  

 lufthavne, skibsekspeditioner, rutebilstationer samt færgers og ruteskibes  

 anløbspladser, jfr. § 28, stk. 2.
De hidtidige bestemmelser om selskabslokaler og dissses anvendelse er  

 stort set opretholdt.
Der kræves fortsat politiets tilladelse, hvis de  

 almindelige restaurationslokaler skal anvendes som selskabslokaler.
 19. Forbud mod servering af stærke drikke for  

 mindreårige m.v.
 De hidtidige bestemmelser om, at der ikke må serveres stærke drikke for  

 personer under 18 år er opretholdt og suppleret med en bestemmelse om, at  

 bevillingshaveren har pligt til på et sted, der er iøjnefaldende for  

 gæsterne, at anbringe opslag om dette forbud, jfr. § 29, stk. 1.
 Forbudet mod servering af stærke drikke for berusede omfatter nu personer  

 om hvem, der er grund til at antage, at de ved yderligere spiritusnydelse vil  

 give anledning til fare for sig selv eller fare eller ulempe for andre.
 Opmærksomheden henledes på, at en bevillingshaver, jfr. § 29, stk. 4,  

 fremtidig har pligt til at skabe mulighed for servering af afholdsdrikke.  

 Dette skal fremgå af prislister og vinkort, såfremt sådanne anvendes.
 20. Afholdsrestaurationer m.v.
De hidtidige bestemmeler om forbud mod servering m.v. af stærke drikke i  

 afholdsrestaurationer er stort set opretholdt.
Forbudet mod, at værten eller  

 hans hustand opbevarer stærke drikke i ejendommen, er dog ophævet, jfr. § 30,  

 men fra sådanne forretningssteder eller fra lokaler, der står i forbindelse  

 hermed, må der ikke sælges eller udleveres stærke drikke.
Dette gælder dog  

 ikke stormagasiner og lignende forretninger, der omfattes af § 1 i  

 handelsministeriets bekendtgørelse nr. 131 af 25. marts 1970 om  

 restaurationslokaler i stormagasiner m.v.
 21. Politiforholdsregler.
De hidtil gældende regler, hvorefter politiet i visse tilfælde kan forbyde  

 restauratører at lade personer under 18 år opholde sig i restaurationen, er  

 opretholdt, jfr. § 31, ligesom politiet fortsat har adgang til at forbyde  

 personer, der søger fortjeneste ved utugt at opholde sig som gæster i  

 bestemte virksomheder.
Tilsvarende gælder personer, der tidligere i  

 forbindelse med restaurationsbesøg har gjort sig skyldig i strafbare  

 handlinger.
 22. Straffebestemmelser.
 Opmærksomheden henledes på, at restauratører og bestyrere samt dem, der er  

 ansvarlige for et marketenderi, kan pålægges bødeansvar for servering af  

 stærke drikke for berusede og mindreårige samt for overtrædelse af nedlagt  

 forbud mod mindreåriges ophold i vedkommende restauration, selv om  

 overtrædelsen ikke kan tilregnes dem som forsætlig eller uagtsom, jfr. § 32,  

 stk. 5. Det forudsættes, at man ved anvendelsen af denne straffehjemmel tager  

 rimeligt hensyn til, i hvilket omfang den pågældende vært eller bestyrer må  

 antages at have opfyldt sin tilsynspligt.
 Medvirken til overtrædelse af de særlige finansieringsbestemmelser i § 14  

 kan straffes efter § 32, stk. 2.
 23. Overgangsbestemmelser.
Det bemærkes særligt, at bevillinger og tilladelser givet i medfør af  

 beværterloven forbliver i kraft med det indhold, som de ville have efter  

 restaurations- og hotelloven.
Ved fornyelse ombyttes adkomsten vederlagsfrit  

 med adkomster efter den nye lov, jfr. § 34, stk. 3.
 Handelsministeriet, den 6. april 1970.
 Knud Thomsen.
 /Jens Selmer.
 Bilag A.
 Gebyr 80 kr.
 Nr.
NÆRINGSBREV for som RESTAURATØR OG HOTELVÆRT , den Påtegninger om forretningssted: om alkoholbevilling:
 Bilag I.
 Nr.
ANMODNING OM NÆRINGSBREV Undertegnede (Fulde navn og fødselsdato) ønsker af drive næring som restauratør og hotelvært fra (Forretningens adresse) og anmoder herved om næringsbrev i henhold til lov nr. 121 af 25.
 marts 1970 om restaurations- og hotelvirksomhed m.v.
Jeg erklærer, at jeg Underskriveren har ansvar for rigtigheden af ovenstående oplysninger efter bestemmelserne i borgerlig straffelovs § 163.
, den VEJLEDNING Anmodning om næringsbrev indgives til politimesteren på den  

 næringsdrivendes bopæl, i København magistraten.
Forretningsstedet anføres på  

 næringsbrevet af politimesteren i den politikreds, i hvilken næringen agtes  

 drevet, i København af magistraten.
Ved anmodningens indgivelse benyttes  

 foranstående blanket, der må udfyldes på tydelig og letlæselig måde og  

 underskrives af den pågældende personligt.
 Med anmodningen skal følge dokumentation for navn og fødselsdato udstedt  

 af en offentlig myndighed.
 Anmodningen må være ledsaget af et gebyr på 80 kr.
 Virksomheden må ikke begyndes, forinden næringsbrev er udstedt og påtegnet  

 om forretningssted, samt før de pågældende lokaler eller serveringssteder er  

 godkendt til formålet.
 Retten til at drive næring efter næringsbrev bortfalder ved indehaverens  

 død, og hvis indehaveren ikke længere opfylder betingelserne for at få  

 næringsbrev.
 Hvis retten efter et næringsbrev er bortfaldet eller frakendt efter  

 reglerne i straffelovens § 79, skal næringsbrevet og eventuelle  

 duplikateksemplarer straks afleveres til den myndighed, der har udstedt det.
 Bilag II.
 Nr.
ANMODNING OM NÆRINGSBREV (Selskaber med begrænset ansvar, foreninger m.v.) Undertegnede (Selskabets/foreningens navn) ønsker at drive næring som restauratør og hotelvært fra (Forretningens adresse) og anmoder herved om næringsbrev i henhold til lov nr. 121 af 25.
 marts 1970 om restaurations- og hotelvirksomhed m.v.
Vi erklærer, at medlemmerne af fornævnte selskabs (forenings) direk~ tion (Direktørernes fulde navn, stilling og bopæl) samt medlemmerne af bestyrelsen (Bestyrelsesmedlemmernes fulde navn, stilling og bopæl) Underskriverne har ansvar for rigtigheden af ovenstående oplysninger efter bestemmelserne i borgerlig straffelovs § 163.
, den (Samtlige direktørers og bestyrelsesmedlemmers underskrift) VEJLEDNING Anmodning om næringsbrev indgives til politimesteren på den  

 næringsdrivendes hjemsted, i København magistraten.
Forretningsstedet anføres  

 på næringsbrevet af politimesteren i den politikreds, i hvilken næringen  

 agtes drevet, i København af magistraten.
Ved anmodningens indgivelse  

 benyttes foranstående blanket, der må udfyldes på tydelig og letlæselig måde  

 og underskrives af samtlige direktører og bestyrelsesmedlemmer.
 Med anmodningen skal følge:
 Virksomheden må ikke begyndes, forinden næringsbrev er udstedt og påtegnet  

 om forretningsstedet, samt før de pågældende lokaler eller serveringssteder  

 er godkendt til formålet.
 Retten til at drive næring bortfalder ved selskabets ophør, eller såfremt  

 direktørerne eller bestyrelsens medlemmer ophører at opfylde de anførte  

 betingelser.
 Næringsbrevet og eventuelle duplikateksemplarer skal i tilfælde af  

 selskabets ophør eller i tilfælde af, at retten til at drive næring er  

 bortfaldet, straks afleveres til den myndighed, der har udstedt det.
 Indtræder nye medlemmer i direktionen eller bestyrelsen, skal dette  

 anmeldes til den myndighed, der har udstedt næringsbrevet.
 Bilag III.
ANMODNING OM ALKOHOLBEVILLING Undertegnede (Fulde navn og fødselsdato) der har (anmoder om) næringsbrev som restauratør og hotelvært anmoder herved om alkoholbevilling til forretningsstedet i kommune.
Jeg erklærer, at jeg usædvanlig kredit fra nogen, som fremstiller eller forhandler drikkevarer, og at jeg ej heller har påtaget mig forpligtelser, for hvis opfyldelse der stilles sikkerhed af nogen, som fremstiller eller forhandler drikkevarer. (Tilsvarende gælder gaver af ikke ube~ tydelig værdi, bestemt til at anvendes i bevillingshaverens virksom~ hed.) Underskriveren har ansvar for rigtigheden af ovenstående oplysninger efter bestemmelserne i borgerlig straffelovs § 163.
, den VEJLEDNING Anmodning om alkoholbevilling indgives til politimesteren i den  

 politikreds, hvori virksomheden agtes drevet, i København dog til  

 magistraten.
 Anmodningen skal være ledsaget af følgende:
 Hvis ansøgeren ikke opfylder betingelserne for at få alkoholbevilling, må  

 dette udtrykkelig angives, og udførlige oplysninger til begrundelse for den  

 ønskede fritagelse herfor anføres i ansøgningen.
Alkoholbevilling gives af kommunalbestyrelsen for et tidsrum af 8 år, men  

 kan gives for 4 år eller alene for vinter- eller sommerhalvåret.
Bevillingen  

 påtegnes næringsbrevet af politimesteren, i København magistraten.
Forinden  

 bevillingen påtegnes næringsbrevet, skal der til kommunen betales et gebyr på  

 300 kr.
 Alkoholbevillingen bortfalder ved indehaverens død, hvis bevillingens  

 gyldighedstid udløber, uden fornyelse finder sted, hvis indehaverens  

 næringsbrev bortfalder, eller hvis indehaveren ophører med at opfylde de i  

 anmodningen under nr. 2) og 3) anførte betingelser.
 Er en alkoholbevilling bortfaldet, frataget eller frakendt, skal  

 næringsbrevet straks indleveres til den myndighed, der har udfærdiget  

 bevillingen, til slettelse af bevillingspåtegningen.
 Denne blanket kan eventuelt også benyttes til anmodning om godkendelse af  

 bestyrer, jfr. cirkulæret, punkt 6. Blanketten skal i så fald tillige  

 underskrives af bestyreren.
 Bilag IV.
ANMODNING OM ALKOHOLBEVILLING (selskaber med begrænset ansvar, foreninger m.v.).
Undertegnede (Selskabets, foreningens navn) der har (anmoder om) næringsbrev som restauratør og hotelvært anmoder  

 herved om alkoholbevilling til forretningsstedet Vi erklærer, at medlemmerne af fornævnte selkabs (forenings) direktion (direktørernes fulde navn, stilling og bopæl) samt medlemmerne af bestyrelsen (Bestyrelsesmedlemmernes fulde navn, stilling og bopæl) Selskabet, hvis vedtægter indeholder bestemmelser om, at aktier (andelsbeviser) ikke kan udstedes eller overdrages til nogen,  

 der fremstiller eller forhandler drikkevarer, at alle aktier (andelsbeviser) skal lyde på og noteres på navn og at der til overdragelse kræves samtykke fra bestyrelsen, erklærer  

 endvidere, at det ikke har modtaget lån, herunder lån af inventar, indskud eller  

 usædvanlig kredit fra nogen, som fremstiller eller forhandler drikkevarer, og  

 ej heller har påtaget sig forpligtelser, for hvis opfyldelse der stilles  

 sikkerhed af nogen, som fremstiller eller forhandler drikkevarer.  

 (Tilsvarende gælder gaver af ikke ubetydelig værdi, bestemt til at anvendes i  

 bevillingshaverens virksomhed).
 Underskriverne har ansvar for rigtigheden af ovenstående oplysninger efter  

 bestemmelserne i borgerlig straffelovs § 163.
(Samtlige direktørers og bestyrelsesmedlemmers underskrift) VEJLEDNING Anmodning om alkoholbevilling indgives til politimesteren i den  

 politikreds, hvori virksomheden agtes drevet, i København dog til  

 magistraten.
 Anmodningen skal være ledsaget af følgende:
 Hvis selskabet ikke opfylder betingelserne for at få alkoholbevilling, må  

 dette udtrykkelig angives, og udførlige oplysninger til begrundelse for den  

 ønskede fritagelse herfor anføres i ansøgningen.
Alkoholbevilling gives af kommunalbestyrelsen for et tidsrum af 8 år, men  

 kan gives for 4 år eller alene for vinter- eller sommerhalvåret.
Bevillingen  

 påtegnes næringsbrevet af politimesteren, i København magistraten.
Forinden  

 bevillingen påtegnes næringsbrevet, skal der til kommunen betales et gebyr på  

 750 kr.
 Alkoholbevillingen bortfalder, hvis bevillingens gyldighedstid udløber,  

 uden fornyelse finder sted, hvis selskabets næringsbrev bortfalder, eller  

 hvis en af direktørerne eller bestyrelsesmedlemmerne umyndiggøres eller  

 kommer under lavværgemål.
 Er en alkoholbevilling bortfaldet, frataget eller frakendt, skal  

 næringsbrevet straks indleveres til den myndighed, der har udfærdiget  

 bevillingen, til slettelse af bevillingspåtegningen.
