Landsskatteretskendelse vedr.
Skatteberegning  pension fra  

 Tyskland  lempelse efter creditmetoden eller exemptionsmetoden Klagen vedrører beskatning af  

 pension fra Tyskland, herunder om der ved skatteberegningen skal gives  

 lempelse  

 efter creditmetoden eller efter exemptionmetoden.
Skatteankenævnets afgørelse Skatteankenævnet har i  

 indkomstopgørelserne for indkomstårene 2002 og 2003 medregnet pension fra  

 Baden-Württembergische Versorgungsanstalt für Ärzte, Zahnärzte und  

 Tier-ärzte,  

 Tyskland, som udenlandsk personlig indkomst.
Ved skatteberegningen for  

 indkomstårene 2002 og 2003 er der givet klageren et fradrag i indkomstskatten  

 med et beløb svarende til den indkomstskat, som er betalt i Tyskland, jf.  

 artikel 24, stk. 2, litra a, jf. artikel 21, stk. 1, i  

 dobbeltbeskatningsoverenskomsten af 22. november 1995 mellem Danmark og  

 Tyskland. (Lempelse efter creditmetoden).
Landsskatterettens afgørelse Pension fra  

 Baden-Württembergische Versorgungsanstalt für Ärzte, Zahnärzte und  

 Tier-ärzte,  

 Tyskland, skal medregnes ved indkomstopgørelserne for indkomstårene 2002 og  

 2003 som udenlandsk personlig indkomst.
Ved skatteberegningen for  

 indkomstårene  

 2002 og 2003 skal der gives klageren et fradrag i indkomstskatten svarende  

 til  

 den del af den beregnede danske indkomstskat, der forholdsmæssigt kan  

 henføres  

 til den tyske indkomst, jf. artikel 24, stk. 2, litra f, jf. artikel 18, stk.  

 2, i dobbeltbeskatningsoverenskomsten af 22. november 1995 mellem Danmark og  

 Tyskland. (Lempelse efter exemptionmetoden).
Sagens oplysninger Klageren,  

 der er tysk statsborger, flyttede den 1. august 1999 fra Tyskland til  

 Danmark,  

 og hun blev fra dette tidspunkt fuldt skattepligtig til Danmark.
Klagerens nu  

 afdøde ægtemand havde en privat lægepraksis i Tyskland.
 Fra  

 Tyskland modtager klageren følgende pensioner:
 Egen  

 pension (siden 1. maj 2001):
Bundesversicherung  

 (BfA) Zusatzversorgungskasse  

 des Kommunalen Versorgungsverbands (ZVK) Pension  

 efter afdød ægtemand:
Bundesversicherung  

 (BfA) Baden-Württembergische Versorgungsanstalt für Ärzte,  

 Zahnärzte und Tierärzte (Ärztekammer) Pensionen  

 fra Baden-Württembergische Versorgungsanstalt für Ärzte, Zahnärzte und  

 Ti-erärzte (Ärztekammer) udgjorde i indkomstårene 2002 og 2003 henholdsvis  

 10.378 EURO og 10.464 EURO, eller henholdsvis 77.114 kr. og 77.755 kr.
 Klageren  

 har ikke betalt skat til Tyskland af de tyske pensioner.
Skatteankenævnets afgørelse Skatteankenævnet  

 har ikke anset pension fra Baden-Württembergische Versorgungs-anstalt für  

 Ärzte,  

 Zahnärzte und Tierärzte for omfattet af artikel 18, stk. 2, i  

 dobbeltbeskatningsoverenskomsten af 22. november 1995 mellem Danmark og  

 Tyskland.
Der  

 kan ikke ske beskatning efter artikel 18, stk. 2, i  

 dobbeltbeskatningsoverenskomsten.
Forsørgelseskasserne henhører udtrykkeligt  

 ikke til de i den sociale lovbogs (SGB) nr. 1, § 4, afsnit 2, omtalte  

 bærere  

 af socialforsikringen, hvorved der ikke er tale om udbetaling af en  

 social  

 ydelse i dobbeltbeskatningsoverenskomstens forstand.
 Pensionen  

 er derimod med henvisning til artikel 18, stk. 4, omfattet af  

 dobbeltbeskatningsoverenskomstens artikel 21 vedrørende andre indkomster,  

 hvorfor der ved skatteberegningen skal gives lempelse efter creditmetoden,  

 jf.  

 artikel 24, stk. 2, litra a, jf. artikel 21.
 Artikel 18, stk. 1, kan ikke anvendes, da der ikke  

 er tale om udbetaling for tidligere personligt arbejde i tjenesteforhold.  

 Klagerens afdøde ægtefælle har som selvstændig praktiserende læge selv  

 indbetalt til en privatlignende ordning af selvstændig karakter.
Klagerens påstand og argumenter Klagerens repræsentant har  

 nedlagt påstand om, at pensionen fra Baden-Württembergische  

 Versorgungsanstalt  

 für Ärzte, Zahnärzte und Tierärzte skal sidestilles med en social pension og  

 dermed er omfattet af artikel 18, stk. 2, i dobbeltbeskatningsoverenskomsten  

 af  

 22. november 1995 mellem Danmark og Tyskland.
 Til støtte for påstanden har  

 repræsentanten bl.a. anført følgende:
Det fremgår af  

 dobbeltbeskatningsoverenskomstens artikel 18, stk. 2, at betalinger, som en  

 fysisk  

 person, der er hjemmehørende i en kontraherende stat, oppebærer i henhold til  

 sociallovgivningen i den anden kontraherende stat, kun kan beskattes i denne  

 anden stat.
Sociale pensioner, der udbetales i Tyskland, kan dermed kun  

 beskattes i Tyskland, uanset at modtageren er bosiddende i Danmark.  

 Pensioner,  

 der kan sidestilles med sociale pensioner, omfattes tillige af  

 bestemmelsen.
Danmark skal i henhold til  

 dobbeltbeskatningsoverenskomstens artikel 24, stk. 2, litra f, give  

 exemptionslempelse for så vidt angår ydelser, der betales fra Tyskland til  

 personer bosiddende i Danmark, når der er tale om ydelser, der falder ind  

 under  

 dobbeltbeskatningsoverenskomstens artikel 18, stk. 2, dvs. ydelser i henhold  

 til tysk sociallovgivning.
Dette gælder, uanset at visse af disse ydelser  

 ikke  

 beskattes i Tyskland, men i stedet udbetales med et nettobeløb, jf.
TfS  

 1998.307.
Baden-Württembergische  

 Versorgungsanstalt für Ärzte, Zahnärzte und Tierärzte er en lovpligtig  

 pensionskasse for læger, tandlæger og dyrlæger i Tyskland, som er underlagt  

 offentligretlige regler.
Pensionen blev tidligere administreret af den tyske  

 stat.
Det fremgår af lægekammerets Gesetz, at der er tale om en  

 lovpligtig  

 pension for alle læger i Tyskland, og at pensionskassen er underlagt det  

 tyske  

 socialministeriums opsyn, jf. § 13. Det tyske socialministerium bestemmer  

 endvidere antallet af medlemmer i det bestemmende organ i lægekammeret.  

 Lægekammeret har i brev af 2. juni 2005 oplyst, at enkepensionen kan  

 sidestilles med en enkepension udbetalt af Bundesversicherungsanstalt für  

 Angestellte (BfA).
 Skatteministeriets  

 Departement har i TfS 1998.306 redegjort for beskatningen af sociale ydelser  

 i  

 relation til OECDs modeloverenskomsts artikel 18. Af redegørelsen  

 fremgår  

 blandt andet følgende:
En  

 dansk afgrænsning af begrebet sociale ydelser kan tage sit  

 udgangspunkt i  

 EF-forordning  

 1408/71 om social tryghed.  

 Falder en given ydelse ind under anvendelsesområdet for denne forordning, må  

 ydelsen anses for at være social. Forordning  

 1408/71 koordinerer i artikel 4 sociale sikringsydelser, herunder ydelser til  

 efterladte (pension).
Det  

 må herefter lægges til grund, at enkepension udbetalt fra lægekammeret er en  

 social pension omfattet af dobbeltbeskatningsoverenskomstens artikel 18, stk.  

 2. Lægerne i Baden-Württemberg er underlagt lægekammeret og er bærere af den  

 lægelige selvforvaltning i delstaten.
Lægekammerpensionen er en lovpligtig  

 pensionskasse for både offentlige og private læger i Tyskland.
Der er  

 medlemspligt  

 for alle læger i Tyskland.
Pensionskassen blev tidligere administreret af  

 staten.
Lægekammeret er underlagt det tyske socialministeriums opsyn og  

 kontrol  

  blandt andet bestemmer det tyske socialministerium antallet af  

 medlemmer i  

 lægekammerets bestyrelse.
Lægekammeret er selv af den opfattelse, at dens  

 udbetalinger kan sidestilles med udbetaling fra offentlige pensioner, f.eks.  

 BfA pension.
Der er enighed mellem forvaltningen og klageren om, at  

 enkepension  

 udbetalt fra BfA er omfattet af artikel 18, stk. 2. Enkepensionen er omfattet  

 af det danske Skatteministeriums Departements og forordning 1408/71s  

 afgrænsning af begrebet sociale ydelser.
Lægekammerets  

 pensionsmidler er  

 utvivlsomt udskilt fra lægekammerets øvrige aktiviteter.
De  

 danske og tyske kompetente myndigheder er endvidere blevet enige om, at visse  

 tyske tvungne pensionsordninger, der indbetales til af selvstændige læger,  

 apotekere, advokater, arkitekter m.fl. og derfor er fritaget for  

 obligatoriske  

 sociale pensionsbidrag, skal anses som sociale pensioner.
Udbetalinger fra  

 disse ordninger skal anses for omfattet af artikel 18, stk. 2, i den  

 dansk-tyske dobbeltbeskatningsoverenskomst, således at Tyskland alene har  

 beskatningsretten til udbetalingerne, jf.
SKM2006.1.SKAT, TfS2006.91.  

 Meddelelsen er vedhæftet en liste over, hvilke pensionsordninger der i  

 henhold  

 til aftalen skal anses som omfattet af dobbeltbeskatningsoverenskomstens  

 artikel 18, stk. 2. Øverst på listen står Baden-Württembergische  

 Versorgungsanstalt für Ärzte, Zahnärzte und Tierärzte.
Den tvivl, der  

 tidligere  

 har været om, hvorvidt disse pensioner i skattemæssig henseende skal anses  

 som  

 sociale pensioner eller ej, er dermed udvisket.
Det er nu fastslået af de  

 danske og tyske myndigheder, at disse pensioner skal anses som omfattet af  

 begrebet socialforsikring, således at disse omfattes af  

 dobbeltbeskatningsoverenskomstens artikel 18, stk. 2.
 Den Ärztepension, som klageren modtager efter sin  

 afdøde mand fra Baden-Württembergische Versorgungsanstalt für Ärzte,  

 Zahnärzte  

 und Tierärzte er derfor at sidestille med en social pension og er dermed  

 omfattet af artikel 18, stk. 2.
Landsskatterettens bemærkninger og begrundelse Det lægges til grund, at  

 klagerens fulde skattepligt til Danmark indtrådte i 1999, hvor hun flyttede  

 fra  

 Tyskland til Danmark, jf. kildeskattelovens § 1, stk. 1, nr. 1, jf. § 7, stk.  

 1.
Pensionen fra  

 Baden-Württembergische Versorgungsanstalt für Ärzte, Zahnärzte und  

 Ti-erärzte,  

 Tyskland, er derfor som udgangspunkt skattepligtig til Danmark i henhold til  

 statsskattelovens § 4. Efter denne bestemmelse medregnes den skattepligtiges  

 samlede årsindtægter til den skattepligtige indkomst, hvad enten de hidrører  

 her fra landet eller ikke.
Pensionen medregnes ved opgørelsen af den  

 personlige  

 indkomst, jf. personskattelovens § 3, jf. § 4.
 Det fremgår af artikel 18, stk.  

 2, i dobbeltbeskatningsoverenskomsten af 22. november 1995 mellem Danmark og  

 Tyskland, at betalinger, som en fysisk person, der er hjemmehørende i en  

 kontraherende stat, oppebærer i henhold til sociallovgivningen i den anden  

 kontraherende stat, kun kan beskattes i denne anden stat.
De  

 danske og de tyske kompetente myndigheder har i henhold til artiklerne 42 og  

 44  

 i den dansk-tyske dobbeltbeskatningsoverenskomst indgået en gensidig aftale  

 om,  

 at visse tyske tvungne pensionsordninger, der indbetales til af selvstændige  

 læger, apotekere, advokater, arkitekter m.fl. og derfor er fritaget for  

 obligatoriske sociale pensionsbidrag, skal anses som sociale pensioner.  

 Udbetalinger fra disse ordninger skal anses for omfattet af artikel 18, stk.  

 2,  

 i den dansk-tyske dobbeltbeskatningsoverenskomst om sociale pensioner,  

 således  

 at Tyskland har beskatningsretten til udbetalingerne.
Der henvises til SKATs  

 meddelelse af 2. januar 2006 offentliggjort SKM2006.1.SKAT, TfS2006.91.
 Det fremgår af den liste, der er vedhæftet  

 meddelelsen, at udbetalinger fra pensionsordninger hos Baden-Württembergische  

 Versorgungsanstalt für Ärzte, Zahnärzte und Tierärzte, er omfattet af den  

 gensidige aftale med Tyskland, og at udbetalinger fra disse pensionsordninger  

 derfor er omfattet af dobbeltbeskatningsoverenskomstens artikel 18, stk. 2,  

 om  

 sociale pensioner.
 Pensionen fra  

 Baden-Württembergische Versorgungsanstalt für Ärzte, Zahnärzte und Tierärzte  

 er  

 derfor omfattet af dobbeltbeskatningsoverenskomstens artikel 18, stk. 2,  

 hvorfor pensionen kun kan beskattes i Tyskland.
 Hvor en person, der er  

 hjemmehørende i Danmark, oppebærer indkomst, som i henhold til  

 overenskomstens  

 bestemmelser kun kan beskattes i Tyskland, kan Danmark imidlertid medregne  

 indkomsten i beskatningsgrundlaget, men skal indrømme fradrag i  

 indkomstskatten  

 med den del af indkomstskatten, som svarer til den indkomst, der hidrører fra  

 Tyskland, jf. artikel 24, stk. 2, litra f, i dobbeltbeskatningsoverenskomsten  

 af 22. november 1995 mellem Danmark og Tyskland.
 Retten finder herefter, at  

 pensionen fra Baden-Württembergische Versorgungsanstalt für Ärzte, Zahnärzte  

 und Tierärzte skal medregnes ved indkomstopgørelsen for indkomstårene 2002 og  

 2003 som udenlandsk personlig indkomst, og at der ved skatteberegningen for  

 indkomstårene 2002 og 2003 skal gives et nedslag i indkomstskatten svarende  

 til  

 den del af den beregnede danske skat, der forholdsmæssigt kan henføres til  

 den  

 tyske indkomst, jf. dobbeltbeskatningsoverenskomstens artikel 24, stk. 2,  

 litra  

 f, jf. artikel 18, stk. 2. Der skal således ved skatteberegningen gives  

 lempelse efter exemptionmetoden.
 Afgørelsen for indkomstårene  

 2002 og 2003 ændres derfor i overensstemmelse hermed.
