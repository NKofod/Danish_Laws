Nr BTL 11 Betænkning over Forslag til lov om ændring af lov om indkomstskat og  

 formueskat for personer m.v. (personskatteloven) og lov om fordeling mellem  

 staten, kommunerne og amtskommunerne af skattenedslaget som følge af  

 personskattelovens skatteloft (Ændring af det skrå skatteloft for  

 indkomståret 1996 m.v.)   

 Nr L 11 1995-96, 1. samling Afgivet af Skatteudvalget Afgivet: 19951012 Udvalget har behandlet lovforslaget i to møder og har herunder stillet  

 spørgsmål til skatteministeren, som denne har besvaret skriftligt.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres, Det Konservative Folkepartis og Dansk  

 Folkepartis medlemmer af udvalget) indstiller lovforslaget til  

forkastelse ved 3. behandling.
 Et flertal inden for mindretallet (Venstres og Det Konservative  

 Folkepartis medlemmer af udvalget) mener, at lovforslaget er et markant brud  

 på regeringens løfter i forbindelse med vedtagelsen af skattereformen.
Samtidig bremser regeringens forslag nedsættelsen af marginalskatterne på  

 en utroværdig baggrund.
Regeringen påstår i sine bemærkninger til  

 lovforslaget, at der alene foreslås en etårig justering på baggrund af  

 udviklingen i de kommunale skatter.
Risikoen for kommunale skattestigninger var i forvejen kendt, da  

 skattereformen blev vedtaget.
Samtidig har regeringen bevidst forstærket  

 risikoen for kommunale skattestigninger ved at overvælte nye udgifter på  

 kommunerne.
 Flertallet inden for mindretallet frygter derfor, at regeringen fremover  

 vil kunne bruge eventuelle kommunale skattestigninger, som regeringen selv er  

 årsag til, som påskud for yderligere afvigelser fra de planlagte nedsættelser  

 af marginalskatterne.
 Et mindretal inden for mindretallet (Dansk Folkepartis medlem af udvalget)  

 kan ikke støtte lovforslaget, som bl.a. medfører, at det skrå skatteloft  

 alene sænkes til 62 pct. i stedet for de 61 pct., som var forudsat i  

 skattereformen.
 Mindretallet er af den opfattelse, at regeringen med ændringen viger bort  

 fra de løfter, som blev givet i forbindelse med vedtagelsen af skattereformen  

 i 1993.
Lovforslaget vil således medføre, at skatten for ca. 625.000 skatteydere  

 forhøjes med et provenu til staten på ca. 475 mio. kr.
Dette er ganske  

 uanstændigt set i forhold til det i forvejen alt for høje skattetryk.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF)  

 Fremskridtspartiet havde ikke medlemmer i udvalget.
