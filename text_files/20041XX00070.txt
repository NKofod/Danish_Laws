Skriftlig fremsættelse (28. oktober 2004) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
Forslag til lov  

omændring af en række love på  

 miljøområdet (Ændring af håndhævelsesbestemmelserm.v., herunder som  

 opfølgning på lov om retssikkerhed ved forvaltningensanvendelse af  

 tvangsindgreb og oplysningspligter) (Lovforslag nr.
L 61).
 Hovedformålet med lovforslaget er at sikre, at  

 miljømyndighederne også efter ikrafttrædelsen af lov om retssikkerhed ved  

 forvaltningens anvendelse af tvangsindgreb og oplysningspligter har de  

 nødvendige redskaber til brug for håndhævelse af miljøreglerne og sikring af  

 miljøet.
 I forbindelse med behandlingen af forslag til lov om  

 retssikkerhed tilkendegav den daværende miljøminister, at der skulle  

 igangsættes et analysearbejde, der skulle belyse behovet for ændringer eller  

 justeringer af håndhævelsesreglerne i miljølovgivningen, særlig på baggrund  

 af  

 selvinkrimineringsforbuddet i retssikkerhedslovens § 10. Dette er særlig  

 relevant på miljøområdet, da kontrollen og indsatsen i øvrigt i vidt omfang  

 bygger på oplysninger fra virksomhederne selv, og undersøgelser, som disse  

 udfører for egen regning.
 Konklusionen på analysen er, at der er en række situationer,  

 hvor selvinkrimineringsforbudet i retssikkerhedslovens § 10 vil kunne give  

 myndighederne problemer med at skaffe oplysninger, der er nødvendige for  

 håndhævelse eller miljøbeskyttelse.
 Med forslaget indføres en række nye redskaber for  

 myndighederne samt præciseringer af de eksisterende, som skal rette op herpå  

 uden at komme i konflikt med selvinkrimineringsforbuddet.
 Herudover foreslås visse andre justeringer af  

 håndhævelsesreglerne, primært for at sikre større ensartethed i de  

 forskellige  

 miljølove.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige behandling.
