 Resumé  



  

 En skatteyder klagede over at Told- og Skattestyrelsen tiltrådte Told-  

 & Skatteregion Aalborgs afslag på at eftergive en indregnet restskat.  

 Skatteyderen henviste bl.a. til at hans indkomst faldt i forbindelse med  

 overgang fra arbejdsløshedsunderstøttelse til overgangsydelse, og at hans  

 rådighedsbeløb som følge heraf ville falde hvis ikke den indregnede restskat  

 blev eftergivet.
 Told- og Skattestyrelsen redegjorde under sagen grundigt for de  

 almindelige betingelser for eftergivelse af og henstand med betaling af  

 restskatter.
 Ombudsmanden udtalte bl.a. at han ikke kunne kritisere at  

 myndighederne mente at de ikke kunne eftergive eller give udsættelse med  

 betalingen  

 af en restskat som på ansøgningstidspunktet var betalt ved en korrekt  

 foretaget indregning.
 Ombudsmanden udtalte endvidere at kildeskattelovens regler og de  

 faktiske forhold vedrørende indregning eller anden inddrivelse af  

 restskatter ofte er vanskeligt forståelige, og at det derfor er særlig  

 vigtigt udtrykkeligt at forklare sagens faktiske forhold uanset om disse  

 tidligere  

 måtte være meddelt borgeren.
 Ombudsmanden kritiserede Told- & Skatteregion Aalborg for at  

 regionens begrundelse ikke opfyldte kravene i forvaltningslovens § 24, stk.  

 2, og ombudsmanden kritiserede Told- og Skattestyrelsens begrundelse.  

 Ombudsmanden mente Told- og Skattestyrelsens begrundelse var direkte  

 vildledende.  

 (J.nr. 1996-1847-217).
Vildledende begrundelse, eftergivelse af indregnet restskat  

 som var betalt på ansøgningstidspunktet Det fremgik af sagen at A den  

 10. juni 1994 var til møde med Told- og Skatteregion Aalborg (i det følgende  

 regionen) for at drøfte størrelsen af det beløb som Aalborg Kommunes  

 Betalingskontor (i det følgende Betalingskontoret) i fremtiden kunne  

 lønindeholde hos ham til afdrag på hans skattegæld.
Efter mødet meddelte  

 regionen A at det beløb som Betalingskontoret i fremtiden ville lønindeholde  

 hos ham, blev nedsat til 350 kr. om måneden.
Den 22. august 1994 skrev  

 Betalingskontoret til A at han ville modtage en check på kr. 3.104,90 som var  

 blevet for meget lønindeholdt siden 1. februar 1994.
 Betalingskontoret har på et  

 notat vedhæftet et budgetskema dateret den 1. februar 1995 bl.a. anført:
"Betalingskontoret har  

 den 25/1-1995 annulleret løntræk.
Rest til rådighed bliver kr.  

 2.508,00." Den 2. marts 1995 skrev  

 regionen bl.a. følgende til A:
 "Told‑ og  

 Skatteregion Aalborg har modtaget Deres ansøgning om henstand med indregnet  

 restskat kr. 12.702 i forskud 1995 for indkomståret 1993.
 I den anledning skal vi  

 meddele, at regionen har indrømmet Dem henstand med kr. 2.675 til 31.  

 december  

 1995. Kr. 10.027 vil fortsat være indregnet i Deres forskud 1995.
 ...
De vil således i henhold til  

 ovennævnte fortsat have et rådighedsbeløb pr. måned på kr. 2.747 til  

 husholdning mv." Den 22. august 1995 skrev A  

 til Betalingskontoret bl.a. følgende:
 "Jeg skriver til Dem i  

 anledningen af at, jeg efter 3½ års arbejdsløshed har fået mulighed for at  

 begynde en uddannelse via uddannelsesorlov af 2 års varighed.
 Det vil imidlertid ikke være  

 muligt for mig med min nuværende økonomiske situation at begynde en sådan  

 uddannelse, da min økonomi af Dem er beregnet efter laveste bistandsydelse  

 med  

 ca. 2.700 kr/md.
 Det vil være nødvendigt for  

 mig at købe undervisningsmaterialer for et ‑ for mig ‑ større  

 beløb  

 samt bruge et beløb på transport med bus.
Jeg vil i den anledning  

 derfor gerne spørge om det vil være muligt at få forhøjet mit månedlige  

 rådighedsbeløb med det beløb, som er nødvendigt for at gennemføre denne  

 uddannelse." Den 28. august 1995 uddybede  

 A sin skrivelse.
Betalingskontoret fremsendte A's ansøgning til regionen og  

 skrev i en udateret fremsendelsesskrivelse følgende:
"A ansøger om fritagelse  

 af den indregnet restskat.
Betalingskontoret kan ikke anbefale ansøgningen,  

 da  

 restskatten må anses for betalt på ansøgningstidspunktet, desuden er det  

 Betalingskontorets opfattelse at udgifter til uddannelse må finansieres af  

 rådighedsbeløbet." Den 18. oktober 1995 skrev  

 regionen bl.a. følgende til A:
 "Det foreligger oplyst  

 for regionen, at Deres ansøgning vedrører den indregnede restskat, som De  

 ønsker helt eller delvist fjernet fra forskudsskatten for 1995 og 1996.
 Med henvisning til  

 kildeskattelovens § 61, stk. 3, sidste punktum, meddeles at regionen ikke kan  

 imødekomme Deres ansøgning for 1995. Kopi af paragraffen vedlægges.
 Kildeskattelovens § 73 D  

 indeholder mulighed for at indrømme henstand med restskat for 1994, der er  

 overført til opkrævning over forskudsskatten for 1996, når forholdene i  

 ganske  

 særlig grad taler derfor.
Regionen finder ikke, at den  

 af Dem anførte begrundelse opfylder betingelsen." Den 20. oktober 1995 meddelte  

 A regionen at han påklagede regionens afgørelse til Told- og Skattestyrelsen  

 (i  

 det følgende styrelsen), og den 30. oktober 1995 fremsendte regionen A's  

 klage  

 til styrelsen.
 Den 31. oktober 1995 skrev A  

 bl.a. følgende til Betalingskontoret:
 "Hermed fremsendes  

 bekræftelsen på, at jeg er gået på overgangsydelse den 3.10 1995.
 I den forbindelse beder jeg  

 Dem venligst rette mit skattekort, så jeg stadig vil få udbetalt det  

 rådighedsbeløb som tidligere aftalt.
 Jeg beder Dem være opmærksom  

 på, at tidspunktet er 3. 10., hvilket indebærer, at skattetrækket ikke er  

 korrekt fra denne dato.
Mine udgifter er ikke ændret,  

 så det budgetskema jeg tidligere har indsendt kan vel bruges når  

 indtægtssiden  

 reduceres til 82 % af det oprindelige beløb.
Dette beløb er også nævnt i det  

 vedlagte brev fra ASE.
Jeg vedlægger også mit  

 udfyldte forskudsskema, som De bedes videresende med bemærkning til  

 skattevæsenet om fjernelsen af den indregnede restskat for årene  

 fremover." Betalingskontoret fremsendte  

 den 3. november  

 1995 A  

 's  

 ansøgning til Told- og Skatteregion Aalborg.
Den 10. november 1995 skrev  

 regionen bl.a. følgende til A:
 "Ved brev af 31. oktober  

 1995 har De på ny ansøgt Aalborg Kommunes betalingskontor om forhøjelse af  

 det månedlige rådighedsbeløb, idet De som begrundelse herfor anfører, at De  

 pr.  

 3. oktober 1995 har valgt at overgå til overgangsydelse.
 Told‑ og Skatteregionen  

 skal i den anledning meddele, at de foreliggende oplysninger ikke ændrer  

 regionens afgørelse, der er meddelt Dem i brev herfra af 18. oktober 1995.
Regionen har videresendt  

 Deres brev af 31. oktober l995 til Told‑ og Skattestyrelsen til brug  

 for  

 Deres der verserende klagesag vedrørende ovennævnte afgørelse." Den 11. november 1995 skrev A  

 til regionen bl.a. følgende:
"Jeg har  

  

 ikke  

  

 søgt om forhøjelse af mit månedlige  

 rådighedsbeløb.
Hvoraf fremgår det af mit brev, at jeg søger om det? Jeg har søgt om regulering af  

 den indregnede restskat for at opnå  

  

 samme  

  

 rådighedsbeløb, som jeg havde indtil 3. 10. 1995. Efter denne dato er jeg  

 gået  

 på overgangsydelse.
Det er ensbetydende med, at min indtægt er faldet med ca.  

 25.000 kr brutto.
Uden en regulering af den indregnede restskat vil det ikke  

 være muligt at  

  

 opretholde  

  

 det  

 rådighedsbeløb, som jeg er blevet lovet ved tidligere sagsbehandling hos  

 T&S. ... ." Den 13. november 1995 skrev  

 regionen til A og bad ham om et møde til at drøfte sagen, hvilket A ved brev  

 af  

 14. november 1995 afslog idet han også skrev følgende:
"Jeg må derfor bede Dem  

 om skriftligt at spørge hvad det er De mangler af oplysninger, eller hvad der  

 gør min indtægtsnedgang forskellig fra sidste sommer, hvor der blev reduceret  

 i det oprindeligt indregnede restskattebeløb således, at jeg stadig kunne  

 oppebære  

 det trangsbeneficeret beløb på 2.700 kr/md.
Som situationen er p.t., så har  

 jeg ca. 1.800 kr/md efter faste udgifter.
For at nå de 2.700 kr som lovet vil  

 det være nødvendigt for Dem, at reducere/fjerne den indregnede restskat samt  

 at  

 regulere min skat (indregnet restskat) fra den 3.10.1995, da jeg fra den dato  

 gik på overgangsydelse.
Jeg kan i den forbindelse henvise til journal nr.  

 94‑8161‑00672,  

 brev af 28.6.1994 underskrevet af B.
I sidste afsnit i dette brev står den  

 aftale, jeg forventer stadig gælder (punktet om de 2.700 kr/md)." Regionen revurderede herefter  

 A's sag og skrev den 24. november 1995 bl.a. følgende til A:
"Ud fra tidligere  

 meddelt begrundelse finder regionen fortsat ikke at kunne eftergive det  

 omhandlede beløb, men indrømmer henstand indtil videre med den i 1996  

 indregnede restskat." Den 24. november 1995 skrev A  

 bl.a. følgende til styrelsen:
 "Sag 1:
Jeg har tidligere i år søgt  

 om forhøjelse af mit månedlige rådighedsbeløb (der i parentes bemærket er sat  

 til samme beløb som bistandshjælp) for at få dækket ekstra omkostninger til  

 uddannelsesorlov, idet den uddannelse jeg kunne få, og som mit helbred kunne  

 klare, medførte en vis egenbetaling af bøger, transport m.v.
Regionen i  

 Aalborg nægter mig denne forhøjelse ved at henvise til kildeskattelovens §  

 61, stk 3, sidste punktum.
Denne begrundelse kan jeg ikke se, har noget med  

 min  

 ansøgning at gøre, og jeg har derfor anket denne sags afgørelse til Dem.
Her  

 slutter sag 1.
 Sag 2:
Har ingen relationer til sag  

 1 udover at afslaget på sag 1 og min sygdom gør, at jeg skal træffe en  

 afgørelse om min fremtid, da jeg nu har været arbejdsløs i 4 år og skal have  

 lavet en handlingsplan på Arbejdsformidlingen.
For ikke at miste retten til  

 dagpenge når det blev konstateret, at jeg p.g.a. min sygdom reelt ikke står  

 til  

 rådighed for arbejdsmarkedet, og jeg samtidig ikke kunne se nogen mulighed  

 for  

 ny uddannelse, valgte jeg at overgå til overgangsydelse, som er en mindre  

 ydelse end dagpenge (82% af dagpenge). For at kompensere for denne  

 indtægtsnedgang har jeg bedt T & S i Aalborg om at regulere min  

 indregnede  

 restskat fra den dato, jeg gik på overgangsydelse.
Denne anmodning til  

 Regionen kommer fra den aftale med Regionen, som er bekræftet ved brev af 28.  

 6. 1994 på journal nr. 94‑8161‑00672 signeret B.
Dette brev  

 bekræfter, at jeg  

  

 skal  

  

 have 2.700  

 kr/md i rådighedsbeløb.
Stor var min forbavselse derfor, da jeg modtog brevet  

 af dags dato som tidligere nævnt, idet dette brev i andet afsnit fastholder  

 tidligere  

 meddelt begrundelse som årsag til afslaget om at regulere mit rådighedsbeløb.  

 Men den tidligere meddelt begrundelse meddelt mig i brev af 18. 10. 1995 på  

 journal nr. 95‑8161‑00935 gik på en forhøjelse af  

 rådighedsbeløbet,  

 men i sag 2 er der tale om en fastholdelse af rådighedsbeløbet ikke nogen  

 forhøjelse." Den 29. januar 1996 skrev  

 styrelsen bl.a. til A:
"Ifølge  

 statsskattelovens § 38 skal forfaldne skatter betales, uanset om disse måtte  

 være påklaget.
Dette betyder, at skattemyndighederne ikke er forpligtede til  

 at yde kredit med betaling af skatter ud over, hvad der følger af  

 bestemmelser  

 i skattelovgivningen.
Kildeskattelovens § 63, stk.  

 3 [skal være § 61, stk. 3, min bemærkning] bestemmer bl.a., at restskatter  

 med  

 eventuelle skyldige renter overføres som et yderligere tilsvar for det  

 efterfølgende år, til hvis dækning der opkræves yderligere A‑ eller  

 B‑skat  

 for dette år.
Indregnede restskatter anses for en løbende ydelse, som skal  

 betales ved siden af A‑ eller B‑skatter.
ToldSkat kan meddele  

 eftergivelse eller henstand efter regler i kildeskatteloven.
Der skal i denne  

 forbindelse bl.a. foretages en vurdering af skyldnerens betalingsevne,  

 hvilket  

 sker ved at sammenholde skyldnerens indtægter med de nødvendige udgifter.
 Når de nødvendige udgifter er  

 fratrukket, skal der afsættes et rådighedsbeløb til skyldnerens  

 leveomkostninger m.v. og dette beløb kan typisk være omkring kr.  

 2.700,‑.
 Såfremt skyldnerens  

 betalingsevne viser, at der efter fradrag af de nødvendige omkostninger ikke  

 resterer et beløb, som anses for tilstrækkeligt til at dække leveomkostninger  

 m.v., kan der efter omstændighederne meddeles eftergivelse eller henstand.
 Der er derimod ikke i  

 kildeskattelovens eftergivelsesbestemmelser indbygget regler om, at told- og  

 skattemyndighederne skal sikre, at skyldnere til enhver tid er i besiddelse  

 af  

 et beløb til dækning af leveomkostninger.
 Der er derfor heller ikke  

 regler om, at et sådant beløb skal tilvejebringes gennem reduktion af  

 indregnede restskatter.
 Dette kan måske også udtrykkes  

 på den måde, at social bistand, overgangsydelse, pensioner og andre  

 offentlige understøttelser er skattepligtige på linie med andre indkomster,  

 og at der skal betales skat af disse.
Efter Told‑ og  

 Skattestyrelsens opfattelse vil en regulering af indregnet restskat, som De  

 anmoder om, svare til at bevilge skattefrihed med pålignede skatter." Den 1. februar 1996 skrev A  

 bl.a. følgende til styrelsen:
"Hvor er forskellen fra  

 sommeren 1994, hvor man godt kunne (og gjorde) regulere i min indregnede  

 forskudsskat  

 med tilbagebetaling af et for mig større beløb og så situationen nu, hvor man  

 ikke kan regulere i den indregnede restskat ?" Styrelsen bad regionen om en  

 udtalelse om dette spørgsmål, og regionen skrev den 27. marts 1996 følgende:
"Regionen kan til  

 klagers brev af 1.2.1996 oplyse, ...
at regionens afslag på  

 ansøgning om henstand/eftergivelse vedrørende indregnet restskat i  

 forskudsskatten for 1995 og imødekommelse af henstand med indregnet restskat  

 i  

 forskudsskatten for 1996, er begrundet i, at indregnet restskat anses for  

 først betalt ud af forskudsskatten i 1995 og at A's indtægtsforhold i 1996  

 vil  

 være væsentligt ændrede. ..." Den 23. april 1996 skrev  

 styrelsen bl.a. til A:
 "Det fremgår af  

 udtalelsen, at der i forbindelse med en lønindeholdelse i 1994 på kr.  

 350,‑  

 pr. måned til dækning af skatterestance, er afsat kr. 2.700,‑ til  

 almindelige leveomkostninger.
 Rådighedsbeløbet relaterer  

 sig alene til situationen med lønindeholdelse og kan således ikke sidestilles  

 med den nuværende situation hvor De i forbindelse med, at De har valgt at gå  

 på  

 overgangsydelse har haft en indtægtsnedgang.
 Det skal bemærkes, at  

 ToldSkat efter fast praksis ikke har faste takster, for så vidt angår  

 rådighedsbeløb  

 i forbindelse med lønindeholdelse, idet der i hver enkelt tilfælde skal  

 vurderes, hvor meget der skal overlades skyldneren til eget og familiens  

 underhold.
Der foretages derimod ikke  

 tilsvarende vurderinger vedrørende forskudsansættelser.
Forskudsskatterne  

 skal  

 så vidt muligt svare til de endelige skatter, der udskrives efter  

 indkomstårets  

 udløb.
Deres henvisning til, at der  

 i lønindeholdelsessituationen har været beregnet et rådighedsbeløb på kr.  

 2.700,‑ månedligt, er uden betydning for den nuværende situation  

 omkring  

 Deres indtægtsnedgang." Den 28. april 1996 skrev A  

 bl.a. følgende til styrelsen:
"I forbindelse med  

 fastsættelsen af beløbet til almindelige leveomkostninger ‑ 2700/md  

 ‑  

 i 1994 er det korrekt, at der var lønindholdelse på 350 kr/md, der blev  

 annuleret, men ‑ og det er meget vigtigt for resten af sagsforståelsen,  

 dette beløb var ikke stort nok til, at jeg kunne oppebære 2700kr/md.  

  

 Derfor blev der ændret i forskudsopgørelsen  

 for 1994 både med tilbagevirkende og fremadvirkende kraft.
Jeg fik  

 udbetalt et beløb, som indbefattede ændring i forskudsansættelsen, og  

 samtidig  

 blev min forskudsansættelse ændret fremover.
Dette kan jeg selvfølgelig  

 dokumentere, hvilket jeg ikke håber bliver nødvendigt, da De jo har alle  

 sagens  

 akter.
Det er på baggrund af denne handling i 1994, jeg har forespurgt, hvad  

 forskellen er på sagsbehandlingen i 1994 og i 1995. Jeg mener ikke, at Deres  

 svar er fyldestgørende, men såfremt det ikke kan være anderledes, på trods af  

 de oplysninger jeg har givet, bedes De venligst underrette mig snarest." Styrelsen oversendte sagen  

 til Aalborg kommunes skatteafdeling, som den 14. maj 1996 oplyste, at  

 ændringen  

 af forskudsopgørelsen pr. 1/7 1994 skete på foranledning af regionen.
 Den 6. juli 1996 skrev  

 styrelsen bl.a. til A:
 "De spørger i Deres brev  

 om, hvilken forskel der er på sagsbehandlingen i 1994 og i 1995.
 Efter styrelsens opfattelse  

 er der i sagen tale om 2 forskellige situationer, idet regionens  

 sagsbehandling  

 i 1994 vedrørte en lønindeholdelsessituation og i 1995 en situation hvor der  

 blev bevilget delvis henstand med betaling af indregnet restskat.
 I forbindelse med  

 lønindeholdelsen i 1994 har regionen fastsat kr. 2.700,‑ til Deres  

 rådighed, idet der efter kildeskattelovens § 73 skal sikres, at der overlades  

 skyldneren det nødvendige til eget og familiens underhold.
 Det fremgår af sagen, at De  

 pr. 3. oktober 1995 har valgt at gå på overgangsydelse og i den forbindelse  

 fået en indtægtsnedgang.
 De har derfor anmodet om, at  

 få reguleret/reduceret indregnet restskat fra den 3. oktober 1995 således, at  

 De kunne opretholde kr. 2.700,‑ til almindelige leveomkostninger, som  

 aftalt med regionen i forbindelse med lønindeholdelsen.
 Told‑ og Skatteregionen  

 har i brev af 18. oktober 1995 givet afslag på Deres anmodning, men har i  

 brev  

 af 24. november 1995 givet henstand med betaling af restskatten for  

 indkomståret 1994, som skulle have været indregnet i Deres forskudsskat for  

 1996.
 Det fremgår af brev af 2.  

 marts l995, at regionen har givet delvis henstand med restskat indregnet i  

 forskudsskatten 1995, således, at De kunne opretholde et rådighedsbeløb på  

 kr.  

 2.747,‑ pr. måned.
 Efter styrelsens opfattelse,  

 har regionen fejlagtigt givet udtryk for, at De ved den indrømmede  

 henstandsordning fortsat skulle have ca. kr. 2.747,‑ til rådighed pr.  

 måned.
Det er en skønsmæssig vurdering  

 om der kan gives henstand med betaling af indregnet restskat og der er i den  

 forbindelse ingen regler om, at der skal være et fast rådighedsbeløb." Den 4. august 1996 klagede A  

 til mig, og han skrev bl.a.:
 "Sagsfremstilling:
I forbindelse med at jeg gik  

 på overgangsydelse i oktober 1995, anmodede jeg Told- & Skatteregionen i  

 Aalborg (herefter T&S) om regulering dvs. nedsættelse af indregnet  

 restskat, for at kunne oppebære det beløb, som T&S i 1994 i forbindelse  

 med regulering af min disponible indkomst havde  

 fastsat nemlig kr. 2.700/md.
 Denne anmodning blev nægtet  

 mig for de 3 mdr. som var tilbage af 1995, men blev bevilget for 1996.
 Resultatet af dette var, at  

 jeg i de sidste 3 måneder af 1995 havde under kr. 2.000/md. at leve for,  

 selvom  

 jeg var blevet lovet kr. 2.700/md.
Jeg har ført en omfattende  

 korrespondance med T&S, fordi jeg ikke kan se forskellen på de to  

 reguleringer i henholdsvis 1994 og 1995. Jeg mener, at det svar som T&S  

 har  

 afgivet den 6. 7. 1996, hvoraf kopi er vedlagt, stadig ikke giver mig noget  

 svar, idet man fra T&S side siger, det er to  

 forskellige situationer, som jeg selvfølgelig ikke kan se det er, idet det jo  

 i  

 begge tilfælde drejer sig om det rådighedsbeløb, som jeg iflg.  

 kildeskattelovens § 73 skal have til mit underhold.
Jeg må tolke T&S svar  

 derhen, at kildeskattelovens § 73 ikke gælder, når der er tale om indregnet  

 restskat, men i et sådant tilfælde gælder der kun skønsmæssig vurdering.
 Mit spørgsmål til Dem er  

 derfor, om De finder det betryggende for retssikkerheden, at det er op til en  

 tilfældig person i T&S at skønne om, hvorvidt der skal være et  

 rådighedsbeløb, som er stort nok til at opretholde livet med.
Endvidere vil jeg gerne  

 spørge Dem, hvad De mener om, at jeg først bevilges kr 2.700/md for så i 3  

 mdr.  

 at få bevilget under kr 2.000/ md for derefter igen at få bevilget kr  

 2.700/md." I et udateret brev som jeg  

 modtog den 23. august 1996, skrev A bl.a.:
 "Min gæld til Told- og  

 Skattevæsenet (T&S) er opstået før 1992. Der har ikke været tale om  

 skattegæld fra 1992 og til i dag.
 T&S opkræver gæld  

 således: Først indregnes det som kaldes restskat i den nye forskudsskat.  

 Dette  

 beløb er ca. kr. 13.000. Herefter opkræves 20 % af det beløb, der er tilbage,  

 efter der er betalt forskudsskat.
Ovennævnte er grunden til, at  

 jeg ikke kan forstå T&S afgørelsen, idet det jo er opkrævning af den  

 samme  

 gæld, som efter T&S mening er omfattet af forskellige regler." Jeg indhentede sagens akter  

 og udtalelser fra regionen og styrelsen af henholdsvis 3. august og 13.  

 september 1996. Regionen skrev i et brev af 3. august 1996 til styrelsen  

 bl.a.  

 følgende om regionens afgørelse af 18. oktober 1995:
 "Afgørelsen kan uddybes  

 med, at da den indregnede restskat allerede måtte anses for betalt efter  

 kildeskattelovens § 61, stk 3, ville henstandsansøgningen således alene kunne  

 berøre forskudsskatten for det aktuelle år 1995.
 Af cirkulære nr 91 af 16 juni  

 1995 om eftergivelse og henstand med told‑ og skattebeløb m.v. fremgår  

 af punkt 2.4., at der kan meddeles henstand med de samme beløb, som kan  

 eftergives,  

 og som er nævnt under punkt 2.1. Af punkt 2.1.1. fremgår, at bestemmelserne  

 om  

 eftergivelse ikke omfatter foreløbige skatter, for hvilke der ikke er  

 foretaget årsopgørelse.
Regionen havde således ingen  

 mulighed for at imødekomme det ansøgte, medmindre ansøgningen kunne behandles  

 som eftergivelsessag.
Dette fandt regionen ikke muligt, alene af den grund,  

 at  

 (A) tidligere var blevet nægtet gældssanering under henvisning til, at  

 skattegælden  

 er oparbejdet gennem årene siden 1983, og at der for årene 1989 og 1990  

 skyldes  

 skat opgjort til 215 000/250 000 kr for hvert af årene.
 ...
Regionen meddelte afslag ved  

 brev af 10.11.1995 og fremsendte samtidig ansøgningen og afgørelsen til  

 Told‑  

 og Skattestyrelsen.(Bilag 9). Da den mindre indkomst kunne betyde en  

 nedsættelse af forskudsskatten for 1995, grundet den formindskede indkomst,  

 videresendte regionen samtidig det fremsendte forskudsskema til Aalborg  

 kommunes skatteforvaltning." Styrelsen fremsendte ved brev  

 af 13. september 1996 regionens brev af 3. august 1996 og fremkom med sine  

 bemærkninger.
Den 20. september 1996 fremkom A med sine afsluttende  

 bemærkninger.
Jeg har endvidere fra  

 kommunen modtaget kopi af A's årsopgørelser for 1993 og 1995. Det fremgår  

 heraf  

 at A's restskat for 1993 udgjorde 8.776,54 kr. med tillæg af procentillæg  

 683,63 og morarenter 12.666,66 kr., samlet 22.126,83 kr.
Det fremgår af A's  

 årsopgørelse for 1995 at hans samlede skat for indkomståret 1995 inkl.  

 forhøjelsen som følge af indregning af restskat udgjorde 44.143,33 kr., og at  

 hans forskudsskatteindbetalinger i 1995 udgjorde 45.209 kr., således at hans  

 overskydende skat udgjorde 1.065,67 kr.
Ombudsmandens udtalelse "  

  

 1. Retsgrundlaget Indregningen af restskat for indkomståret 1993 i Deres forskudsopgørelser for  

 1995 er sket efter § 61, stk. 3, i kildeskatteloven (lovbek. nr. 728 af 5.  

 august 1994 med senere ændringer). Bestemmelsen har følgende ordlyd:
'  


  

 § 61 ...
Stk. 3.  

  

 Er udskrivningsdatoen for den skattepligtiges årsopgørelse senest den 1.  

 oktober i det år, hvori ligningen foretages, overføres den del af restskatten  

 med eventuelle skyldige renter efter § 63, stk. 1, der ikke overstiger et  

 grundbeløb på 10.000 kr. med tillæg af et til den overførte restskat svarende  

 tillæg efter stk. 2, 2. pkt, som et yderligere tilsvar for det efterfølgende  

 år, til hvis dækning der opkræves yderligere A- eller B-skat for dette år.  

 Skatteministeren fastsætter regler om opkrævningen.
De skattebeløb, der er  

 opkrævet for et år, hvortil der er overført restskat m.v. anses for medgået  

 først til dækning af den overførte restskat m.v.' Reglerne for eftergivelse og henstand med skat fremgår af kildeskattelovens  

 §§ 73 B - 73 D.
Bestemmelserne har følgende ordlyd:
 '  

  

 § 73 B  

  

 Skatteministeren kan eftergive skattebeløb, som en person efter denne lov har  

 været pligtig til at indeholde eller opkræve, samt administrativt vedtagne  

 bøder efter § 79, såfremt:
skyldneren godtgør, at denne ikke er i stand til og inden for de nærmeste år  

 ingen udsigt har til at kunne opfylde sine gældsforpligtelser, og skyldnerens forhold og omstændigheder i øvrigt taler  

 derfor.
 Stk. 2.  

  

 Tilsvarende kan beløb eftergives, som personer er pligtige  

 at betale som erstatning for selskabers manglende indbetaling af indeholdte  

 beløb.
 Stk. 3  


.  

  

 Ved anvendelsen  

 af stk. 1, nr. 2, skal der navnlig lægges vægt på, om skyldneren udelukkende  

 eller overvejende har gæld i form af skatte-, told- og afgiftsrestancer,  

 skyldnerens interesse i eftergivelse, gældens alder, omstændighederne ved  

 dens  

 pådragelse og hidtidige afvikling samt skyldnerens forhold under  

 eftergivelsessagen.
Stk. 4.  

  

 Eftergivelse kan gå ud på bortfald eller nedsættelse af  

 skyldnerens gæld, herunder påløbne renter.
I forbindelse med nedsættelse kan  

 der træffes bestemmelse om henstand med og afdragsvis betaling af den ikke  

 eftergivne  

 del af gælden.
I henstands- og afdragsperioden sker ingen forrentning af  

 gælden.
 Stk. 5.  

  

 Eftergivelse kan bortfalde:
hvis skyldneren i forbindelse med eftergivelsessagen  

 har gjort sig skyldig i svigagtigt forhold, eller hvis skyldneren groft tilsidesætter sine  

 forpligtelser i forbindelse med afvikling af den ikke eftergi  

  

 vne del af gælden.
 Stk. 6  

.  


  

 Såfremt  

 skyldneren ikke kan godtgøre, at denne ikke er i stand til og inden for de  

 nærmeste år ingen udsigt har til at kunne opfylde sine gældsforpligtelser,  

 jf.  

 stk. 1, nr. 1, kan der i stedet for eftergivelse meddeles skyldneren  

 henstand.  

 Stk. 1, nr. 2, stk. 3, og stk. 5, nr. 1, finder tilsvarende anvendelse ved  

 meddelelse af henstand.
§  

 73 C  

  

 Reglerne i § 73 B finder tilsvarende  

 anvendelse på personers indkomst- og formueskat til staten, amtskommunal  

 indkomstskat, kommunal indkomstskat samt kirkelige afgifter.
Beslutning om  

 eftergivelse og henstand træffes efter indhentet udtalelse fra  

 kommunalbestyrelsen i skyldnerens aktuelle bopælskommune.
§ 73 D  

  

 Skatteministeren kan i øvrigt, når forholdene i ganske  

 særlig grad taler derfor, eftergive eller meddele henstand med skatter, som  

 personer, selskaber, foreninger m.v. er pålignet eller har skulle indeholde  

 eller opkræve. §  

 73 C,  

 2. pkt., finder tilsvarende anvendelse i disse situationer.' 2.  

 Told- og Skatteregion  

 Aalborgs og Told- og Skattestyrelsens afgørelser af henholdsvis 18. oktober  

 1995 og 29. januar 1996 Kildeskatteloven er baseret  

 på to forskellige systemer for skattebetaling for lønmodtagere og modtagere  

 af  

 overførselsindkomster.
Det ene finder anvendelse for alle skatteydere.
Det  

 andet anvendes supplerende for skatteydere som har store restskatter.
Det første system som fremgår  

 af kildeskattelovens § 61, stk. 3, hvis ordlyd er gengivet ovenfor under pkt.  

 1  

 er følgende: Ved hver udbetaling af løn m.m. indeholdes forskudsskat i  

 overensstemmelse med den foretagne forskudsregistrering.
Efter indkomstårets  

 udløb foretages en årsopgørelse hvorefter evt. overskydende skat udbetales  

 mens evt. restskat efterfølgende betales af skatteborgeren.
Mindre  

 restskatter (i dag indtil ca. 13.000 kr.) betales ved at forskudsskatten af  

 indkomsten to år efter indkomståret forhøjes, således at skattebetalingen i  

 dette år dækker såvel den indregnede restskat som skatten af indkomsten i det  

 pågældende år.
Hvis forskudsskatten i et år  

 er forhøjet på grund af indregning af restskat fra indkomståret to år før,  

 anvendes indbetalingerne af forskudsskat i begyndelsen af året fuldt ud til  

 at betale den indregnede skat førend indbetalingerne af forskudsskat anvendes  

 til betaling af skatten af indkomsten i det pågældende år.
Dette fremgår af  

 kildeskattelovens § 61, stk. 3, sidste punktum, hvis ordlyd er gengivet  

 ovenfor, under pkt. 1.
 Efter det andet system får  

 de få skatteydere hvis restskat overstiger beløbet på ca. 13.000 kr. den  

 resterende restskat overført til inkasso, hvorefter der kan indeholdes i løn  

 m.m. efter forskudsskat til dækning af den pågældendes gæld til det  

 offentlige.
Det fremgår af sagen - jf.  

 det jeg har skrevet ovenfor - at Betalingskontoret den 25. januar 1995  

 ophørte  

 med at foretage lønindeholdelse hos Dem.
Da De i august og oktober 1995 skrev  

 til Betalingskontoret og bad om at få ændret Deres skatteforhold, kunne  

 Betalingskontoret derfor alene 'lette' Deres økonomi ved at ændre Deres  

 forskudsregistrering  

 for 1995 og 1996, således at der ved fastsættelsen af Deres trækprocent i  

 disse år ikke blev taget hensyn til indregning af restskat fra indkomstårene  

 1993 og 1994 to år tidligere.
 Som anført i begyndelsen af  

 dette brev efterkom regionen den 24. november 1995 Deres anmodning om at  

 restskatten for 1994 ikke skulle indregnes i Deres forskudsregistrering for  

 1996.
Som tidligere nævnt fremgår  

 det af Deres årsopgørelse for 1995 at Deres samlede skat for indkomståret  

 1995  

 inkl. forhøjelsen som følge af indregning af restskat udgjorde 44.143,33 kr.,  

 og at Deres forskudsskatteindbetalinger i 1995 udgjorde 45.209 kr., således  

 at Deres overskydende skat udgjorde 1.065,67 kr.
Deres forskudsansættelse  

 adskiller  

 sig således ganske lidt fra Deres samlede skat for indkomståret 1995. Jeg har  

 derfor ikke grundlag for at mene at skatteforvaltningen har begået fejl ved  

 Deres forskudsansættelse for 1995, og at De som følge heraf skulle være  

 blevet  

 opkrævet for meget forskudsskat i 1995 indtil august måned da De første gang  

 skrev til Betalingskontoret.
På dette tidspunkt var Deres restskat for 1993  

 imidlertid betalt fuldt ud ved de månedlige betalinger af forskudsskat i  

 begyndelsen af året 1995.
Jeg kan ikke kritisere at  

 myndighederne har fundet at de ikke kan eftergive eller give udsættelse med  

 betalingen af en restskat som på tidspunktet for Deres ansøgning var betalt  

 ved en indregning der var korrekt foretaget.
Situationen er således den at De  

 i oktober, november og december 1995 alene har betalt forskudsskat af Deres  

 indkomst i 1995. Jeg har heller ikke grundlag for at kritisere at  

 myndighederne har fundet at De fra dette tidspunkt og fremover løbende skal  

 betale den skat som svarer til Deres indkomst.
De har spurgt styrelsen om  

 forskellen på situationen i 1995 og i 1994 da De fik udbetalt et beløb fra  

 Betalingskontoret.
Som anført i begyndelsen af dette brev afgjorde regionen i  

 juni 1994 at Betalingskontoret havde lønindeholdt for meget hos Dem til  

 afdrag på Deres skattegæld, og De fik det for meget lønindeholdte beløb  

 udbetalt.  

 Baggrunden for tilbagebetalingen til Dem var således at regionen fandt at det  

 var forkert at beløbet var blevet lønindeholdt hos Dem.
I 1995 var  

 indregningen af restskat derimod foretaget korrekt, og da De søgte om  

 eftergivelse/henstand, betalte De alene forskudsskat af Deres indkomst i  

 1995.
3.  

 Kravene til begrundelse for  

 afgørelserne Told- og Skatteregion  

 Aalborgs og Told- og Skattestyrelsens afgørelser gav Dem ikke fuldt ud  

 medhold.
Afgørelserne skulle derfor ledsages af begrundelser, jf.  

 forvaltningslovens § 22.
 De indholdsmæssige krav til  

 en begrundelse er fastsat i forvaltningslovens § 24 der har følgende ordlyd:
'  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2  


.  

  

 Begrundelsen  

 skal endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3  


.  

  

 Begrundelsens  

 indhold kan begrænses, i det omfang partens interesse i at kunne benytte  

 kendskab til denne til varetagelse af sit tarv findes at burde vige for  

 afgørende hensyn til den pågældende selv eller til andre private eller  

 offentlige interesser, jf. § 15.' En begrundelse for en  

 afgørelse skal fremtræde som en forklaring på hvorfor afgørelsen har fået det  

 pågældende indhold.
Kravene i § 24 til begrundelsens indhold tjener således  

 hver for sig og i samspil det formål at give parten en forståelse for hvorfor  

 myndigheden på det foreliggende faktiske og retlige grundlag har truffet den  

 pågældende afgørelse.
Når retsreglerne eller de faktiske omstændigheder er  

 vanskeligt forståelige, er det særligt vigtigt at der gives en grundig  

 begrundelse  

 for myndighedens afgørelse.
3.A.  

 Told- og Skatteregion  

 Aalborgs begrundelse for afgørelsen af 18. oktober 1995 Regionens afgørelse vedr.  

 indregningen i 1995 havde følgende ordlyd:
 'Det foreligger oplyst for  

 regionen, at Deres ansøgning vedrører den indregnede restskat, som De ønsker  

 helt eller delvist fjernet fra forskudsskatten for 1995 og 1996.
Med henvisning til  

 kildeskattelovens § 61, stk. 3, sidste punktum, meddeles at regionen ikke kan  

 imødekomme Deres ansøgning for 1995. Kopi af paragraffen vedlægges.' Efter min opfattelse opfylder  

 regionens begrundelse ikke kravene i forvaltningslovens § 24. Regionen har  

 ikke  

 skrevet at Deres restskat for 1993 var fuldt ud betalt ved  

 forskudsskatteindbetalingerne i begyndelsen af 1995. Kildeskattelovens regler  

 og de faktiske forhold vedrørende indregning eller anden inddrivelse af  

 restskatter er ofte vanskeligt forståelige, og det er derfor særligt vigtigt  

 udtrykkeligt at forklare sagens faktiske forhold uanset om disse tidligere  

 måtte være meddelt borgeren.
Efter min opfattelse opfylder regionens  

 begrundelse  

 således ikke kravene i forvaltningslovens § 24, stk. 2, om en kort  

 redegørelse  

 for de oplysninger vedrørende sagens faktiske omstændigheder som er tillagt  

 væsentlig betydning for afgørelsen.
 Jeg har gjort Told- og  

 Skatteregion Aalborg bekendt med min opfattelse, men jeg gør ikke mere i  

 sagen.
3.B.  

 Told- og Skattestyrelsens  

 begrundelse for afgørelsen af 29. januar 1996 Told- og Skattestyrelsens  

 afgørelse af 29. januar 1996 indeholdt en redegørelse for  

 betalingsevnevurderingen efter reglerne om henstand og eftergivelse af  

 skattegæld.
Kildeskattelovens § 61, stk. 3, sidste punktum, er derimod  

 uomtalt  

 i begrundelsen, og styrelsen nævner ikke at årsagen til at styrelsen ikke kan  

 eftergive Dem den indregnede restskat fra 1993, er at restskatten var betalt  

 da  

 De i august 1995 skrev til Betalingskontoret.
Styrelsen omtaler heller ikke i  

 sine breve af 23. april 1996 og 6. juli 1996 kildeskattelovens § 61, stk. 3,  

 sidste punktum, eller at restskatten for 1993 var betalt på  

 ansøgningstidspunktet.
 Efter min opfattelse opfylder  

 styrelsens begrundelse ikke kravene i forvaltningslovens § 24. Styrelsens  

 afgørelse indeholder ikke en henvisning til de relevante retsregler  

 (kildeskattelovens § 61, stk. 3, sidste punktum) for afgørelsen, jf.  

 forvaltningslovens § 24, stk. 1. Styrelsen har heller ikke som krævet i § 24,  

 stk. 2, skrevet at Deres restskat for 1993 var fuldt ud betalt ved  

 forskudsskatteindbetalingerne  

 i begyndelsen af 1995. Styrelsens begrundelse er derimod direkte vildledende  

 da den omfattende omtale af reglerne for eftergivelse og henstand er egnet  

 til at give Dem det indtryk at De på ansøgningstidspunktet skyldte (en del  

 af) den  

 indregnede restskat for 1993.
 Efter min opfattelse burde  

 styrelsen endvidere have påtalt den utilstrækkelige begrundelse for regionens  

 afgørelse.
