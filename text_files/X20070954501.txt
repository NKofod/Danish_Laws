Erstatning for frivillig aftale om tinglyst  

 dyrkningsbegrænsning var skattefri Spørgsmål Kan Skatterådet  

 bekræfte - under de nærmere angivne forudsætninger - at den erstatning, som  

 interessentskabet  

 vil modtage, for accept (ved frivillig aftale) af pålæg af tinglyst  

 deklaration  

 på ejendommen af dyrkningsbegrænsninger/-restriktioner på en del af  

 interessentskabets ejendom, vil være skattefritaget, jf. bestemmelserne i  

 ejendomsavancebeskatningslovens § 11? Svar Ja, se  

 indstilling og begrundelse.
Beskrivelse af  

 de faktiske forhold Spørgerne X I/S  

 ejer blandt andet ejendommen A, der har status som en mindre  

 landbrugsejendom.  

 Der har i de senere år været drevet skovbrug fra ejendommen, ligesom en del  

 af  

 ejendommen har været udlejet.
 Ejendommen er  

 beliggende i umiddelbar nærhed af et større vandindvindingsområde S, som  

 Kommune  

 B gennem de senere år har udvidet mere og mere med henblik på at sikre  

 vandindvindingen  

 til kommunen.
 Interessentskabet  

 er blevet kontaktet af Kommune B, som af hensyn til sikring af den fremtidige  

 vandindvinding ønsker, at der pålægges en servitut indeholdende en  

 dyrkningsbegrænsning på en del af ejendommen A.
 Parterne har i  

 nogen tid forhandlet en frivillig aftale, hvorefter der skal udbetales en  

 erstatning for pålægget.
 Der er herefter  

 den 2. oktober 2006 indgået en betinget aftale, som fra interessentskabets  

 side  

 er betinget af, at den ydede erstatning er skattefri, jf.  

 ejendomsavancebeskatningslovens § 11. Parterne har aftalt, at der indhentes  

 bindende svar herom, således at det hurtigst muligt kan afgøres, hvorvidt  

 betingelserne for aftalens indgåelse er opfyldt.
 Det fremgår af  

 den betingede aftale, at aftalen er indgået med baggrund i § 13 d i  

 lovbekendtgørelse nr. 130 af 26. februar 1999 om vandforsyning med senere  

 ændringer (Vandforsyningsloven), og "Delindsatsplan for  

 grundvandsbeskyttelse  

 i b-området", som vedtaget af  Byrådet i Kommune  B den 27.  

 august 2001. Ejendommen A er omfattet af indsatsplanen.
 Ejeren tiltræder  

 ifølge aftalen, at der tinglyses deklaration for beskyttelse af grundvand  

 forud  

 for alle rettigheder på ejendommen A, som nærmere angivet i et vedlagt udkast  

 af 15. september 2006.
 Endvidere  

 fremgår det af den betingede aftale, at hvis der ikke på rimelige vilkår kan  

 opnås en aftale om dyrkningspraksis eller andre restriktioner i  

 arealanvendelsen efter reglerne i vandforsyningsloven, kan  Kommune B i  

 henhold til Miljøbeskyttelseslovens §  

 26 a  

 endeligt eller midlertidigt mod fuldstændig  

 erstatning pålægge ejeren af ovennævnte ejendom de rådighedsindskrænkninger  

 eller andre foranstaltninger, der er nødvendige for at sikre nuværende eller  

 fremtidige drikkevandsinteresser mod forurening med nitrat eller pesticider.
 Ifølge  

 miljøbeskyttelsesloven §  

 26 a, stk. 3, finder  

 de almindelige regler om ekspropriation i lov om offentlige veje (§§ 45 - 49)  

 tilsvarende anvendelse i forbindelse med gennemførelsen af pålæg, idet  

 beslutninger efter miljøbeskyttelsesloven §  

 26 a  

 betragtes som ekspropriation.
 For tiltrædelse  

 af deklarationen tilbydes ejeren en samlet erstatning excl. moms på P kr.
Aftalen er som  

 nævnt betinget af, at ejeren af ejendommen kan opnå skattefritagelse for  

 erstatning  

 for tiltrædelse af deklarationen.
Herudover er aftalen betinget af Byrådets  

 og  

 Amtsrådets godkendelse, jf.
Vandforsyningslovens § 13 d, stk. 5.
 Der er i sagen  

 fremlagt en udtalelse af 28. september 2006 fra rådmand H, hvori det  

 bekræftes,  

 at ejendommen er omfattet af delindsatsplanen for grundvandsbeskyttelse i  

 område b, der er vedtaget af  Byrådet den 27. august 2001.
Det anføres  

 bl.a. i udtalelsen, at en frivillig aftale om dyrkningspraksis mellem Kommune  

 B  

 og ejeren af den pågældende ejendom i bekræftende fald kan betragtes som en  

 overdragelse til erhververen, der efter formålet med erhvervelsen opfylder  

 betingelserne for at ekspropriere ejendommen.
Såfremt frivillig aftale ikke  

 indgås, er betingelserne for pålæg om dyrkningsrestriktioner (ekspropriation)  

 ifølge Miljøbeskyttelseslovens §  

 26 a  

 opfyldt.
SKAT har anmodet  

 repræsentanten om at fremlægge en erklæring om ekspropriationsvilje i sagen  

 fra  

 den ekspropriationsberettigede myndighed.
Da der foreligger en delindsatsplan  

 for området efter vandforsyningslovens § 13, er kommunalbestyrelsen  

 ekspropriationsmyndighed, jf.  §  

 26 a  

 i miljøbeskyttelsesloven.
 Repræsentanten  

 har i stedet fremlagt en erklæring af 14. december 2006 fra Kommune B ved  

 Rådmand  

 C og kommunens direktør.
 Det fremgår  

 heraf, at Kommune B ikke har truffet konkret beslutning om ekspropriation af  

 ejendommen A, da der indtil videre kun er forhandlet en frivillig aftale.
 Det er anført,  

 at pålæg efter Miljøbeskyttelseslovens §  

 26 a  

 kun kan gennemføres, hvis der ikke kan opnås en  

 frivillig aftale, jf. lovteksten:
"  

  

 § 26  

 a.  

  

 Når der er vedtaget en indsatsplan for et område efter § 13 eller  

 § 13 a i lov om vandforsyning m.v., kan kommunalbestyrelsen, hvis der  

 ikke  

 kan opnås en aftale herom på rimelige vilkår, endeligt eller midlertidigt mod  

 fuldstændig erstatning pålægge ejeren af en ejendom i området de  

 rådighedsindskrænkninger eller andre foranstaltninger, som er nødvendige for  

 at  

 sikre nuværende eller  fremtidige drikkevandsinteresser mod forurening  

 med  

 nitrat eller pesticider." Endvidere er  

 anført, at Kommune B ved vedtagelsen af delindsatsplanen for område-b har  

 besluttet, at arealerne i delindsatsområdet skal omlægges, så den fremtidige  

 arealanvendelse  

 ikke udgør en risiko for vandkvaliteten i området.
I de tilfælde, hvor  

 grundejeren ikke vil indgå frivillige aftaler, er der mulighed for at  

 fastlægge  

 restriktioner for arealanvendelsen efter Miljøbeskyttelseslovens §  

 26 a.
I erklæringen henvises  

 til, at Kommune B har truffet beslutning om pålæg efter  

 Miljøbeskyttelseslovens  

 §  

 26 a  

 på en ejendom i  

 delindsatsområdet i område b.
Kommunens afgørelse er påklaget til  

 Miljøstyrelsen, hvorfor der endnu ikke er fastsat nogen erstatning.
Der er  

 gennemført  

 åstedsforretning med henblik på pålæg efter Miljøbeskyttelseslovens §  

 26 a  

 på en anden ejendom i delindsatsområdet b.
Kommunen har  

 efterfølgende telefonisk oplyst til SKAT, at i tilfælde hvor en lodsejer ikke  

 vil indgå en frivillig aftale om dyrkningsrestriktioner, er proceduren, at  

 Teknisk Udvalg afholder en åstedsforretning på den pågældende ejendom.
Først  

 derefter forelægges sagen for Byrådet, der så foretager det videre fornødne  

 med  

 henblik på ekspropriation.
Det betyder således, at Byrådet kun bliver  

 inddraget  

 i den konkrete sag, når der rent faktisk bliver tale om ved ekspropriation at  

 begrænse rådigheden over ejendommen.
Spørgers eventuelle opfattelse ifølge anmodning og bemærkninger til  

 sagsfremstilling Det er  

 repræsentantens opfattelse, at en sådan dyrkningsbegrænsning, der tinglyses  

 som  

 servitut på ejendommen, udgør en sådan rådighedsindskrænkning, at der er tale  

 om en delvis ejendomsafståelse i ejendomsavancebeskatningslovens forstand.
 Det er videre  

 opfattelsen, at betingelserne for at den frivillige aftale omfattes af  

 skattefritagelsen i ejendomsavancebeskatningslovens § 11, er opfyldte.
 Efter  

 repræsentantens opfattelse, er aftalen suspensivt betinget, således at  

 retserhvervelsestidspunktet er udskudt indtil det tidspunkt, hvor aftalens  

 betingelser  

 er endeligt opfyldte.
 SKAT har oplyst,  

 at det anses for nødvendig at følgende fremgår af aftalematerialet:
 Repræsentanten  

 gør hertil gældende, at det er den umiddelbare opfattelse, at det er  

 underordnet,  

 at aftalemodparten konkret er Kommune B, mens eventuel ekspropriation skal  

 besluttes af Byrådet (såfremt det måtte være sådan). I Ligningsvejledningen  

 E.J  

 2.8 er således også anført:
 "Således  

 som bestemmelsen i § 11, 2. pkt., fremstår, er det ikke et krav, at der er  

 foretaget ekspropriation af den pågældende ejendom men blot, at der sker salg  

 til en erhverver, der efter formålet med erhvervelsen opfylder betingelserne  

 for at ekspropriere ejendommen.
Der henvises til  

 Højesterets dom gengivet i  


  

 TFS1995,  

 575  


  

 HD, hvor der nærmere blev taget stilling til, hvornår betingelserne  

 for skattefritagelse efter § 11, 2. pkt. i ejendomsavancebeskatningsloven var  

 opfyldt.
Dommen drejede sig nærmere om, hvorvidt et vederlag, der blev  

 udbetalt  

 ved en frivillig aftale om rådighedsindskrænkning over en del af en ejendom  

 med  

 et menighedsråd, var skattefri efter § 11, 2. pkt., i EBL.
Menighedsrådet  

 havde  

 ikke selv ekspropriationskompetence.
Kommunen kunne have eksproprieret til  

 formålet, men efter det oplyste var kommunen ikke inddraget i forhandlingerne  

 forud for aftalens indgåelse, og det kunne ikke lægges til grund, at aftalen  

 helt eller delvist blev indgået til varetagelse af forhold, som kommunen  

 havde  

 tilkendegivet en væsentlig planlægningsmæssig interesse i.
Højesteret  

 fastslog i dommen, at det efter formålet med  


  

 EBL  

 § 11  


, 2. pkt. (salg til en erhverver der efter formålet med  

 erhvervelsen opfylder betingelserne for at ekspropriere) ikke i sig selv  

 udelukker skattefrihed efter denne bestemmelse, at aftalen indgås med en  

 ikke-ekspropriationsberettiget, og at vederlaget betales af denne, medens  

 kompetencen til i givet fald at foretage ekspropriation tilkommer en  

 anden. " SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter reglerne i  

 ejendomsavancebeskatningsloven.
Beskatningsreglerne  

 omfatter også fortjenester, der stammer fra afståelse af middelbare  

 ejendomsrettigheder  

 over fast ejendom, f. eks. servitutter, jf.
Ligningsvejledningen 2007-1,  

 afsnit  


  

 E.J.2.1  


.
 Det betyder  

 derfor også, at modtagelse af en erstatning ved en pålagt indskrænkning i  

 rådigheden  

 over en ejendom kan sidestilles med et delsalg af ejendommen.
Det er SKATs  

 udgangspunkt, at et pålæg, som myndigheden imod lodsejerens vilje  

 foranlediger  

 tinglyst på en ejendom, i relation til anvendelse af reglerne i  

 ejendomsavancebeskatningsloven må sidestilles med et ekspropriativt indgreb,  

 jf.
Ligningsvejledningen 2007-1, afsnit  


  

 E.J.2.8  


.
 Fortjeneste, der  

 er indvundet ved modtagelse af en erstatningssum i anledning af  

 ekspropriation  

 af fast ejendom er dog omfattet af skattefritagelsesbestemmelsen i § 11, 1.  

 pkt., i ejendomsavancebeskatningsloven (EBL). Reglen om skattefritagelse  

 gælder  

 efter lovens § 11, 2. pkt., også for fortjeneste ved salg til en erhverver,  

 der  

 efter formålet med erhvervelsen opfylder betingelserne for at ekspropriere  

 ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2007-1, afsnit  


  

 E.J.2.8  


.
 Følgende  

 betingelser skal være opfyldt på aftaletidspunktet, for at overdragelsen af  

 en  

 fast ejendom kan anses for sket i en ekspropriationssituation:
 Det er derfor  

 også tilsvarende en betingelse for skattefritagelse for vederlag ved  

 indgåelse  

 af en frivillig aftale om rådighedsindskrænkning på en ejendom, at der på  

 aftaletidspunktet foreligger en ekspropriationssituation.
 Det vil sige, at  

 myndigheden på aftaletidspunktet skal have lovhjemmel til at tinglyse et  

 pålæg  

 på ejendommen (ekspropriation). Herudover skal myndigheden på  

 aftaletidspunktet  

 have udvist vilje til om nødvendigt ved en ekspropriation at ville gennemføre  

 rådighedsindskrænkningen vedr. den pågældende ejendom.
 Kommunalbestyrelsen  

 i Kommune B har den 27. august 2001 vedtaget en indsatsplan for  

 området med  

 henblik på at sikre nærområdet omkring Kommune B, område b, så det også i  

 fremtiden kan anvendes til drikkevand uden permanente, videregående  

 rensningsforanstaltninger.
 Planen er  

 udarbejdet i henhold til vandforsyningsloven og bekendtgørelsen om  

 indsatsplaner.
 Det fremgår af  

 Delindsatsplanen, at der i forbindelse med planens gennemførelse åbnes  

 mulighed  

 for at benytte en række forskellige virkemidler til at opnå den ønskede  

 arealanvendelse.
 Der er  

 forskellige virkemidler afhængig af, om grundejeren ønsker at sælge sin jord,  

 ønsker at fortsætte med at drive landbrug eller vil indgå frivillig aftale om  

 indskrænkning i råderetten over ejendommen.
Ifølge  

 indsatsplanen er der i de tilfælde, hvor grundejeren ikke vil indgå frivillig  

 aftale "mulighed for at fastlægge restriktioner for arealanvendelsen  

 efter  

 Miljøbeskyttelseslovens §  

 26 a.
Der ydes  

 fuldstændig erstatning for indskrænkninger i råderetten." På baggrund af  

 ovenstående oplysninger er det SKATs vurdering, at der på aftaletidspunktet  

 er  

 hjemmel til at pålægge ejendommen rådighedsindskrænkninger i medfør af §  

 26 a  

 i miljøbeskyttelsesloven.
For så vidt  

 angår myndighedens ekspropriationsvilje på aftaletidspunktet, er der som  

 nævnt  

 fremlagt en erklæring fra Kommune B.
Det er endvidere oplyst telefonisk,  

 hvorledes den videre procedure er i tilfælde, hvor der ikke kan indgås  

 frivillig aftale.
 SKAT finder på  

 baggrund af de fremlagte oplysninger, herunder at Kommune B tidligere har  

 truffet beslutning om pålæg efter Miljøbeskyttelseslovens §  

 26 a  

 på en ejendom i delindsatsområdet b, og at kommunen  

 har gennemført åstedsforretning med henblik på pålæg efter  

 Miljøbeskyttelseslovens  

 §  

 26 a  

 på en anden  

 ejendom i delindsatsområdet b, det for dokumenteret, at kommunalbestyrelsen  

 har  

 vilje til at gennemføre begrænsninger i dyrkningsretten ved tinglysning af  

 pålæg, hvis der ikke var indgået frivillig aftale med spørgerne.
 Derved er begge  

 betingelser for skattefritagelse efter § 11, 2. pkt., i  

 ejendomsavancebeskatningsloven opfyldt.
 SKAT indstiller  

 derfor, at spørgsmålet besvares med et ja.
Skatterådets afgørelse og begrundelse Skatterådet er  

 enig i SKATs indstilling og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år fra afgørelsens dato.
