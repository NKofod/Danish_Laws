 I medfør af § 87, stk. 8, i lov om arbejdsløshedsforsikring m.v., jf.  

 lovbekendtgørelse nr. 27 af 13. januar 1997, fastsættes efter forhandling med  

 Landsarbejdsrådet:
 § 1.  Denne bekendtgørelse anvendes, når et medlem  

 eller et tidligere medlem af en anerkendt arbejdsløshedskasse ved svig  

 uberettiget har fået eller forsøgt at få udbetalt en ydelse fra kassen.  

 Bekendtgørelsen anvendes også, når medlemmet eller et tidligere medlem ved  

 uagtsomhed uberettiget har fået udbetalt en ydelse fra kassen.  

 Bekendtgørelsen finder ikke anvendelse på kursusgodtgørelse.
 Stk. 2.  Bekendtgørelsen anvendes tillige, når et medlem  

 med rette har modtaget ydelser, men forudsætningerne for udbetalingen  

 efterfølgende brister, og medlemmet svigagtigt eller ved uagtsomhed beholder  

 ydelserne.
§ 2.  Bliver en arbejdsløshedskasse bekendt med  

 forhold, der gør det sandsynligt, at et medlem forsætligt eller uagtsomt  

 uberettiget har modtaget ydelser fra kassen, skal kassen standse  

 udbetalingerne fra konstateringstidspunktet.
Kassen skal give medlemmet  

 særskilt afgørelse herom med begrundelse for, at udbetalingerne er stoppet.
 Stk. 2.  Når arbejdsløshedskassen har truffet en  

 afgørelse om sagens realitet, skal kassen stille udbetalingerne af ydelser i  

 bero i overensstemmelse med afgørelsen med eventuel indstilling, jf. stk. 3.
 Stk. 3.  Finder kassen, at medlemmet har gjort sig  

 skyldig i svig, skal sagen forelægges Direktoratet for  

 Arbejdsløshedsforsikringen med kassens indstilling om sanktion.
Svig § 3.  Har medlemmet begået svig, og overstiger  

 tilbagebetalingsbeløbet 25 gange den maksimale dagpengesats for  

 fuldtidsforsikrede, der gælder på konstateringstidspunktet, slettes medlemmet  

 for svig.
Slettelsen har virkning fra konstateringstidspunktet.
 Stk. 2.  Udgør tilbagebetalingsbeløbet et mindre beløb  

 end det i stk. 1 nævnte, skal medlemmet gennemgå en effektiv karantæne, jf.  

 dog stk. 6 og § 4. Karantænen regnes fra konstateringstidspunktet.
Stk. 3.  En effektiv karantæne indebærer, at retten til  

 ydelser bortfalder for et antal timer, hvor der ville være ret til ydelser  

 fra kassen.
Karantænen har virkning fra konstateringstidspunktet.
Stk. 4.  Karantænen beregnes ved at omregne  

 tilbagebetalingsbeløbet til timer ved at dividere beløbet med den  

 omregningssats, der gælder på konstateringstidspunktet.
Medlemmet skal  

 herefter gennemgå en effektiv karantæne på 5 gange det beregnede timetal, dog  

 mindst 60 timer.
Karantænen rundes op til nærmeste hele tal, der er deleligt  

 med 10.
 Stk. 5.  Ved forsøg på svig skal medlemmet gennemgå en  

 effektiv karantæne på 60 timer.
 Stk. 6.  Foreligger der skærpende omstændigheder, fx  

 hvor der er tale om komplot eller dokumentfalsk, skal der dog altid ske  

 slettelse for svig.
 Stk. 7.  Er karantænen ikke udstået senest 2 år fra dens  

 ikrafttræden, bortfalder den, under forudsætning af, at det uberettiget  

 modtagne beløb er tilbagebetalt, eller der er indgået et acceptabelt  

 frivilligt forlig om tilbagebetaling og forliget overholdes.
 § 4.  Et medlem, der tidligere er blevet slettet for  

 svig eller pålagt en karantæne for svig, og som på ny gør sig skyldig i svig,  

 slettes for svig, hvis der ikke er gået mere end 2 år fra direktoratets  

 tidligere afgørelse om svig til forseelsestidspunktet for det senere forhold.
Uagtsomhed § 5.  Ved uagtsomhed skal medlemmet gennemgå en  

 effektiv karantæne, der svarer til ydelser for 37 timer.
Karantænen regnes  

 fra konstateringstidspunktet.
 Stk. 2.  Er karantænen ikke udstået senest 2 år fra dens  

 ikrafttræden, bortfalder den, under forudsætning af, at det uberettiget  

 modtagne beløb er tilbagebetalt, eller der er indgået et acceptabelt  

 frivilligt forlig om tilbagebetaling og forliget overholdes.
Politianmeldelse § 6.  Arbejdsløshedskassen skal anmelde medlemmet til  

 politiet for overtrædelse af straffeloven, når direktoratet har truffet  

 afgørelse om, at medlemmet skal slettes som medlem af kassen for svig.
 Stk. 2.  Arbejdsløshedskassen skal også indgive  

 politianmeldelse, når der i samme sag foreligger to eller flere tilfælde af  

 svig, der samlet giver et tilbagebetalingsbeløb, der ville have medført, at  

 medlemmet var blevet slettet som medlem af kassen, hvis der kun havde været  

 et forhold.
 Stk. 3.  Når der foreligger en påtaleopgivelse fra  

 anklagemyndigheden, eller der er afsagt dom i sagen, skal  

 arbejdsløshedskassen straks underrette direktoratet herom.
 § 7.  Der udarbejdes en vejledning om anvendelsen af  

 bekendtgørelsen.
 § 8.  Bekendtgørelsen træder i kraft den 20. oktober  

 1997.
 Stk. 2.  Bekendtgørelsen skal også anvendes på forhold,  

 der er begået før den 20. oktober 1997, men som først er konstateret den 20.  

 oktober 1997 eller derefter.
 § 9.  Følgende forskrifter fra direktoratet ophæves:
