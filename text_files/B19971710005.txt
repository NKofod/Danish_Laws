 I medfør af § 52 og § 149, stk. 10, i lov om luftfart, jf.  

 lovbekendtgørelse nr. 162 af 7. marts 1994, fastsætter Statens Luftfartsvæsen  

 herved efter bemyndigelse fra Trafikministeriet følgende:
1. Referencedokumenter 1.1 Annex 14 til Chicago-konventionen, Aerodromes, Volume I og II, seneste  

 udgave.
 1.2 Eurocontrol Document »Surveying of Navigation Facilities«,  

 seneste udgave.
 1.3 Eurocontrol Document »WGS-84 Quality Assurance Manual«,  

 seneste udgave.
 1.4 Kort- og Matrikelstyrelsen. »Implementering af WGS-84.  

 Implementeringshåndbog«, seneste udgave.
 1.5 Kort- og Matrikelstyrelsen. »Implementering af WGS-84.  

 Kvalitetshåndbog«, seneste udgave.
 1.6 National Oceanic and Atmospheric Administration »Geodesy for the  

 Layman«, seneste udgave.
 1.7 De dokumenter, der er nævnt i pkt. 1.1 - pkt. 1.6, kan købes ved  

 henvendelse til Statens Luftfartsvæsen, Luftfartsinformationstjenesten,  

 Ellebjergvej 50, 2450 København SV.
2. Definitioner Flyveplads (Aerodrome):
 Et bestemt område på land eller vand (omfattende bygninger, installationer  

 og udstyr) beregnet til anvendelse helt eller delvis ved landing, start og  

 manøvrering af luftfartøjer.
 Flyvesikringstjeneste (Air Navigation Services):
 Fællesbetegnelse for lufttrafiktjeneste, telekommunikationstjeneste og  

 flyvevejrtjeneste.
 Geoide (Geoid):
 En ækvipotential gravitationsflade, der er sammenfaldende med oceanernes  

 middelvandstand og disses forlængelse under kontinenterne.
 Anm.: Geoiden har en irregulær form som følge af lokale variationer i  

 gravitationen.
 Geoide undulation (Geoid undulation):
 Afstanden mellem geoiden og ellipsoiden i en bestemt position.
 Helikopterstart- og landingsområde (Helicopter take-off and landing  

 area):
Et afgrænset område, inden for hvilket den sidste del af en indflyvning  

 samt hovering eller landing med en helikopter kan foregå, og start med en  

 helikopter påbegyndes.
Dette område kan være placeret over vand.
 Helikopterflyveplads (Heliport):
 En flyveplads eller et nærmere afgrænset område på bygningsværk, beregnet  

 til udelukkende eller delvis brug for helikoptere, der lander, starter, kører  

 eller manøvrerer i lav højde.
 Hindring (Obstacle):
 Enhver fast, midlertidig eller permanent, eller flytbar genstand eller  

 dele heraf, der befinder sig på et område, der er beregnet til luftfartøjers  

 manøvrering på jorden, eller gennemskærer en nærmere angivet flade, hvis  

 formål er at beskytte luftfartøjer under flyvning.
 Instrumentvejrforhold (Instrument meteorogical conditions - IMC):
 Vejrforhold, udtrykt i værdier for sigtbarhed, afstand fra skyer og  

 skydækkehøjde, der er mindre end de minima, der er fastsat for visuelle  

 vejrforhold.
 Sætningsområde (TLOF):
 Et afgrænset bæredygtigt område, hvorpå en helikopter kan sættes ved  

 landing, og hvorfra en helikopter kan lette ved start.
 Visuelle vejrforhold (Visual meteorological conditions - VMC):
 Vejrforhold udtrykt i værdier for sigtbarhed, afstand fra skyer og  

 skydækkehøjde, der er lig med eller større end fastsatte minima.
3. Anvendelsesområde Denne BL fastsætter bestemmelser for geografiske koordinater, der anvendes  

 til stedfæstelse af flyveplads- og en route-anlæg samt hindringer, der er  

 publiceret i AIP Danmark og AIP Grønland og Færøerne.
4. Ansvar Ansvaret for, at geografiske koordinater tilvejebringes i overensstemmelse  

 med bestemmelserne i denne BL påhviler den, der har fået tilladelse til at  

 drive en flyveplads, en flyvesikringstjeneste eller er ejer af en hindring.
5. Geografiske koordinater 5.1 Geografiske koordinater, der skal anvendes til stedfæstelse af  

 flyvepladser, flyvesikringstjenesteanlæg eller hindringer, skal udarbejdes i  

 »World Geodetic System - 1984 (WGS-84)».
 5.1.1 Tilvejebringelsen af koordinaterne skal ske i overensstemmelse med  

 Kort- og Matrikelstyrelsens »Implementering af WGS-84.  

 Implementeringshåndbog« samt »Implementering af WGS-84.  

 Kvalitetshåndbog«.
 Anm.: Yderligere vejledning findes i Eurocontrol Document  

 »Surveying of Navigation Facilities«, Eurocontrol Document  

 »WGS-84 Quality Assurance Manual« samt National Oceanic and  

 Atmospheric Administration's »Geodesy for the Layman«, seneste  

 udgaver.
5.2 De koordinater, der er nævnt i pkt. 5.1, skal forelægges for Statens  

 Luftfartsvæsen.
Ved forelæggelsen skal det fremgå, om koordinatbestemmelse er  

 foretaget direkte i WGS-84 (GPS-måling), eller om oplysningerne er  

 konverteret fra et andet koordinatsystem, og om de oprindelige feltopmålinger  

 kan opfylde de krav til nøjagtighed, der er angivet i tabel 1, Horisontale  

 positioner.
 5.2.1 Ved konvertering fra et andet koordinatsystem skal koordinaterne  

 opfylde de krav, der er anført i bilag 1, afsnit 1.
 5.3 Feltopmålinger skal have sådanne nøjagtigheder, at de resulterende  

 operationelle navigationsdata for flyvningers forskellige faser vil ligge  

 inden for de grænser, der er nævnt i tabel 1, Horisontale positioner.
 Anm.: I tabel 2 er til orientering medtaget de værdier, der er  

 foreslået af ICAO for vertikale positioner.
 5.3.1 Opmålingerne skal foretages i overensstemmelse med de krav, der er  

 anført i bilag 1, afsnit 2 og 3.
 5.4 Geografiske koordinater skal foreligge i et format bestående af  

 grader, minutter, sekunder og hundrededele af sekunder.
 5.5 Geografiske positioner, der opbevares på et elektronisk medie, skal  

 overvåges af en af Statens Luftfartsvæsen godkendt cyklisk redundancekontrol  

 (Cyclic Redundancy Check - CRC) ved anvendelse af en 8-32 bit algoritme.
6. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
7. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
8. Straf 8.1 Med bøde straffes den, der undlader at tilvejebringe de informationer,  

 der er nævnt i afsnit 5, eller tilvejebringer informationer i strid med  

 bestemmelserne i denne BL.
 8.2 Der kan pålægges selskaber m.v. (juridiske personer) strafansvar efter  

 reglerne i straffelovens 5. kapitel, jf. luftfartslovens § 149, stk. 14.
9. Ikrafttræden Denne BL træder i kraft den 20. januar 1997.
10. Overgangsbestemmelser 10.1 For flyvepladser, der er godkendt til VMC-beflyvning, skal der som  

 minimum foreligge matematisk konverterede koordinater i system WGS-84 senest  

 den 1. juli 1997. Disse koordinater skal verificeres/genopmåles, således at  

 de den 1. januar 2000 opfylder kravene i pkt. 5.3.
 10.2 For flyvepladser, der er godkendt til IMC-beflyvning, og for  

 flyvesikringstjenester skal der foreligge koordinater i system WGS-84 med  

 dokumentation for, at kravene i pkt. 5.3 er opfyldt senest den 1. juli 1997.
 10.3 For eksisterende hindringer skal der senest den 1. januar 1998  

 foreligge matematisk konverterede koordinater i system WGS-84.
Statens Luftfartsvæsen, den 23. januar  

 1997 Ole Asmussen /M.
Dambæk Bilag 1 til BL 3-38 1. Krav til koordinater, der kan omregnes til WGS-84 1.1 Koordinaterne skal opfylde de nøjagtighedskrav, der er nævnt i tabel 1  

 til denne BL.
 1.2 Koordinaternes oprindelse skal kunne dokumenteres, og der må ikke  

 forekomme uoverensstemmelser i punktnummereringen.
a.
Hvis koordinaterne er bestemt ved opmåling, skal de kunne verificeres  

 på grundlag af gentagne målinger til punktet.
b.
Hvis koordinaterne er bestemt på grundlag af digitalisering af analoge  

 eller digitale kort, skal det dokumenteres, hvilket datum og hvilken  

 kortprojektion kortet er udarbejdet i.
Desuden skal kortgrundlagets  

 nøjagtighed dokumenteres.
 1.3 Hvis koordinaterne er bestemt i ED50 med udgangspunkt i nationale  

 fikspunkter koordineret i UTM zone 32, ED50 (på Bornholm UTM zone 33 ED50),  

 kan koordinaterne omregnes ved anvendelse af de officielle  

 transformationsparametre mellem ED50 og WGS-84.
 1.4 Hvis koordinaterne er bestemt i en lokal referenceramme, fastlægges  

 parametre til en Helmert-transformation på grundlag af mindst 3 punkter, der  

 koordineres i både den lokale referenceramme og WGS-84.
 1.5 Hvis koordinaterne er bestemt på grundlag af et kort, skal de under  

 hensyntagen til kortprojektion og datum omregnes til WGS-84. Denne omregning  

 gennemføres som nævnt under pkt. 1.3 (ED50 datum) eller pkt. 1.4 (andet  

 datum).
 1.6 Hvis der kun eksisterer koordinater i planen, må faciliteternes højde  

 bestemmes under hensyntagen til de opstillede krav til indmåling af  

 detailpunkter.
 1.7 Koordinatomregningen skal dokumenteres ved opgivelse af anvendte  

 transformationparametre, eventuelle fællespunkter, kortprojektioner, lokale  

 referencerammer og ED50 datum.
 1.8 Da koordinatomregning forringer koordinaternes nøjagtighed, skal det  

 dokumenteres, at koordinaternes nøjagtighed efter omregning overholder de  

 nøjagtighedskrav, der er nævnt i tabel 1 til denne BL.
2. Krav til fikspunktsnet 2.1 På alle IMC-flyvepladser skal der etableres et fast opmålingsnet  

 bestående af mindst 4 fikspunkter, der skal være beliggende på flyvepladsens  

 område.
Fikspunkterne skal koordineres i både plan og højde.
2.2 Fikspunkterne skal etableres permanent og må ikke placeres på baner,  

 rulleveje eller forpladser.
Fikspunkterne bør placeres således, at de giver  

 de mest optimale anvendelsesmuligheder i forbindelse med indmåling af  

 detailpunkter.
 2.3 Fikspunkterne skal indmåles direkte i WGS-84 koordinater ved at knytte  

 til mindst 2 WGS-84 koordinerede nationale fikspunkter (REFDK).
 2.4 Fikspunkterne skal indmåles med statisk GPS.
 2.5 Hvert fikspunkt skal indmåles ved mindst 2 uafhængige vektorer, og  

 nettet skal udjævnes.
 2.6 Fikspunkterne skal bestemmes med en nøjagtighed på 5 cm i både plan og  

 højde.
 2.7 Der skal udarbejdes fikspunktsbeskrivelser, og netmålingen skal  

 dokumenteres i henhold til Eurocontrol Document »Surveying of Navigation  

 Facilities«, seneste udgave.
3. Krav til indmåling af detailpunkter nævnt i tabel 1  

 til denne BL 3.1 Faciliteterne skal indmåles i forhold til det fikspunktsnet, der er  

 etableret på flyvepladsen.
 3.2 Faciliteterne skal indmåles med overbestemmelse og netudjævning  

 gennemført.
 3.3 Alt måleudstyr skal verificeres, inden måling påbegyndes.  

 Verifikationen skal dokumenteres.
 3.4 Indmåling af faciliteter skal dokumenteres i henhold til Eurocontrol  

 Document »Surveying of Navigation Facilities«, seneste udgave.
 3.5 Faciliteterne skal indmåles med en nøjagtighed, der svarer til den  

 opløsning, som koordinaterne skal opgives med, d.v.s. 10 cm både i planen og  

 i højden.
