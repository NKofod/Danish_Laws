Nr LSF 96 Forslag til Lov om ændring af lov om DSB Busser A/S Fremsat af trafikministeren (Jan Trøjborg) den 27. november 1996 Vedtaget ved tredjebehandling den 20. december 1996 Lov nr. 1232 af 27/12/1996 § 1 I lov nr. 232 af 4. april 1995 om DSB Busser A/S foretages følgende  

 ændringer:
 1. I § 1, stk. 1, udgår »med DSB som ejer og«.
 2. I § 1, stk. 2, indsættes som 2. pkt.:
»Trafikministeren bemyndiges til at godkende ændring af selskabets  

 navn.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 232 af 4. april 1995 om DSB Busser A/S foretages følgende  

 ændringer:
 1. I § 1, stk. 1 udgår: »med DSB som ejer og«.
 2. I § 1, stk. 2, indsættes som 2. pkt.:
 »Trafikministeren bemyndiges til at godkende ændring af selskabets  

 navn.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Baggrunden for lovforslaget I tilknytning til den politiske aftale af 14. maj 1996 om ændring af lov  

 om DSB Rederi A/S indgik regeringspartierne, Venstre og Det Konservative  

 Folkeparti en tillægsaftale om at overføre ejerskabet af DSB Rederi A/S til  

 Trafikministeriets departement.
Endvidere indgik parterne en aftale om, at  

 der skal ske aktiesalg senest i 1998. Det findes på denne baggrund  

 hensigtsmæssigt, at ejerskabet af DSB Busser A/S ligesom for DSB Rederi A/S  

 overføres til Trafikministeriets departement.
Endvidere findes det  

 hensigtsmæssigt, at der i DSB Busser A/S ligesom i DSB Rederi A/S sker  

 aktiesalg senest i 1998.
 Revurderingen i 1997 af behovet for hensættelsen på oprindeligt 140 mill.  

 kr. til rådighedsløn m.v., vil foregå som led i forberedelserne til  

 aktiesalget.
2. Statsfinansielle konsekvenser Overførslen af aktierne fra DSB til Trafikministeriets departement vil  

 blive udgiftsneutral for statens økonomi.
3. Erhvervsøkonomiske konsekvenser Forslaget har ikke erhvervsøkonomiske konsekvenser.
4. Miljømæssige konsekvenser Forslaget har ikke miljømæssige konsekvenser.
5. EU forhold Der er ikke EU-retlige aspekter i forslaget.
6. Høring Lovforslaget har været sendt til høring hos Statsministeriet,  

 Justitsministeriet, Finansministeriet, Skatteministeriet og  

 Erhvervsministeriet.
Det er samtidig med fremsættelsen sendt til høring hos  

 berørte organisationer, hvis udtalelser vil blive oversendt til Folketingets  

 Trafikudvalg ledsaget af de kommentarer, som udtalelserne måtte give  

 anledning til.
Bemærkninger til lovforslagets enkelte bestemmelser Til § 1 Til nr. 1 DSB Busser blev med virkning fra den 1. januar 1995 omdannet til et  

 aktieselskab med DSB som ejer. Ændringen af bestemmelsen giver grundlag for,  

 at ejerskabet af aktierne i DSB Busser A/S kan overføres fra DSB til  

 Trafikministeriets departement.
Da overførslen af aktierne ikke er en  

 transaktion mellem forskellige juridiske personer, er den ikke omfattet af  

 afgiftspligten i henhold til aktieafgiftsloven.
Til nr. 2 I følge bestemmelsen bemyndiges trafikministeren til at foretage en  

 navneændring af busselskabet.
I lyset af at en navneændring kan blive aktuel  

 bl.a. som følge af, at selskabets forretningsgrundlag de kommende år vil  

 ændre sig, og at der vil komme andre aktionærer i forbindelse med et kommende  

 aktiesalg, findes det uhensigtsmæssigt, at en navneændring skal ske ved lov.  

 Bemyndigelsen giver ministeren mulighed for at ændre selskabets navn på  

 generalforsamlingen ved ændring af vedtægterne i overensstemmelse med  

 reglerne herom i aktieselskabslovgivningen.
Skriftlig fremsættelse Trafikministeren (Jan Trøjborg):
 Hermed tillader jeg mig for det høje Ting at fremsætte:
 Forslag til lov om ændring af lov om DSB Busser A/S.
(Lovforslag nr.
L 96).
 Lovforslaget er en konsekvens af forslaget til ændring af lov nr. 231 af  

 4. april 1995 om DSB Rederi A/S, der fremsættes samtidig for Folketinget.
 I medfør af lovforslaget overføres statens aktiepost i DSB Busser A/S fra  

 DSB til Trafikministeriets departement.
 Desuden giver lovforslaget trafikministeren bemyndigelse til at godkende  

 en evt. ændring af busselskabets navn i overensstemmelse med bestemmelserne i  

 aktieselskabslovgivningen.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale forslaget til Tingets hurtige og velvillige  

 behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 232 af 4. april 1995 om DSB Busser A/S foretages følgende  

 ændringer:
 1. I § 1, stk. 1 udgår: »med DSB som ejer og«.
 2. I § 1, stk. 2, indsættes som 2. pkt.:
 »Trafikministeren bemyndiges til at godkende ændring af selskabets  

 navn.«.
 § 1. Trafikministeren opretter, med DSB som ejer, et aktieselskab  

 med en aktiekapital ved stiftelsen på 65 mio. kr.
 Stk. 2. Selskabets navn er DSB Busser A/S.
 Stk. 3. Aktiekapitalen tegnes ved indskydelse af DSB's busmateriel  

 og de af DSB ejede bygninger, grunde og løsøre, der alene anvendes i  

 forbindelse med buskørsel.
§ 2 Loven træder i kraft dagen efter bekendtgørelsen i Lovtidende.
