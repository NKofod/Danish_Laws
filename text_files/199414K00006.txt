Nr BTL 6 Betænkning over Forslag til lov om ændring af ligningsloven (Omlægning af  

 kontantlån - frist mellem transaktionerne)   

 Nr L 6 1994-95, 1. samling Afgivet af Skatteudvalget Afgivet: 19941116 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget en skriftlig henvendelse fra De danske  

 Landboforeninger, Dansk Familielandbrug, Landbrugsraadet og Dansk  

 Erhvervsjordbrug.
 Der er af et mindretal stillet et ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med det af mindretallet stillede ændringsforslag.
 Et mindretal inden for mindretallet (Fremskridtspartiets medlem af  

 udvalget) finder det urimeligt, såfremt lånere afskæres fra låneomlægning,  

 fordi de derved vil miste den kurstabfradragskonto, som fulgte med  

 omlægningen af deres gamle kontantlån.
Gennem spørgsmål til skatteministeren om emnet har det ikke været muligt  

 at få oplyst saglige grunde, der talte imod en ligestilling med andre lånere  

 på dette område.
Derfor må der alene være tale om politisk uvilje over for  

 boligejerne.
Dette er ikke Fremskridtspartiets holdning.
 ÆndringsforslagAf et mindretal (V, KF og FP):
 Til § 1 1) Paragraffen affattes således:
 »§ 1 I lov om påligningen af indkomst- og formueskat til  

 staten (ligningsloven), jf. lovbekendtgørelse nr. 851 af 30. september 1994,  

 foretages følgende ændringer:
 1. I § 6, stk. 1, indsættes efter sidste punktum som nyt  

 punktum:
»Endvidere er fradragsretten efter 1. pkt. betinget af, at der  

 maksimalt forløber 1 år mellem de to transaktioner - indfrielse og optagelse  

 - samt at der, hvor indfrielsen af kontantlånet sker før optagelsen af det  

 nye realkreditlån, er afgivet et lånetilbud på det nye realkreditlån forinden  

 indfrielsen.« 2. I § 6 indsættes efter stk. 3 som nye stykker:
»Stk. 4. Der sker dog ikke nedsættelse efter stk. 3, såfremt  

 der sker fuld indfrielse ved optagelse af et realkreditlån med mindst samme  

 løbetid som restløbetiden på det lån, der indfries.
Der sker i disse tilfælde  

 en omfordeling over det nye låns samlede antal terminer efter reglerne i stk.  

 2, 1. og 2. pkt., af de efter stk. 2 opgjorte årlige fradragsbeløb, der endnu  

 ikke er fradraget på indfrielsestidspunktet.
Omfordelingen af fradraget sker  

 fra og med det indkomstår, hvori indfrielsen foretages.
Stk. 5. Stk. 3 og 4 finder tilsvarende anvendelse på fradragsbeløb  

 opgjort efter stk. 4 ved indfrielse af lån som omhandlet i stk. 4 og senere  

 lån, der afløser sådanne lån efter reglen i stk. 4.« Stk. 4 og 5 bliver herved stk. 6 og 7.
3. I § 6, stk. 5, som bliver stk. 7, ændres »Stk.  

 1-4« til: »Stk. 1-6«.' Bemærkninger Til nr. 1 Ændringsforslaget vil bevirke, at lånere, der omlægger gamle  

 kontantlån og opnår en kursfradragskonto, ikke mister denne konto, uanset om  

 de senere ønsker endnu en låneomlægning.
 Det anses ikke for rigtigt, at boligejere med gamle kontantlån skal miste  

 en allerede opnået rettighed, hvis de ønsker endnu en omlægning.
