 Direktoratets bekendtgørelse nr. 806 af 1. december 1990 om udbetaling af  

 forskud og acontorefusion til de anerkendte arbejdsløshedskasser, som ændret  

 ved bekendtgørelse nr. 67 af 29. januar 1992, er ændret ved bekendtgørelse  

 nr. 518 af 30. juni 1993.
 Som følge heraf ændres direktoratets vejledning af 11. december 1990  

 således:
 Under 1. Udbetaling af forskud (bekendtgørelsens § 1) indsættes  

 efter 1. afsnit:
»Der vil tillige kunne ydes forskud til andre ydelser, der udbetales  

 af arbejdsløshedskasserne, hvis det i lovgivningen vedrørende den enkelte  

 ydelse er fastsat, at Direktoratet for Arbejdsløshedsforsikringen yder  

 forskud eller refusion.« Teksten under 4. Rekvisition af forskud i Danmarks Nationalbank  

 (bekendtgørelsens § 3) udgår og erstattes af følgende:
»Arbejdsløshedskasserne skal sikre, at ydelser, der udbetales med  

 forskud fra Direktoratet for Arbejdsløshedsforsikringen, først er til  

 disposition for medlemmerne den sidste bankdag i måneden/den 2. onsdag efter  

 dagpengeperiodens udløb.
Forskud til ydelser, der udbetales efter den faste  

 dispositionsdag, kan rekvireres løbende.
Det er en betingelse for, at forskudsmidlerne kan rekvireres af GiroBank,  

 at kassens udbetalingsmateriale er vedlagt en følgeseddel underskrevet af 2  

 af kassen befuldmægtigede personer.
Standardblanket til det formål udsendes  

 af direktoratet.
Den praktiske tilrettelæggelse af procedurer, afleveringsfrister for  

 udbetalingsmaterialet m.v. aftales direkte mellem GiroBank og kassen.« Endvidere gøres opmærksom på, at »Postgiro« og  

 »postgirokonti« nu hedder »GiroBank« og  

 »Girokonti«.
