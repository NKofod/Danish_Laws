 I medfør af §§ 5, 12 og 15 i lov om levnedsmidler m.m., jfr.  

 lovbekendtgørelse nr. 26 af 9. februar 1968, og efter indenrigsministerens  

 bemyndigelse samt i medfør af § 1, stk. 2, i lov nr. 109 af 31. marts 1930 om  

 tillæg til lov nr. 129 af 12. april 1911 om handel med smør og fremmede  

 landbrugsprodukter m.m. fastsættes herved følgende bestemmelser.
§ 1.  Ved konsumis (med undtagelse af frossen  

 konsumisblanding, jfr. stk. 9) forstås i denne bekendtgørelse ethvert til  

 salg eller fordeling til menneskeføde bestemt produkt, der udleveres i  

 frossen eller delvis frossen tilstand, og som er tilvirket ved afkøling af 1. blandinger, hvori mælk eller fløde udgør en  

 væsentlig bestanddel, og som ikke indeholder andre fedtstoffer end mælkefedt,  

 jfr. dog § 2, 2. blandinger af vand, sukker samt frugtsaft,  

 frugtmasse eller smagsstoffer med eller uden tilsætning af farve m.m.
 Stk. 2.  Bestemmelserne i denne bekendtgørelse omfatter  

 dernæst de til frysning såvel på som uden for tilvirkningsstedet bestemte  

 flødeis-, mælkeis- og sherbetblandinger samt flødeis-, mælkeis- og  

 sherbetpulver, jfr. stk. 9, 10 og 11.
 Stk. 3.  Under de i stk. 1, 1. nævnte, af blandinger,  

 der indeholder mælk eller fløde, tilvirkede varer, henregnes flødeis, mælkeis  

 og sherbet.
 Stk. 4.  Flødeis skal indeholde mindst 9 pct. mælkefedt  

 og mindst 7 pct. fedtfri mælketørstof.
 Stk. 5.  Mælkeis skal indeholde mindst 3 pct. mælkefedt  

 og mindst 7 pct. fedtfri mælketørstof.
Stk. 6.  Sherbet skal være tilvirket af mælk eller fløde  

 og/eller flødeis- eller mælkeisblanding samt vand, sukker og frugtsaft eller  

 frugtmasse.
Sherbet skal indeholde mindre end 7 pct. mælketørstof.
Stk. 7.  De i stk. 1, 2. nævnte varer må ikke indeholde  

 mælkebestanddele.
Varerne benævnes i det følgende »limonadeis«.
 Stk. 8.  Konsumis må ikke tilvirkes, udføres, forhandles  

 eller fordeles, medmindre varen opfylder de i denne bekendtgørelse fastsatte  

 bestemmelser for flødeis, mælkeis, sherbet eller limonadeis.
 Stk. 9.  Ved flødeis-, mælkeis- og sherbetblanding  

 (konsumisblanding) forstås i denne bekendtgørelse enhver flydende eller  

 frossen blanding, der er bestemt til tilvirkning af henholdsvis flødeis,  

 mælkeis og sherbet.
Stk. 10.  Flødeis- og mælkeisblanding skal indeholde  

 mindst 7 pct. fedtfri mælketørstof og henholdsvis mindst 9 pct. og mindst 3  

 pct. mælkefedt.
Sherbetblanding skal indeholde mindre end 7 pct.  

 mælketørstof.
 Stk. 11.  Ved flødeis-, mælkeis- og sherbetpulver  

 (konsumispulver) forstås i denne bekendtgørelse enhver indtørret flødeis-,  

 mælkeis~ og sherbetblanding.
 Stk. 12.  For ermol-is er bestemmelser fastsat i  

 bekendtgørelse nr. 169 af 2. juni 1931 om tilvirkning og forhandling af ermol  

 (fedtemulsioner) m. m.
 § 2.  Uanset bestemmelserne i § 1 er det tilladt ved  

 tilvirkning af flødeis, mælkeis, sherbet og de tilsvarende blandinger at  

 anvende hønseæg, jfr. § 4, stk. 2, samt emulgeringsmidler, der indeholder  

 andre fedtstoffer og/eller omdannede fedtstoffer end mælkefedt, men indholdet  

 af emulgeringsmidler må udgøre højst 0,5 pct. af den færdige vare.
 Stk. 2.  Til overtræk på konsumis må kun anvendes  

 chokolade, sukkervarer og andre ved almindelig temperatur faste bestanddele.  

 Overtræk, der tydeligt adskiller sig fra isen, og iblandinger, der lader sig  

 adskille fra isen ved sigtning af det smeltede produkt gennem en sigte med  

 maskeåbning 1 mm, regnes ikke som bestanddel af isen, jfr. dog § 8, stk. 3.  

 Det samme gælder indlagte lag, men disse må ikke indeholde andre fedtstoffer  

 end mælkefedt.
 Stk. 3.  Sammenfrysning af de i § 1 nævnte sorter  

 konsumis (flødeis, mælkeis, sherbet og limonadeis) er tilladt på betingelse  

 af, at  sammenfrysningen kun fremstilles i forbrugerpakninger,  

at  issorterne forefindes i adskilte lag, samt at det i varens  

 mærkning tydeligt anføres, hvilke issorter der indgår i sammenfrysningen, j  

 fr. § 10, stk. 1.
Stk. 4.  Overfladen af pinde til indfrysning i konsumis  

 skal være glat og må ikke være forsynet med forsiringer, indhak o.lign. eller  

 med mærkning af nogen art.
Dog må pinde af plasticmateriale være riflede.
§ 3.  Enhver, der her i landet til salg eller  

 fordeling vil tilvirke konsumis og/eller blandinger til frysning af konsumis,  

 jfr. § 1, stk. 9, eller som inden salg (fordeling) vil ændre tilstandsformen  

 af indkøbt konsumis ved mekanisk behandling, skal til Statskontrollen med  

 Mejeriprodukter og æg m. m. (i det følgende benævnt statskontrollen) (* 1)  

 skriftligt anmelde, hvor virksomheden agtes drevet, ligesom senere flytning  

 også skal anmeldes. (* 2) Stk. 2.  Enhver, der agter her til landet at indføre  

 konsumis eller flødeis-, mælkeis- eller sherbetpulver, skal skriftligt  

 anmelde det til statskontrollen med angivelse af, hvor de importerede varer  

 agtes opbevaret, indtil forhandling (fordeling) finder sted, jfr. stk. 3.
 Stk. 3.  Indførsel her til landet af konsumis eller  

 flødeis-, mælkeis- eller sherbetpulver må kun finde sted, såfremt der for  

 hver enkelt forsendelse af de pågældende varer til toldvæsenet afleveres en  

 af statskontrollen på importørens begæring udfærdiget passerseddel, der  

 indeholder angivelse af importørens navn, varens art, mængde og importland,  

 samt hvor varen skal opbevares, indtil forhandling (fordeling) finder sted.  

 Statskontrollen kan som betingelse for udstedelse af passerseddel kræve  

 fornøden dokumentation for, at der i det pågældende land er fastsat krav til  

 varernes fremstilling af mindst tilsvarende art som de krav, der er gældende  

 for vedkommende varer fremstillet her i landet.
Stk. 4.  Den i stk. 3 nævnte passerseddel skal ved  

 varens udlevering påtegnes af toldvæsenet og skal af importøren senest 3 dage  

 efter påtegningen tilbagesendes til statskontrollen.
Ikke udnyttede  

 passersedler skal straks efter gyldighedsfristens udløb tilbagesendes til  

 statskontrollen.
 Stk. 5.  Indført konsumis og konsumispulver må ikke  

 forhandles her i landet, forinden statskontrollen efter undersøgelse af  

 varerne i de enkelte forsendelser har meddelt tilladelse dertil.  

 Statskontrollen kan fastsætte særlige betingelser for opbevaring af  

 importeret konsumis og konsumispulver.
 Stk. 6.  Enhver virksomhed her i landet, hvori foregår  

 industrimæssig tilvirkning af de i stk. 1 nævnte varer, er underkastet de til  

 enhver tid af landbrugsministeriet udstedte bestemmelser om indretning og  

 drift af samt renlighed i mejerier m.m., jfr. bekendtgørelse nr. 344 af 27.  

 september 1966.
§ 4.  Ved tilvirkning her i landet af flødeis,  

 mælkeis, sherbet og de tilsvarende blandinger må kun anvendes god, frisk og  

 velbehandlet fløde og/eller mælk, der har været opvarmet til mindst 80 grader  

 C og ikke giver reaktion ved parafenylendiaminprøven (Storch's prøve). Det er  

 dog tilladt til tilvirkning af flødeis, mælkeis og sherbet at anvende  

 flødeis~ eller mælkepulver samt mælkekonserves under forudsætning af, at  

 disse varer er tilvirket i en af landbrugsministeriet til tilvirkning af  

 mælkekonserves til udførsel autoriseret fabrik, og at samtlige de i de  

 indtørrede blandinger anvendte bestanddele, herunder æg og ægprodukter, har  

 været opvarmet i blandingen til mindst 80 grader C.
Undtaget herfra er dog  

 tilsætninger som egentlige smagsstoffer, der ikke er egnede til at  

 underkastes højpasteurisering.
Det er endvidere tilladt til tilvirkning af  

 flødeis, mælkeis og sherbet at anvende importeret flødeis-, mælkeis- eller  

 sherbetpulver, der opfylder de i §§ 8 og 11 fastsatte krav til pulverets  

 bakteriologiske kvalitet m.m.
Pulveret skal tillige med hensyn til den  

 forholdsvise sammensætning modsvare de i denne bekendtgørelse fastsatte  

 bestemmelser om sammensætning med hensyn til indhold af mælkebestanddele og  

 tilladte mængder og arter af emulgatorer, stabilisatorer og farvestoffer  

 m.m., jfr. stk. 3-5 samt §§ 2 og 5.
Stk. 2.  Smør, der måtte blive anvendt ved tilvirkning  

 her i landet af de i stk. 1 nævnte varer, skal være lurmærket og have bevaret  

 sin fejlfri beskaffenhed.
Når hønseæg anvendes, skal de være af prima  

 kvalitet og udslås i den pågældende virksomhed umiddelbart før brugen.  

 Ægprodukter af prima kvalitet må anvendes på betingelse af, at varerne  

 hidrører fra en af landbrugsministeriet til tilvirkning af danske ægprodukter  

 autoriseret virksomhed.
Anvendelse af andeæg og andre æg, der ikke er  

 hønseæg, er forbudt.
Stk. 3.  Ved tilvirkning af de i denne bekendtgørelse  

 omhandlede varer må tilsætning af kunstige sødestoffer ikke finde sted,  

 medmindre der af statskontrollen på nærmere betingelser efter samråd med  

 Sundhedsstyrelsen er meddelt tillladelse dertil.
Som bindemidler må kun  

 anvendes gelantine, pektin, tragant, alginat, karboxymethylcellulose,  

 carrageenan, samt johannesbrødkærnemel, medmindre statskontrollen efter  

 samråd med Sundhedsstyrelsen har meddelt tilladelse til anvendelse af andre  

 bindemidler.
Det samlede indhold af bindemidler må ikke overstige 1 pct. af  

 den færdige blanding, og for så vidt angår johannesbrødkærnemel må indholdet  

 ikke overstige 0,4 pct.
Tilsætning af mel er forbudt.
 Stk. 4.  Når konsumis sælges under betegnelser, hvori  

 indgår navnet på en frugt- eller bærsort, skal varen indeholde saft eller  

 frugtmasse af den pågældende sort, og varen skal være tydeligt karakteriseret  

 af tilsætningen.
 Stk. 5.  Alle tilsætninger, der anvendes ved tilvirkning  

 af konsumis, skal være af sund og god kvalitet.
 § 5.  Det er forbudt at tilvirke, indføre, udføre,  

 falbyde, forhandle eller fordele flødeis og mælkeis samt flødeis- og  

 mælkeisblanding og flødeis- og mælkeispulver, der indeholder  

 konserveringsstoffer, uorganiske farvestoffer eller andre syntetiske,  

 organiske farvestoffer (tjærefarvestoffer) end Tartrazin, Sunset Yellow E.  

 G., Ponzeau 4 R og Amaranth (Color Index 1956 henholdsvis numrene 19140,  

 15985, 16255 og 16185). De fire nævnte farvestoffer må hver for sig eller i  

 blanding anvendes i en mængde af højst 300 mg pr. liter konsumisblanding.
 Stk. 2.  I kandiserede kirsebær og lignende  

 pyntefrugter, der anvendes i konsumis som helhed, samt i sherbetpulver samt  

 limonadeis må anvendes de i Indenrigsministeriets vejledning om farvestoffer  

 i levneds- og nydelsesmidler angivne farvestoffer.
§ 6.  Enhver til tilvirkning af flødeis, mælkeis eller  

 sherbet bestemt blanding, indeholdende mælk og/eller fløde, skal, senest en  

 time efter at sammenblandingen af råstofferne har fundet sted, opvarmes til  

 mindst 65 grader C og holdes på denne temperatur i mindst 30 minutter eller  

 underkastes en dermed ligestillet opvarmning.
Det er dog tilladt at tilsætte  

 smags- og farvestoffer, jfr. § 5, efter at den fornævnte opvarmning af  

 blandingen har fundet sted.
Umiddelbart efter opvarmningen - eventuelt dog  

 først efter homogenisering - skal blandingen nedkøles til og, indtil frysning  

 eller udlevering finder sted, opbevares ved en temperatur, der ikke  

 overstiger 5 grader C.
Blandingen skal fryses eller udleveres senest dagen  

 efter dens tilvirkning.
Stk. 2.  Frossen flødeis-, mælkeis- og sherbetblanding  

 skal på tilvirkningsstedet emballeres i dertil egnede beholdere, hvis  

 rumindhold ikke må overstige 5 liter.
Beholderne, der skal godkendes af  

 statskontrollen, skal være forarbejdet af materiale, der ikke kan påvirke  

 mixen i skadelig retning.
Beholdere eller indsatsposer af plastmateriale skal  

 opfylde kravene i Sundhedsstyrelsens cirkulære af 20. juli 1962 (eller senere  

 cirkulærer) om anvendelse af plast (plastics) i forbindelse med levnedsmidler  

 og drikkevand.
Beholderne, der ikke må genanvendes til mix, skal være af en  

 sådan styrke, at de er fuldstændig tætte under optøning af mixen.
De enkelte  

 beholdere skal tæt tillukkes inden udlevering af mixen fra tilvirkningsstedet  

 og skal på tydelig, iøjnefaldende og holdbar måde være mærket med varens art.  

 Ordet »Mix« må benyttes i mærkningen, f.eks. »Frossen  

 flødeismix«.
Beholderen skal endvidere være mærket med virksomhedens  

 kontrolnummer eller dens navn og adresse samt en mærkning, der angiver  

 tilvirkningsdatoen, jfr. § 7. Luftindholdet i frossen blanding (Mix) må ikke  

 være forøget.
 Stk. 3.  Afsenderen af frossen blanding er  

 ansvarlig for, at blandingens temperatur på intet tidspunkt under  

 udbringningen (afhentningen), indtil modtagelsen på bestemmelsesstedet finder  

 sted, overstiger -5 grader C.
Stk. 4.  Indkøbt frossen flødeis-, mælkeis- og  

 sherbetblanding skal, indtil optøning finder sted, opbevares ved en  

 temperatur, der ikke overstiger -5 grader C.
Optøning af blandingen må  

 tidligst påbegyndes 24 timer, før frysning til konsumis finder sted.
Optøet  

 blanding skal opbevares ved en temperatur, der ikke overstiger 5 grader C,  

 indtil frysning finder sted.
Optøning og opbevaring af mixen må kun finde  

 sted i den beholder, hvori mixen er leveret.
Stk. 5.  Transport (udbringning og afhentning) af  

flydende  flødeis-, mælkeis- og sherbetblanding må kun finde sted i  

 afkølet vogn eller termopakning.
Der må kun anvendes vogne og termopakninger,  

 der er godkendt af statskontrollen.
Afsenderen er ansvarlig for, at  

 blandingens temperatur på intet tidspunkt under udbringningen (afhentningen)  

 indtil modtagelsen på bestemmelsesstedet overstiger 5 grader C.
 Stk. 6.  Indkøbt flydende flødeis-, mælkeis- og  

 sherbetblanding skal i den virksomhed, hvor blandingen skal anvendes,  

 opbevares ved en temperatur, der ikke overstiger 5 grader C, og der må ikke  

 tilsættes blandingen andre stoffer end smagsstoffer og farvestoffer, jfr. §  

 5. Blandingen skal fryses senest dagen efter modtagelsen.
Stk. 7.  Ved tilvirkning af flødeis, mælkeis eller  

 sherbet af henholdsvis flødeis-, mælkeis- og sherbetpulver må kun benyttes  

 rent vand til opløsning af pulveret.
Opløsningen skal, senest 1 time efter at  

 sammenblandingen af pulver og væske har fundet sted, opvarmes til mindst 65  

 grader C og holdes på denne temperatur i mindst 30 minutter eller underkastes  

 en dermed ligestillet opvarmning.
Blandingen skal umiddelbart efter  

 opvarmningen nedkøles til og, indtil frysning finder sted, opbevares ved en  

 temperatur, der ikke overstiger 5 grader C, og der må ikke tilsættes den  

 andre stoffer end smagsstoffer og farvestoffer, jfr. § 5. Blandingen skal  

 fryses samme dag, som den er tilvirket.
 Stk. 8.  Salg eller fordeling af flødeis-, mælkeis- og  

 sherbetblanding, der er tilvirket af henholdsvis flødeis-, mælkeis- og  

 sherbetpulver, er forbudt.
Stk. 9.  Flødeis, mælkeis og sherbet må kun omfryses,  

 såfremt dette sker umiddelbart efter, at produktet første gang er frosset,  

 eller såfremt produktet udelukkende har været opbevaret i hærderum på  

 tilvirkningsstedet ved hærdetemperatur.
Flødeis-, mælkeis- og sherbetblanding  

 må ikke tages retur, og flødeis, mælkeis samt sherbet, der er taget retur, må  

 ikke under nogen form anvendes til menneskeføde.
§ 7.  Ved salg eller fordeling af flydende eller  

 frossen flødeis-, mælkeis- og sherbetblanding skal varen være anbragt i  

 beholdere, der er mærket med den tilvirkende virksomheds kontrolnummer eller  

 navn og adresse og forsynet med løbenummer.
Inden varens udbringning fra  

 tilvirkningsstedet skal enhver beholder plomberes og forsynes med en på  

 plombesnoren anbragt seddel, der skal påføres dato for udleveringen.
Ved salg  

 (fordeling) skal afleveres en følgeseddel, der skal indeholde angivelse af  

 nummeret på hver beholder, det i hver beholder indeholdte kvantum,  

 udleveringsdatoen, klokkeslettet for afleveringen samt for så vidt angår  

 flødeisblanding varens fedtindhold.
 Stk. 2.  Den i stk. 1 nævnte følgeseddel skal tillige  

 være påtrykt følgende, for så vidt angår henholdsvis frossen og flydende  

 konsumisblanding:
 Frossen konsumisblanding:
1. Køberen skal opbevare sedlen, indtil blandingen er  

 frosset til konsumis, 2. Blandingen skal, indtil optøning skal finde sted,  

 opbevares ved en temperatur, der ikke oversiger -5 grader C, 3. Optøning af blandingen må tidligst påbegyndes 24  

 timer, før frysning til konsumis finder sted, 4. Optøet blanding skal opbevares ved en temperatur,  

 der ikke overstiger 5 grader C, indtil frysning finder sted, samt 5. Optøning og opbevaring af blandingen (mixen) må kun  

 finde sted i den beholder, hvori blandingen er leveret.
 Flydende konsumisblanding:
1. Køberen skal opbevare sedlen, indtil blandingen  

 fryses, 2. Blandingen skal fryses senest dagen efter  

 modtagelsen, samt 3. Den skal, indtil frysning finder sted, opbevares  

 ved en temperatur, der ikke overstiger 5 grader C.
 § 8.  Indholdet af bakterier, bestemt ved  

 pladespredningsmetoden efter den af Nordisk Metodikkomite for næringsmidler i  

 blad nr. 27. 1958 beskrevne metode for bestemmelse af kimindholdet i mælk,  

 fløde og iskrem (i mælke-pepton-agar) må ikke overstige:
1. 100.000 pr. ml smeltet flødeis, mælkeis og  

 sherbetis, 2. 2.000 pr. ml smeltet limonadeis, 3. 25.000 pr. ml flødeis-, mælkeis- og  

 sherbetblanding, 4. 25.000 pr. g flødeis-, mælkeis- og sherbetpulver.
 Stk. 2.  Indholdet af coliforme bakterier, bestemt ved  

 pladespredningsmetoden efter den af Nordisk Metodikkomit2 for næringsmidler i  

 blad nr. 44. 1962 beskrevne metode for bestemmelse af indhold af coliforme  

 bakterier i næringsmidler, (udsød i rødviolet- galde-pepton-lactose-agar) må  

 ikke overstige:
1. 100 pr. ml smeltet flødeis, mælkeis og sherbetis, 2. 10 pr. ml smeltet limonadeis, 3. 50 pr. ml flødeis-, mælkeis- og sherbetblanding  

 (flydende såvel som frossen), 4. 50 pr. g flødeis-, mælkeis- og sherbetpulver.
 Stk. 3.  Overtræk på og i blandinger i de under stk. 1  

 og 2 nævnte produkter skal være af god bakteriologisk kvalitet.
 Stk. 4.  Vægtfylden af flødeis, mælkeis og sherbet må  

 ikke være mindre end 0,5.
 § 9.  Ved salg af her i landet tilvirket konsumis til  

 videre salg (fordeling) skal hver enkelt pakning være tydeligt mærket med  

 producentens navn og virksomhedens beliggenhed eller med et producenten af  

 statskontrollen tildelt kendingsmærke.
§ 10.  Mælkeis, sherbet og limonadeis, der tilvirkes  

 her i landet, skal umiddelbart efter frysningen anbringes i beholdere eller  

 pakninger, der er mærket henholdsvis »Mælkeis«,  

 »Sherbetis« og »Limonadeis«, Tilsvarende skal pakninger  

 med sammenfrysninger, jfr. § 2, stk. 3, mærkes med betegnelsen:  

 »Sammenfrysning af ..... (angivelse af de i sammenfrysningen indgåede  

 sorter af konsumis).« Stk. 2.  Ved enhver art af falbyden og forhandling  

 (fordeling) af mælkeis, sherbet, limonadeis og sammenfrysninger af konsumis  

 skal varen være anbragt og udleveres i beholdere henholdsvis pakninger, der  

 er mærket henholdsvis »Mælkeis« »,Sherbetis«,  

 »Limonadeis« og »Sammenfrysning af ...«, jfr. dog stk. 3  

 samt § 2, stk. 3.
Stk. 3.  Mærkningen,der skal være tydelig, holdbar og  

 iøjnefaldende, skal være anbragt på siden af hver pakning eller, for så vidt  

 angår beholdere af metal, være indpresset i siden eller i såvel låg som bund.  

 Bogstaverne skal, for så vidt pakningen indeholder 1 liter eller derover,  

 være mindst 10 mm høje og i modsat fald mindst 3 mm høje.
Såfremt mælkeis,  

 sherbet og limonadeis i detailsalg udleveres uemballeret, skal isen i  

 modtagerens påsyn udstikkes af en beholder, der er mærket med et for  

 modtageren tydeligt og iøjnefaldende skilt, hvorpå henholdsvis  

 »Mælkeis«, »Sherbet« og »Limonadeis« er anført  

 i sort farve på lys bund og med mindst 40 mm høje bogstaver af bloktype.
 § 11.  Flødeis, mælkeis, sherbet, limonadeis og  

 sammenfrysninger deraf samt flødeis-, mælkeis- og sherbetpulver, der indføres  

 fra udlandet, skal med hensyn til fremstilling, sammensætning, bakteriologisk  

 kvalitet og de anvendte råstoffer m. m. svare til bestemmelserne i nærværende  

 bekendtgørelse eller krav af tilsvarende art.
Stk. 2.  Samtlige i varerne anvendte bestanddele,  

 herunder æg og ægprodukter, jfr. § 4, stk. 1 og 2, skal i blandingen have  

 været opvarmet til mindst 80 grader C.
Undtaget herfra er dog sådanne  

 tilsætninger som egentlige smagsstoffer, der ikke er egnede til at  

 underkastes højpasteurisering.
Stk. 3.  De i stk. 1 nævnte varer skal ved indførslen  

 være anbragt i beholdere (pakninger), der er mærket med ordet  

 »Udenlandsk« eller med det tillægsord, der angiver  

 oprindelseslandet.
For så vidt varen er mælkeis, sherbet, limonadeis eller  

 sammenfrysning, skal beholderne (pakningerne) tillige være mærket henholdsvis  

 »Mælkeis«, »Sherbet«, »Limonadeis« eller  

 »Sammenfrysning ....« som foreskrevet i § 10. Flødeis-, mælkeis-  

 eller sherbetpulver skal på dansk eller på et hovedsprog være mærket med de  

 respektive sortsangivelser.
 Stk. 4.  Ved salg til videre salg en gros af her til  

 landet indført konsumis og flødeis-, mælkeis- og sherbetpulver skal hver  

 pakning tillige være tydeligt mærket med importørens navn og adresse eller  

 med et ham af statskontrollen tildelt kontrolnummer.
 Stk. 5.  Indført konsumis, der er smeltet, må ikke  

 genfryses.
 Stk. 6.  Flødeis-, mælkeis- og sherbetblanding i  

 flydende eller frossen tilstand må ikke indføres her til landet.
§ 12.  Mælk, fløde, flødeis-, mælkeis- og  

 sherbetblanding samt flødeis-, mælkeis- og sherbetpulver og opløsninger  

 heraf, der her i landet anvendes til tilvirkning af flødeis, mælkeis eller  

 sherbet, såvel som det færdige produkt må kun opbevares i lukkede, hele og  

 rene beholdere af en sådan beskaffenhed, at de ikke kan forurene eller  

 påvirke indholdet.
Beholderne må ikke benyttes til andet end opbevaring af  

 fornævnte produkter.
Stk. 2.  Alt vand, der finder anvendelse i virksomheden,  

 skal opfylde kravene til godt drikkevand.
Det påhviler virksomheden,  

 medmindre vandforsyningen sker fra kommunalt vandværk, mindst en gang årligt  

 at lade vandet bakteriologisk undersøge.
Analyseattest er for sådanne  

 undersøgelser skal virksomheden opbevare i mindst 3 år.
 Stk. 3.  Uanset det i stk. 2 anførte er det tilladt til  

 køling at anvende vand, der ikke opfylder kravene til drikkevand, såfremt  

 vandet føres i lukket rørsystem uden nogen som helst forbindelse med andre  

 vandledninger og uden mulighed for aftapning eller afløb i de til  

 virksomheden hørende tilvirknings- eller lagerlokaler.
 Stk. 4.  Råis, der benyttes til afkøling ved udbringning  

 af konsumis eller blandinger til konsumis, skal være fremstillet af vand, der  

 opfylder de i stk. 2 nævnte krav.
Stk. 5.  Beholdere for konsumis, der benyttes mere end  

 en gang, samt beholdere for blandinger til konsumis skal være af vel  

 fortinnet jern, alminium, rustfrit stål eller andet af statskontrollen  

 godkendt materiale.
De nævnte beholdere skal, forinden de fyldes, omhyggeligt  

 renses som angivet i § 13.
 Stk. 6.  Papir, kartonhylstre, papæsker o. lign., der  

 anvendes til emballage direkte om konsumis eller flødeis-, mælkeis- eller  

 sherbetpulver, må ikke indeholde giftige stoffer, som kan påvirke eller  

 optages i varen, og må ikke være forsynet med påtryk, som kan smitte af på  

 denne.
§ 13.  Alle i lokalerne benyttede kar, redskaber,  

 maskiner, rørledninger og apparater skal være således indrettet, at de let  

 kan holdes rene.
De skal være velholdte, holdes omhyggeligt rene og skal  

 mindst en gang daglig tømmes og omhyggeligt renses ved skylning med koldt  

 eller lunkent vand, efterfulgt af mekanisk rensning ved hjælp af varmt vand,  

 tilsat mindst 2 pct. soda eller andet egnet rensemiddel.
Efter fornøden  

 efterskylning med rent vand skal delene omhyggeligt skoldes med koghedt vand  

 eller damp eller skylles med vand, der skal være tilsat klorkalk eller andet  

 klorholdigt præparat i en sådan mængde, at opløsningen indeholder mindst 200  

 mg aktivt klor pr. liter.
Statskontrollen kan dog efter indhentet udtalelse  

 fra Sundhedsstyrelsen tillade anvendelse af andre desinfektionsmidler end  

 klorkalk eller klorholdigt præparat, når disses effektivitet er godtgjort på  

 betryggende måde, og deres anvendelse ikke skønnes at indebære sundhedsfare.  

 Så vidt muligt skal det maskinelle anlæg (blande- og  

 pasteuriseringsapparater, homogenisator, køler, modningsbeholder, fryser  

 m.m.) være således opstillet og forbundet, at det kogende vand eller den  

 desinfektionsmiddel indeholdende væske ved hjælp af pumpe kan cirkuleres  

 gennem hele systemet.
Forinden apparaturet på ny tages i brug, skal det  

 gennemskylles med rent vand, således at rester af anvendt desinfektionsmiddel  

 fjernes.
Stk. 2.  Beholdere for konsumis, der benyttes mere end  

 2n gang, samt beholdere for blandinger til konsumis skal, forinden de fyldes,  

 omhyggeligt renses på samme måde som for kar, redskaber m. m. i stk. 1  

 angivet.
Papir og pap, der anvendes som direkte emballage om konsumis, må kun  

 benyttes en gang.
Emballage, der benyttes til ispakning om beholdere med  

 konsumis samt blandinger til konsumis, skal omhyggeligt renholdes og må ikke  

 benyttes til andet.
§ 14.  Enhver, der til salg eller fordeling en gros  

 tilvirker konsumis og/eller flødeis-, mælkeis- og sherbetblanding, skal føre  

 bog over tilvirkningen.
Over indførsel, udførsel samt forhandling og  

 fordeling en gros skal ligeledes føres bog.
Importører af flødeis-, mælkeis-  

 og sherbetpulver skal ligeledes føre bog over indførsel og salg af disse  

 varer.
Stk. 2.  Bøgerne skal være indrettet efter skemaer, der  

 udleveres af statskontrollen, og skal være autoriseret af denne.
Dog kan de  

 pågældendes forretningsbøger træde i stedet for de særlige bøger vedrørende  

 indførsel, udførsel, forhandling og fordeling, såfremt de indeholder de  

 ifølge skemaet krævede oplysninger og er tilgængelige for statskontrollen.
 Stk. 3.  De i denne paragraf omhandlede bøger skal være  

 tilgængelige for statskontrollen i de pågældende virksomheder i disses  

 sædvanlige arbejds- eller forretningstid.
§ 15.  Tilsyn med overholdelsen af de i denne  

 bekendtgørelse indeholdte bestemmelser føres af statskontrollen, der har  

 adgang til ethvert sted her i landet, hvor konsumis og de nævnte blandinger  

 og pulvere tilvirkes, falbydes, forhandles, fordeles, oplagres eller  

 indføres.
Statskontrollen har ret til efter gangbar pris at udtage prøver  

 samt efterse de i § 14 nævnte bøger.
Der skal ydes statskontrollen al  

 fornøden bistand ved dens eftersyn og prøveudtagning.
Emballerede varer anses  

 altid for færdigtilvirkede.
 Stk. 2.  Den sundhedskommissionerne påhvilende  

 tilsynspligt berøres ikke af bestemmelserne i denne bekendtgørelse.
 § 16.  Overtrædelse af denne bekendtgørelse straffes  

 med bøde, for så vidt angår flødeis, mælkeis, sherbet, flødeis-, mælkis-, og  

 sherbetblanding samt -pulver, i medfør af bestemmelserne i § 4 i lov nr. 109  

 af 31. marts 1930 og, for så vidt angår limonadeis, i medfør af  

 bestemmelserne i § 23 i lov nr. 174 af 28. april 1950 om levnedsmidler m.m.
 § 17.  Denne bekendtgørelse træder i kraft den 15.  

 juli 1968.
 Stk. 2.  Bekendtgørelse nr. 219 af 24. maj 1960 om  

 tilvirkning og forhandling af konsumis samt bekendtgørelse nr. 183 af 23. maj  

 1966 om tillæg til den nævnte bekendtgørelse ophæves.
 Landbrugsministeriet, den 2. juli 1968.
Peter Larsen. / G.
Skibsted.
 (* 1) Statskontrollens kontorer er for tiden:
 Vester Voldgade 115, København V., (1. kontroldistrikt: København,  

 Københavns, Frederiksborg og Bornholms amter). Kongensgade 27, Odense (2.  

 kontroldistrikt: Holbæk amt undtagen Samsø, Sorø, Præstø, Maribo, Svendborg  

 og Odense amter). Havnegade 4, Århus (3. kontroldistrikt: Hjørring, Thistsd,  

 Ålborg, Viborg, Randers, Århus og Skanderborg amter samt Samsø). Orla  

 Lehmannsgadede 10, Vejle. (4. kontroldistrikt: Ringkøbing, Ribe, Vejle,  

 Haderslev, Åbenrå, Sønderborg og Tønder amter).
 (* 2) Opmærksomheden henledes på, at den pågældende anmeldelse ikke  

 fritager virksomheden for at søge godkendelse hos eller foretage anmeldelse  

 til vedkommende sundhedskommission og direktoratet for arbejdstilsynet, hvis  

 sådant er påbudt.
