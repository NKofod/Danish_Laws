Cirkulære om genoptagelse -  

 beskatnings-/retserhvervelsestidspunkt for lønkrav i konkursbo/under  

 betalingsstandsning1) 1.	Efter kildeskatteloven § 46, stk. 2, skal der indeholdes  

 A-skat på udbetalingstidspunktet og senest 6 måneder efter  

 endelig retserhvervelse.
 2.	Højesteret har ved dom af 29. juni 1998 (TfS 1998, 526)  

 ændret Østre Landsrets dom af 13. marts 1997 (TfS 1997, 307), og  

 har dermed fastslået at indeholdelse af A-skat og beskatning af et  

 lønkrav - udover krav fra Lønmodtagernes Garantifond (LG) -  

 udskydes til udlodningstidspunktet uanset kildeskattelovens § 46,  

 stk. 2, 2. pkt.
Der var tale om et lønkrav, der indgik som et krav i  

 konkursboet i en virksomhed, hvor lønmodtageren var ansat indtil  

 konkursen.
Kravet omfattede løn og feriepenge, som ikke var blevet  

 dækket af LG.
3.	Højesteret bemærkede i sin afgørelse:  

 "På tidspunktet for den ansattes erhvervelse af kravet på  

 erstatning for løntab mod konkursboet var det usikkert, i hvilket  

 omfang og hvornår kravet ville blive opfyldt efter konkurslovens  

 regler.
Blandt andet som følge heraf kan boets pligt i medfør  

 af kildeskattelovens § 46 til at indeholde A-skat - uanset  

 6-månedersfristen i § 46 stk. 2, 2. pkt. - først anses  

 for indtrådt på det tidspunkt, da boet foretog udlodning til  

 opfyldelse af kravet.
Det er i kildeskatteloven og dennes forarbejder  

 forudsat, at der også i tilfælde, hvor et lønkrav ikke  

 udbetales på det tidspunkt, hvor lønmodtageren har erhvervet  

 endelig ret til kravet, vil være samtidighed mellem  

 beskatningstidspunkt og indeholdelsestidspunkt, således at  

 lønmodtageren i beskatningsåret godskrives indeholdt  

 foreløbig skat." På denne baggrund fandt Højesteret, at  

 beskatningstidspunktet var udbetalingstidspunktet.
4.	I situationer, hvor der indtræder konkurs i en arbejdsgivers  

 virksomhed, udskydes indeholdelses- og beskatningstidspunktet for  

 bestående krav på løn - udover LG-krav - dermed til  

 udbetalingstidspunktet.
Tilsvarende gælder krav på feriepenge af  

 denne løn, som der også var tale om i  

 højesteretssagen.
 Det samme må antages at gælde i situationer, hvor der  

 indtræder betalingsstandsning, fordi der her foreligger en tilsvarende  

 usikkerhed om, i hvilket omfang og hvornår lønkrav mv. vil blive  

 opfyldt efter konkurslovens regler.
5.	I situationer hvor krav på løn og feriepenge - ud over  

 LG-krav - er indtægtsført i det år, hvor der er erhvervet  

 endelig ret til kravet, og der er indtrådt betalingsstandsning eller  

 konkurs inden 6 måneder efter, der er erhvervet endelig ret til  

 indkomsten jf. kildeskattelovens § 46, stk. 2, anmodes  

 skattemyndighederne om at genoptage skatteansættelserne og ændre  

 dem, så beskatningen sker i udlodningsåret ved konkurs, og i det  

 år hvor betalingsstandsning ophører i tilfælde, hvor den  

 ikke fører til konkurs.
Genoptagelse skal ske, hvis der ansøges  

 herom eller, forholdet i øvrigt er skattemyndighederne bekendt.
 6.	Genoptagelse af skatteansættelserne kan ske fra og med  

 indkomståret 1995.
 7.	Ansøgning om genoptagelse af skatteansættelserne skal  

 indgives til skattemyndighederne inden udgangen af 1999, på hvilket  

 tidspunkt cirkulæret bortfalder.
 Herefter kan der udelukkende ske genoptagelse efter den almindelige  

 regel i skattestyrelseslovens § 4, stk. 1. Det vil sige, at indtil  

 udgangen af år 2000 kan anmodning om genoptagelse af indkomståret  

 1997 stadig imødekommes.
