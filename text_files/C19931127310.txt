 De vejledende retningslinier for fastsættelse af højere børnebidrag end  

 normalbidraget er senest blevet reguleret pr. 1. januar 1993. Normalbidraget  

 var dengang 8.076 kr. årligt, og det blev lagt til grund, at den  

 gennemsnitlige årsindtægt for mandlige arbejdere udgjorde ca. 210.000 kr.
Ved lovbekendtgørelse nr. 254 af 8. april 1992 om børnetilskud og  

 forskudsvis udbetaling af børnebidrag, som senest ændret ved lov nr. 449 af  

 30. juni 1993, er normalbidraget pr. 1. januar 1994 forhøjet til 8.436 kr.  

 årligt.
Den gennemsnitlige årsindtægt for arbejdere forventes på nuværende  

 tidspunkt at blive ca. 215.000 kr. i 1994.
Ved behandling af fastsættelse af højere bidrag end normalbidraget er det  

 Civilretsdirektoratets opfattelse, at der kun bør pålægges forhøjet bidrag,  

 hvis den, der skal betale bidraget, har en væsentlig bedre økonomisk stilling  

 end en arbejder med gennemsnitsindtægt.
Der henvises herved til § 14, stk. 1,  

 i lov om børns retsstilling, jf. lovbekendtgørelse nr. 634 af 15. september  

 1986, hvorefter bidraget, når begge forældre er ubemidlede, i almindelighed  

 fastsættes til det for barnets opholdssted til enhver tid gældende  

 normalbidrag.
 Under henvisning hertil finder Civilretsdirektoratet, at der med virkning  

 fra den 1. januar 1994 ved fastsættelse af disse bidrag bør tages  

 udgangspunkt i følgende retningslinier:
 Disse retningslinier for forhøjelse af børnebidrag er alene vejledende,  

 idet bidragsfastsættelsen som hidtil i overensstemmelse med sædvanlige  

 udmålingsprincipper må ske efter et konkret skøn over samtlige omstændigheder  

 i den enkelte sag.
 P.M.V.
