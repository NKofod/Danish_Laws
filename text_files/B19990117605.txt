Bekendtgørelse om uddannelse af  

 praktiklærere til læreruddannelsen I medfør af § 16, stk. 2, i lov om uddannelse af  

 lærere til folkeskolen, jf. lovbekendtgørelse nr. 608 af 10.  

 juli 1997, fastsættes:
Kapitel 1 Uddannelsens formål m.v.
 § 1. Uddannelsens formål er, at den  

 studerende udvikler kompetence som vejleder, underviser og bedømmer i  

 faget praktik i læreruddannelsen.
 § 2. Uddannelsen udbydes af  

 lærerseminarierne.
 § 3. Adgangskravet til uddannelsen er:
 1)	Fast ansættelse som lærer ved en skole, der i henhold  

 til bekendtgørelse om uddannelse af lærere til folkeskolen  

 fungerer som praktikskole.
 2)	Mindst 2 års praktisk lærererfaring.
 Stk. 2. Optagelse på uddannelsen forudsætter  

 godkendelse fra den ansættende myndighed.
 Stk. 3. Seminariet bestemmer, hvor mange studerende det vil  

 optage, medmindre Undervisningsministeriet fastsætter et årligt  

 minimums- eller maksimumstal for optagelseskapaciteten.
Stk. 4. Seminariet fastsætter selv  

 kvalifikationskriterierne for udvælgelse blandt kvalificerede  

 ansøgere.
Seminariet må dog ikke anvende lodtrækning eller  

 alder som udvælgelseskriterium.
Kriterierne skal  

 offentliggøres.
§ 4. Uddannnelsen har et samlet omfang svarende  

 til 1/4 års undervisning på fuld tid (0,25  

 studenterårsværk) svarende til 15 point i European Credit  

 Transfer System (ECTS-point). Dette lægges til grund for  

 planlægningen af uddannelsen.
Uddannelsen er en deltidsuddannelse, der  

 tilrettelægges under hensyntagen til, at de studerende er i  

 beskæftigelse.
Dog skal uddannelsen færdiggøres inden for  

 2 år.
Kapitel 2 Uddannelsens indhold § 5. I uddannelsen indgår følgende  

 studieområder:
 1)	Pædagogik og didaktik under praktikfagets synsvinkel.
 2)	Lærerprofessionalitet.
 3)	Iagttagelse og vurdering af undervisnings- og  

 læreprocesser.
 4)	Praktikgruppen som læringsmiljø.
 5)	Vejledning og bedømmelse, herunder den studerendes egen  

 praktik.
Kapitel 3 Bedømmelse § 6. Uddannelsen afsluttes med en mundtlig  

 prøve.
Stk. 2. Prøven kan være en individuel  

 prøve eller en gruppeprøve med individuel bedømmelse.  

 Prøven former sig som en samtale med udgangspunkt i en projektrapport  

 udarbejdet af de(n) studerende.
Rapporten skal indeholde en beskrivelse,  

 analyse og vurdering af praktik med lærerstuderende, gennemført  

 af de(n) studerende, og den skal på eksemplarisk vis inddrage  

 uddannelsens studieområder.
 Stk. 3. Prøven bedømmes af eksaminator(erne) og  

 en eller flere censorer, der er udpeget af rektor blandt lærerne  

 på seminariet eller andre lærerseminarier.
 Stk. 4. Der gives bedømmelsen »Bestået/Ikke  

 bestået«.
 Stk. 5. Seminariet udsteder bevis for gennemført  

 uddannelse.
 Stk. 6. Den studerende kan højst indstille sig til  

 prøven 3 gange.
 § 7. I øvrigt gælder reglerne om  

 klager over eksamen m.v. og om anke i bekendtgørelse om eksamen ved  

 visse videregående uddannelser under Undervisningsministeriet.
 Stk. 2. Censorformanden for læreruddannelsen varetager  

 ved nedsættelse af ankenævn censorformandens opgaver.
Kapitel 4 Andre regler § 8. Seminariet fastsætter inden for  

 bekendtgørelsens rammer de nærmere regler for uddannelsen i en  

 studieordning.
 Stk. 2. Studieordningen skal indeholde:
 1)	Regler om indholdet af og undervisningen i de enkelte  

 studieområder, jf. § 5.
 2)	Regler om den afsluttende prøve, herunder om udformningen af  

 projektrapporten og om prøveformen, jf § 6, stk. 1 og  

 2.
 Stk. 3. Det skal fremgå af studieordningen, at  

 seminariet, hvor det er begrundet i usædvanlige forhold, kan dispensere  

 fra de regler i studieordningen, der alene er fastsat af seminariet.
 § 9. Rektor kan fritage en studerende for dele af  

 uddannelsen, når det dokumenteres, at den studerende gennem uddannelse  

 eller på anden måde har opnået tilsvarende  

 kvalifikationer.
§ 10. Undervisningsministeriet kan tillade  

 afvigelser fra bekendtgørelsen som led i forsøg.
Samtidig med  

 tilladelsen fastsættes varighed og rapporteringsform.
 Stk. 2. Undervisningsministeriet kan dispensere fra  

 bekendtgørelsen, når det er begrundet i usædvanlige  

 forhold.
§ 11. Klager over et seminariums afgørelser  

 i henhold til denne bekendtgørelse kan, når klagen  

 vedrører retlige spørgsmål, indbringes for  

 Undervisningsministeriet.
Klagen indgives til seminariet, der videresender  

 klagen til Undervisningsministeriet ledsaget af en udtalelse, som klageren  

 har haft lejlighed til at kommentere inden for en frist af 1 uge.
 Stk. 2. Fristen for indgivelse af klage efter stk. 1  

 er 2 uger fra den dag, afgørelsen er meddelt den  

 pågældende.
Kapitel 5 Ikrafttrædelsesregler § 12. Bekendtgørelsen træder i kraft  

 den 1. august 2000.
