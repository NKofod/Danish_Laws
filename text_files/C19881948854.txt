(og social- og sundhedsplanen 1989-92) (Til kommunalbestyrelser og amtsråd) Social- og sundhedsplanerne, der er udarbejdet i henhold til  

 styrelseslovens § 26 for perioden 1988-91, vidner om, at det sociale område  

 befinder sig ved begyndelsen af en ny tid.
Planerne vidner bl.a. om kommuners  

 og amtskommuners erkendelse af behovet for omstilling, for at gå nye veje i  

 socialpolitikken og for at fremme det forebyggende, tværgående arbejde.
Generelt viser planerne, hvorledes nye løsninger og arbejdsformer tages i  

 anvendelse, for - under de vanskelige samfundsøkonomiske vilkår - at yde  

 borgerne den bedst mulige service.
I vedlagte »redegørelse »88 om  

 social- og sundhedsplanlægning« (* 1) har Socialstyrelsen taget pejling  

 på denne udvikling på en række felter af aktuel interesse.
Et stort antal kommuner og amtskommuner har gennemført temaplanlægning  

 bl.a. omkring de emner, der har været udmeldt fra centralt hold i de senere  

 planrunder.
Oftest har man igangsat temaarbejdet med udgangspunkt i særlige,  

 lokalt påtrængende behov.
Hvad enten emnet har været f.eks. indsatsen for  

 børn og unge, ældre, administrativ omstilling eller aktivering af  

 kontanthjælpsmodtagere, har temaplanlægningen de fleste steder i denne  

 planrunde været koncentreret om de socialt forebyggende og sundhedsfremmende  

 muligheder.
 På trods af den samfundsøkonomiske situation og de kommunale  

 omstillingsinitiativer viser social- og sundhedsplanerne imidlertid også, at  

 der fortsat mange steder planlægges under forudsætning af en betydelig  

 stigning i efterspørgslen og ressourceforbruget i de kommende år.
 På børneområdet er der fortsat et stærkt pres om oprettelse af flere  

 dagtilbud, især til de mindste børn.
 Der er mange bestræbelser i kommunerne på at nedbringe ventelisterne, dels  

 gennem omstilling og udvikling af tilbuddene, dels gennem udbygning for især  

 de 0-6 årige i det omfang, der findes økonomisk mulighed for det.
I redegørelsen påpeges det, at antallet af 7-13 årige falder ret  

 betydeligt de fleste steder i løbet af planperioden.
Dette kunne -  

 sammenholdt med udbygningen med skolefritidsordninger og gennemførelse af  

 samordnet indskoling - give mulighed for at overveje yderligere omstilling af  

 de eksisterende tilbud mellem aldersgrupperne i forhold til det planlagte.
For at imødekomme den stigende efterspørgsel er det desuden, som led i de  

 forhandlinger, der i sommer er ført mellem regeringen og Kommunernes  

 Landsforening, aftalt, at regeringen fremsætter lovforslag om forøget  

 fleksibilitet på daginstitutionsområdet.
Dette kan tillige give mulighed for  

 at give dagtilbuddene nyt indhold.
 Der er især grund til at fremhæve de mange udviklingsprojekter, der  

 inddrager forældrene og søger at knytte dagtilbuddene tættere sammen med  

 lokalområdets øvrige aktiviteter, f.eks. kulturelle tilbud, private  

 foreninger og idrætsklubber, hvor der satses på et godt samspil i den  

 forbyggende indsats.
 Vedrørende foranstaltninger for at undgå døgnanbringelser af børn og unge  

 finder jeg også anledning til at fremhæve de forebyggende initiativer i  

 lokalområdet, der nu prioriteres mange steder, f.eks. omlægningen til  

 områdeinstitutioner, den tidligere indsats og de familierettede projekter.
 Når det gælder fremme af indsatsen for aktivering og revalidering af  

 kontanthjælpsmodtagere m.fl. har mange kommuner sat focus på nye løsninger og  

 metoder med henblik på en bedre udnyttelse af de såvel menneskelige som  

 økonomiske ressourcer.
Det synes givet, at en opprioritering af det tværfaglige og  

 tværsektorielle samarbejde er en forudsætning.
Erfaringerne synes imidlertid  

 også at vise, at det nødvendige tværgående samarbejde bl.a. mellem kommunerne  

 og amtskommunerne og andre myndigheder om disse opgaver endnu har alt for  

 svære vilkår.
Der ligger store udfordringer på dette område.
 I fortsættelse af aftalen med Kommunernes Landsforening om kontanthjælpens  

 størrelse vi regeringen fremsætte lovforslag, der tillige har til formål at  

 fremme kommunernes bestræbelser for at få kontanthjælpsmodtagerne i  

 aktivitet.
På ældreområdet er der mange omstillingsprojekter igang.
Dette viser sig  

 bl.a. i nedgangen i antallet af plejehjemspladser.
Nedgangen mere end opvejes  

 af et stigende antal ældreboliger og en større indsats for pensionister i  

 eget hjem i overensstemmelse med de ældrepolitiske målsætninger.
For første gang planlægger kommunerne samlet en nedgang i  

 personaleforbruget på plejehjemmene.
Personalekvotienten er imidlertid  

 fortsat planlagt at stige mange steder.
Kun en del af stigningen kan henføres  

 til nedsættelsen af arbejdstiden.
 Planlægningen af personaleforbruget er af central betydning i  

 omstillingsprocessen på ældreområdet.
 Mens den planlagte forøgelse af antallet af bl.a. hjemmehjælpere næppe  

 alle steder er fuldt tilstrækkelig til at imødekomme de stigende behov,  

 påpeger mange kommuner de muligheder, der kan være i en fleksibel anvendelse  

 af plejehjemspersonalet i forhold til alle lokalsamfundets ældre.
Regeringen vil arbejde hen imod, at de ansatte på plejehjem skal kunne  

 virke i hjemmeplejeordninger - og omvendt.
Der må bl.a. ses på de  

 eksisterende uddannelser.
En del kommuner har iværksat efteruddannelseskurser for personalet for at  

 skabe grundlag for omstillingsprocessen.
Mange kommuner har desuden etableret  

 selvstyrende hjemmehjælpsgrupper i lokalområderne for at sikre en bedre  

 udnyttelse af ressourcerne samt bedre arbejdsbetingeler for personalet.  

 Dermed er der skabt større tilfredshed såvel hos de ældre som hos personalet.
Det er et markant træk i social- og sundshedsforvaltningerne, at opgaverne  

 i stigende grad løses i tværsektorielt samarbejde, bl.a. i samarbejde med  

 borgerne og med de private organisationer.
Også i forvaltningerne planlægges  

 uddannelse og en aktiv personalepolitik mange steder som midler til at sikre,  

 at medarbejderne både får de rigtige kvalifikationer og anvendes optimalt.
I mange planer fremhæves det imidlertid, at omstilling uden fortsat vækst  

 i antal beskæftigede stiller store krav til både personale og ledelse.
Det  

 kan f.eks. dreje sig om mere individuel og løbende service til ældre end  

 plejehjemsanbringelse eller om øget indsats for aktivering og revalidering,  

 som kan mindske presset på kontantydelserne.
 I dette års planer er der totalt på det sociale område planlagt en  

 personaleudvidelse med næsten 10.000 fuldtidsbeskæftigede på landsplan.  

 Hertil kommer, at det er en erfaring, at den planlagte personaleudvidelse  

 angiver et minimum og ofte bliver overgået efterfølgende.
Det er i høj grad et spørgsmål, om der fortsat vil være samfundsøkonomisk  

 mulighed for at realisere sådanne udvidelser, med mindre det sker som led i  

 omstruktureringer.
Jeg kan derfor kun opfordre kommunalbestyrelser og amtsråd  

 til nøje at vurdere udviklingen og sammenhængen i personalebevillingerne i de  

 kommende år.
Det er regeringens målsætning, at de kommunale opgaver skal løses så  

 økonomisk og så nær borgerne som muligt - og i vidt omfang ved  

 selvforvaltning med borgernes egen medvirken.
Kompetence bør følges af et  

 klart og synligt økonomisk ansvar og overadministration bør undgåes.
Social- og sundhedsplanlægningen har igennem årene bl.a. tjent som  

 anledning til mange konstruktive socialpolitiske debatter, der også har sat  

 sine spor på centralt hold.
Amtskommunernes og kommunernes temaplanlægning  

 har bidraget væsentligt hertil.
 I Redegørelse'88 omtales hovedlinierne for den forestående fornyelse af  

 plansystemet, som er aftalt med de kommunale organisationer, med udgangspunkt  

 i de gældende lovregler.
Der har i de senere år været et stærkt stigende ønske om fleksibilitet i  

 planlægningen.
Kommuner og amtskommuner har haft stadig vanskeligere ved at  

 indpasse social- og sundhedplanlægningen i arbejdsopgaverne.
Resultatet har  

 bl.a. været, at der var mange kommuner og amtskommuner, der ikke som forudsat  

 fik indsendt planen for 1988-91 inden den 1. november 1987.
 I de forestående afbureaukratiseringsbestræbelsesr vil der imidlertid nu  

 blive igangsat overvejelser om, hvordan der på andre måder kan findes endnu  

 bedre løsninger til tilfredsstillelse af informations- og analysebehovene.
 Den igangværende planrunde 1988 (1989-92) bliver under alle omstændigheder  

 den sidste efter de nugældende regler for social- og sundhedsplanlægningen.
 Jeg har derfor besluttet at fristen for indsendelse af dette års social-  

 og sunhedsplan ændres til den 1. april 1989 - dvs. 5 måneder efter  

 budgetvedtagelsen - således at den fornødne tid kan tilvejebringes.
 Planrunden 1988/89 følger i øvrigt de hidtil gældende forskrifter for  

 planlægning i et ajourføringsår, jf. vejledningen og Socialministeriets  

 skrivelse af 20. januar 1988.
 Som følge af overvejelserne har jeg også beslutte, at der ikke er grundlag  

 for at udmelde et særligt fælles plantema for 1989, men jeg vil henlede  

 opmærksomheden på den temaplanlægning, der af sundhedsministeren vil blive  

 igangsat omkring distriktspsykiatri, og som i høj grad involverer de sociale  

 myndigheder.
 Det er mit håb, at »Redegørelse »88« og mine bemærkninger  

 ovenfor vil indgå i kommunalbestyrelsens/amtsrådets overvejelser om  

 udviklingen på det sociale og sundhedsmæssige område fremover.
Socialministeriets Udviklingsmidler vil være med til at sætte yderligere  

 skub i den nødvendige omstilling og fornyelse i lokalsamfundet i de kommende  

 år.
Jeg håber, at der bliver anledning til at samle de forskellige  

 initiativer op til lokal politisk behandling og bl.a. derigennem mulighed for  

 videreformidling af de indvundne erfaringer, således at de kan blive til gavn  

 også for andre.
