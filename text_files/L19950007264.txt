Ved noteveksling i Maputo den 24. november 1993 og 24. januar 1994 undertegnedes en overenskomst mellem Danmark, Norge og Sverige på den ene side og Mozambique på den anden side, ifølge hvilken de 3 nordiske lande har forpligtet sig til at yde 31,5 mio. kr. til fortsat bidrag til støtteenheden for Beira Corridor Authority i Mozambique, jfr.
Udenrigsministeriets bekendtgørelse nr. 102 af 1.
december 1987, Lovtidende C.
Af det samlede projektbeløb på 31,5 mio. kr. har Danmark forpligtet sig til at betale de 10,5 mio. kr.
 Projektets overordnede formål er, at bidrage til øget økonomisk udvikling  

 i SADC-lande, der betjenes af Beira Korridoren.
 Overenskomsten trådte i kraft den 24. januar 1994 og forventes afsluttet  

 med udgangen af 1996.
