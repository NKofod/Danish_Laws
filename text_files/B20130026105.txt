Bekendtgørelse om garantibidrag og tarif ved køb af pensionsret i Arbejdsmarkedets Tillægspension den 1. januar 2013 for indeståender på særskilte konti den 31. december 2012 i den supplerende arbejdsmarkedspension for førtidspensionister hos Arbejdsmarkedets Tillægspension I medfør af § 22, stk. 16, i lov nr. 1380 af 23. december 2012 om ændring af lov om en aktiv beskæftigelsesindsats, lov om aktiv socialpolitik, lov om social pension og forskellige andre love (Reform af førtidspension og fleksjob, herunder indførelse af ressourceforløb, rehabiliteringsteam, fleksløntilskud m.v.) fastsættes efter indstilling fra bestyrelsen for Arbejdsmarkedets Tillægspension:
§ 1. Ved køb af garanteret pension den 1. januar 2013 for garantibidraget i forbindelse med erhvervelse af garanteret pension den 1. januar 2013, jf. § 22, stk. 14 og 15, i lov nr. 1380 af 23. december 2012, anvendes en tarif, som er fastsat på baggrund af en markedsværdibaseret optjeningsrente.
Den markedsværdibaserede optjeningsrente er fastlagt som en markedsrentekurve pr. 31. december 2012. Markedsrentekurven er bestemt som en nulkuponrentestruktur.
Rentekurven er nærmere beskrevet i Arbejdsmarkedets Tillægspensions pensions- og hensættelsesgrundlag gældende pr. 1. januar 2013, som er tilgængeligt på Arbejdsmarkedets Tillægspensions hjemmeside.
Estimationsmetoden vedrørende rentekurven anmeldes til Finanstilsynet.
 Stk. 2. Den aktuarmæssige formel for fastsættelse af tariffen fremgår af Arbejdsmarkedets Tillægspensions pensions- og hensættelsesgrundlag, som er gældende pr. 1. januar 2013, og som er tilgængeligt på Arbejdsmarkedets Tillægspensions hjemmeside.
 Stk. 3. For hver 100 kr. i garantibidrag optjener medlemmerne ved opnået pensionsalder, jf. § 1 a i lov om social pension, følgende årlige livsvarige pension:
Ikrafttræden § 2. Bekendtgørelsen træder i kraft den 1. april 2013 og finder anvendelse i forbindelse med, at kontohavere med et indestående på en særskilt konto den 31. december 2012 i den supplerende arbejdsmarkedspension for førtidspensionister hos Arbejdsmarkedets Tillægspension erhverver pensionsret i Arbejdsmarkedets Tillægspension den 1. januar 2013.
