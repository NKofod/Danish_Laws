I.
Orientering I arbejdsministeriets bekendtgørelse om bedriftssundhedstjeneste, § 9, er  

 fastsat, at BST foruden at samarbejde med sikkerhedsorganisationen skal  

 samarbejde med og deltage i en gensidig udvikling af informationer med  

 berørte myndigheder og organer under iagttagelse af de tavshedsregler, der er  

 fastsat i § 18 i bekendtgørelsen.
 De berørte myndigheder, der først og fremmest tænkes på, er  

 arbejdstilsynet, social- og sundhedsforvaltningen, arbejdsmedicinske  

 klinikker og ambulatorier, embedslægeinstitutioner og arbejdsformidlingen.
 Direktoratet har fundet tiden inde til at forstærke samarbejdet mellem  

 kredsene, BST'erne og de arbejdsmedicinske enheder i spørgsmål af fælles  

 interesse - formelt eller uformelt.
II.
Instruktion Som led i en koordinering af indsatsen på arbejdsmiljøområdet pålægges det  

 tilsynskredsen så vidt muligt een gang i kvartalet at tage initiativ til  

 afholdelse af gensidige informationsmøder med amtets BST'er og  

 arbejdsmedicinske klinikker og ambulatorier, hvor sådanne findes.
Landsdækkende branche.BST'er uden lokalkontorer indbydes til møderne af  

 den tilsynskreds, hvor BST'en har sit hovedsæde.
De branche-BST'er, der har  

 lokalkontorer, indbyrdes til møderne af de tilsynskredse, hvor de respektive  

 lokalkontorer er placeret.
 Møderne kan, afhængig af de lokale forhold, arrangeres separat med  

 BST'erne og de arbejdsmedicinske klinikker og ambulatorier.
Eventuel dagsorden for møderne aftales med BST'erne og de  

 arbejdsmedicinske klinikker og ambulatorier.
I det omfang der udarbejdes  

 referat af møderne, skal referaterne indsendes til direktoratet.
 Møderne kan afholdes på tilsynskredsens kontor.
Det anbefales, at kredsen af mødedeltagere begrænses.
Deltagerkredsen kan  

 dog udvides med udenamtslige repræsentanter for BST'erne og de  

 arbejdsmedicinske enheder i det omfang, der er behov herfor.
 Forslag til emner der kan diskuteres:
 - Planlagte eller iværksatte At-kampagner, fælles initiativer m.v.
 - Lovinitiativer, nye regler på området m.v.
 - Planlagte eller iværksatte udbygninger af BST.
 - Gensidige erfaringer fra tilsynsarbejdet og BST's arbejde.
 - At's planlægning.
 - BST's opsøgende arbejde.
 - Fælles indsats overfor små virksomheder.
 - Samarbejde mellem BST og sikkerhedsorganisationen.
 - Samarbejde mellem BST og brancesikkerhedsråd.
 - Fælles kurser og temadage.
 - Intern kontrol i virksomheder.
Opmærksomheden henledes på tavshedsreglerne i bekendtgørelsens § 18, hvorefter fortrolige oplysninger om virksomheders særlige produktions-/konkurrencemæssige forhold og oplysninger om privatlivet tilhørende forhold ikke må oplyses på sådanne møder.
