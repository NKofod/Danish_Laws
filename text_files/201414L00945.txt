Betænkning afgivet af Sundheds- og Forebyggelsesudvalget den 19. maj 2015 Betænkning over Forslag til lov om ændring af sundhedsloven og lov om socialtilsyn (Øget kvalitet i alkoholbehandlingen) [af ministeren for sundhed og forebyggelse (Nick Hækkerup)]:
1. Ændringsforslag Der er stillet 12 ændringsforslag til lovforslaget.
Venstres medlemmer af udvalget har stillet ændringsforslag nr. 1. Ministeren for sundhed og forebyggelse har stillet ændringsforslag nr. 2-12.
2. Udvalgsarbejdet Lovforslaget blev fremsat den 26. marts 2015 og var til 1. behandling den 28. april 2015. Lovforslaget blev efter 1. behandling henvist til behandling i Sundheds- og Forebyggelsesudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og ministeren sendte den 5. februar 2015 dette udkast til udvalget, jf.
SUU alm. del  bilag 204. Den 26. marts 2015 sendte ministeren for sundhed og forebyggelse de indkomne høringssvar og et notat herom til udvalget.
Spørgsmål Udvalget har stillet 3 spørgsmål til ministeren for sundhed og forebyggelse til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med de stillede ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af et mindretal (V), tiltrådt af et flertal (det øvrige udvalg):
 1) I det under nr. 1 foreslåede § 141, stk. 5, indsættes som 2. pkt.:
»Socialtilsynet skal ved godkendelse og driftsorienteret tilsyn benytte sig af den aktuelt bedste faglige viden om metoder og indsatser.« [Sundhedsstyrelsens vejledninger og retningslinjer skal benyttes som redskaber i godkendelsen og det driftsorienterede tilsyn] Af ministeren for sundhed og forebyggelse, tiltrådt af udvalget:
 2) I det under nr. 1 foreslåede § 141, stk. 6, indsættes som 2. pkt.:
»For behandlingssteder, som en kommunalbestyrelse ikke selv har etableret, gælder endvidere, at behandlingsstedet skal have en aftale med minimum én kommune for at kunne indgå i kommunalbestyrelsens tilbud om alkoholbehandling.« [Der sikres overensstemmelse mellem stk. 3 og 6 i § 141 i sundhedsloven] Til § 2 3) Indledningen affattes således:
»I lov nr. 608 af 12. juni 2013 om socialtilsyn, som ændret ved § 2 i lov nr. 649 af 18. maj 2015, foretages følgende ændringer:« [Konsekvens af lovforslag nr.
L 132, som blev vedtaget af Folketinget den 12. maj 2015] 4) Nr. 3 og 4 udgår.
[Konsekvens af lovforslag nr.
L 132, som blev vedtaget af Folketinget den 12. maj 2015] 5) Nr. 6 affattes således:
»6. I § 4, stk. 1, 1. pkt., udgår »sociale«.« [Præcisering] 6) Nr. 9 affattes således:
»9. I § 5, stk. 2, ændres »tilbuddet« til: »tilbud, som er nævnt i § 4, stk. 1, nr. 1-3,«.« [Lovteknisk ændring] 7) Nr. 11 affattes således:
»11. I § 5, stk. 3, der bliver stk. 4, ændres »tilbud, som« til: »tilbud, som er nævnt i § 4, stk. 1, nr. 1-3, og som«.« [Lovteknisk ændring og sproglig korrektion] 8) Nr. 12 udgår, og i stedet indsættes:
 »12. I § 6, stk. 1, ændres »sociale tilbud« til: »tilbud, som er nævnt i § 4, stk. 1«.
 01. I § 7, stk. 1, 1. pkt., ændres »sociale tilbud« til: »tilbud, som er nævnt i § 4, stk. 1,«.
02. I § 7, stk. 2, nr. 2, ændres »§ 12, stk. 3,« til: »§ 12, stk. 4,«.« [Lovteknisk ændring] 9) Nr. 13 affattes således:
»13. I § 7, stk. 2, nr. 3, ændres »om tilbuddet« til: »om tilbud, som er nævnt i § 4, stk. 1, nr. 1-3,«, og »område, og« ændres til: »område,«.« [Lovteknisk ændring] 10) Efter nr. 14 indsættes som nyt nummer:
»03. I § 10 indsættes efter »tilbud,«: »som er nævnt i  § 4, stk. 1, nr. 1-3,«.« [Lovteknisk ændring] 11) Nr. 16 affattes således:
»16. I § 12, stk. 2, nr. 2, ændres »tilbuddet« til: »tilbud, som er nævnt i § 4, stk. 1, nr. 1-3«, og »område, og« ændres til: »område,«.« [Lovteknisk ændring] 12) Efter nr. 18 indsættes som nye numre:
 »04. I § 12, stk. 3, der bliver stk. 4, ændres »§ 4, stk. 1, nr. 2 og 3,« til: »§ 4, stk. 1, nr. 2-4,«.
05. I § 12, stk. 4, der bliver stk. 5, ændres »stk. 1-3« til: »stk. 1-4«.« [Konsekvens af lovforslagets § 2, nr. 7 og 18] Til nr. 1 Af bemærkningerne til lovforslaget fremgår det, at retningslinjer og vejledninger udarbejdet af Sundhedsstyrelsen vil blive benyttet af socialtilsynene som redskaber til godkendelse af og driftsorienteret tilsyn med alkoholbehandlingsstederne.
Det er således i lovforslaget forudsat, at retningslinjer og vejledninger benyttes af socialtilsynene.
Det præciseres med den foreslåede bestemmelse, at socialtilsynene ved godkendelse og driftsorienteret tilsyn skal benytte sig af den aktuelt bedste faglige viden om metoder og indsatser for behandling af alkoholafhængighed.
For alkoholområdet vil den faglige evidens bl.a. være at finde i Sundhedsstyrelsens retningslinjer og vejledninger for kvalitet i alkoholbehandlingen.
Sundhedsstyrelsen har i 2008 udgivet rådgivningsmaterialet »Kvalitet i alkoholbehandlingen«, hvis hovedformål er at sammenfatte og stille den faglige viden/evidens til rådighed for kommunerne og alkoholbehandlingsstederne.
Derudover har Sundhedsstyrelsen i 2015 udgivet »National klinisk retningslinje for behandling af alkoholafhængighed«, hvis formål er at højne og ensarte kvaliteten af den specialiserede alkoholbehandling i Danmark.
 Det forudsættes, at socialtilsynene i forbindelse med tilsyn med det faglige indhold på alkoholbehandlingsstederne i deres vurdering og dialog med behandlingsstederne bl.a. tager udgangspunkt i ovenstående materiale fra Sundhedsstyrelsen.
Til nr. 2 Ændringsforslaget er en konsekvens af, at det fremgår af sundhedslovens § 141, stk. 3, at kommunalbestyrelsen kan tilvejebringe tilbud om alkoholbehandling i henhold til stk. 1 ved at etablere behandlingstilbud på egne institutioner eller ved indgåelse af aftaler herom med andre kommunalbestyrelser, regionsråd, jf. stk. 4, eller private institutioner.
Med ændringsforslaget sikres overensstemmelse mellem ovennævnte stk. 3 og det foreslåede stk. 6, idet behandlingssteder, som en kommunalbestyrelse ikke selv har etableret, i henhold til både stk. 3 og 6 skal have en aftale med en kommune for at kunne indgå i kommunalbestyrelsens tilbud om alkoholbehandling.
Borgerne vil således fortsat frit kunne vælge, hvilket ambulant behandlingssted de vil behandles på, men det vil med lovens ikrafttræden være et krav, at behandlingsstedet er godkendt af socialtilsynet og fremgår af Tilbudsportalen.
For behandlingssteder, som en kommunalbestyrelse ikke selv har etableret, vil det, som det er tilfældet i dag, endvidere fortsat være et krav, at behandlingsstedet har en aftale med minimum én kommune for, at borgerne frit kan vælge at blive behandlet på behandlingsstedet.
Den eneste ændring af reglerne for frit valg vil således være, at alle behandlingssteder, der yder behandling for offentlige midler, skal godkendes af socialtilsynet.
På baggrund af høringen af lovforslaget valgte ministeriet at lægge vægt på, at socialtilsynets godkendelse vil sikre kvaliteten på alkoholbehandlingsstedet, hvorfor det i det fremsatte lovforslag blev præciseret, at der ikke længere var behov for, at behandlingsstedet havde en aftale med minimum én kommune, for at behandlingsstedet kunne indgå i den kommunale forsyning.
Det er stadig ministeriets vurdering, at socialtilsynets godkendelse vil sikre kvaliteten på alkoholbehandlingsstederne.
Baggrunden for ændringsforslaget er  ud over at skabe overensstemmelse mellem sundhedslovens § 141, stk. 3 og 6  at KL efter fremsættelsen af lovforslaget har peget på et behov for fortsat økonomisk styring af området.
KL påpeger således, at kravet om, at behandlingsstedet skal have en aftale med minimum én kommune, er nødvendigt at opretholde, for at kommunerne kan budgettere og lave en samlet plan for indsatsen.
KL anfører endvidere, at kommunerne gennem indgåelse af aftaler har mulighed for at påvirke bl.a. taksten, så det sikres, at taksten ikke fastsættes urimelig højt.
Derudover kan et fravær af aftaler medføre et incitament for tilbuddene til at fastholde borgeren unødigt længe i behandling.
Det forventes således, at en beslutning om at fravige kravet om en aftale vil udløse et større DUT-krav fra kommunerne, idet kommunerne ikke længere vil have mulighed for at sikre, at økonomien på området ikke løber løbsk.
 Borgerne vil med vedtagelse af dette ændringsforslag fortsat frit kunne vælge ambulant alkoholbehandling, også på tværs af kommunegrænser.
Til nr. 3 Ændringsforslaget til indledningen er en konsekvens af, at Folketinget den 12. maj 2015 har vedtaget lovforslag nr.
L 132 (Tilbud om anonym, ambulant behandling af stofmisbrugere m.v.), jf. lov nr. 649 af 18. maj 2015.
Til nr. 4 Ændringsforslaget er en konsekvens af Folketingets vedtagelse af lovforslag nr.
L 132 (Tilbud om anonym, ambulant behandling af stofmisbrugere m.v.). Da der foreslås enslydende ændringer af de samme bestemmelser  § 2, stk. 2, og § 2, stk. 3, i lov om socialtilsyn  både i § 2, nr. 1 og 2, i L 132 og i lovforslagets § 2, nr. 3 og 4, er lovforslagets § 2, nr. 3 og 4, således overflødige som følge af Folketingets vedtagelse af L 132 og foreslås derfor at udgå.
Til nr. 5 Ændringsforslaget indeholder ingen indholdsmæssig ændring.
Da der står »sociale« to steder i socialtilsynslovens § 4, stk. 1  både i den indledende tekst og i stk. 1, nr. 3, litra d, præciseres det med ændringsforslaget, at det er ordet »sociale« i den indledende tekst i lovens § 4, stk. 1, der skal udgå.
Til nr. 6 Ændringsforslaget indeholder ingen indholdsmæssig ændring.
Der er alene tale om en lovteknisk ændring, da den ændring, der foreslås i lovforslagets § 2, nr. 9, af socialtilsynslovens § 5, stk. 2, § 7, stk. 2, nr. 3, og § 12, stk. 2, nr. 2, ikke er ensartede ændringer.
Affattelsen af § 2, nr. 9, foreslås derfor ændret, således at alene ændringen af lovens § 5, stk. 2, bibeholdes i ændringsforslaget. Ændringerne af henholdsvis lovens § 7, stk. 2, nr. 3, og § 12, stk. 2, nr. 2, indsættes derfor som ændringsforslag til henholdsvis lovforslagets § 2, nr. 13, hvor lovens § 7, stk. 2, nr. 3, ændres, og lovforslagets § 2, nr. 16, hvor lovens § 12, stk. 2, nr. 2, ændres.
Til nr. 7 Den foreslåede ændring af socialtilsynslovens § 5, stk. 3, i lovforslagets § 2, nr. 11, indebærer, at der med den foreslåede ændring af § 5, stk. 3, der bliver stk. 4, mangler et »og« mellem to på hinanden følgende sætninger, der begge begynder med »som« uden et »og« imellem.
Det foreslås derfor med ændringsforslaget, at der i § 5, stk. 3, indsættes et »og« efter »§ 4, stk. 1, nr. 1-3,«.
Der er alene tale om en sproglig korrektion.
Herudover indebærer den ændrede affattelse af lovforslagets § 2, nr. 11, at den foreslåede ændring af § 10 i socialtilsynsloven får sit eget nummer, da den ændring, der foreslås ændret ved lovforslagets § 2, nr. 11, af både lovens § 5, stk. 3, og § 10 ikke er ensartet.
Til nr. 8 Den ændring, der foreslås ændret i lovforslagets § 2, nr. 12, af henholdsvis lovens § 6, stk. 1, og § 7, stk. 1, 1. pkt., er ikke ensartet, da ændringen indebærer, at der vil komme til at mangle et komma i lovens § 7, stk. 1, 1. pkt., efter »§ 4, stk. 1«.
Lovforslagets § 2, nr. 12, foreslås derfor opdelt på flere numre, og lovforslagets § 2, nr. 12, forslås at udgå som følge heraf.
 Ændringsforslaget til § 6, stk. 1, i det foreslåede nye § 2, nr. 12, indeholder ingen indholdsmæssig ændring, men er alene en følge af, at § 2, nr. 12, deles op i flere numre.
Ændringsforslaget til § 7, stk. 1, 1. pkt., indeholder ingen indholdsmæssige ændringer.
Med ændringsforslaget indsættes alene et komma i den foreslåede ændring af socialtilsynslovens § 7, stk. 1, 1. pkt., efter »§ 4, stk. 1«, så antallet af kommaer bliver korrekt.
 Ændringsforslaget til § 7, stk. 2, nr. 2, er alene en teknisk konsekvensændring som følge af lovforslagets § 2, nr. 18, hvor der indsættes et nyt stykke efter stk. 2 i § 12 i socialtilsynsloven, således at stk. 3 og 4 herefter bliver stk. 4 og 5. Som konsekvens heraf foreslås det at ændre henvisningen til § 12, stk. 3, i lovens § 7, stk. 2, nr. 2, til § 12, stk. 4.
Til nr. 9 Ændringsforslaget indeholder ingen indholdsmæssige ændringer. Ændringsforslaget er en konsekvens af lovforslagets § 2, nr. 9, hvor den ændring, der foreslås i socialtilsynslovens § 5, stk. 2, § 7, stk. 2, nr. 3, og § 12, stk. 2, nr. 2, ikke er ensartet.
Med den foreslåede ændrede affattelse af lovforslagets § 2, nr. 13, indsættes den ændring af § 7, stk. 2, nr. 3, i socialtilsynsloven, der er udskilt fra lovforslagets § 2, nr. 9. Da ordet »tilbuddet« står to steder i socialtilsynslovens § 7, stk. 2, nr. 3, præciseres det med ændringsforslaget alene, at det er ordene »om tilbuddet« i lovens § 7, stk. 2, nr. 3, der foreslås ændret.
Herudover indeholder ændringsforslaget ingen ændringer.
Til nr. 10 Ændringsforslaget er alene en konsekvens af den foreslåede ændrede affattelse af lovforslagets § 2, nr. 11. Den ændring, der foreslås ændret i lovforslagets § 2, nr. 11, er ikke ensartet, og ændringen af § 10 foreslås derfor udskilt i et selvstændigt nummer. Ændringsforslaget indeholder ingen indholdsmæssige ændringer.
Til nr. 11 Med den foreslåede ændrede affattelse af lovforslagets § 2, nr. 16, indsættes den ændring af socialtilsynslovens § 12, stk. 2, nr. 2, der er udskilt fra lovforslagets § 2, nr. 9, som følge af at den ændring, der foreslås ændret med lovforslagets § 2, nr. 9, ikke er ensartet.
Med den foreslåede ændring af § 12, stk. 2, nr. 2, i socialtilsynsloven i lovforslagets § 2, nr. 9, vil den foreslåede ændring indebære, at der kommer et komma for meget i § 12, stk. 2, nr. 2, før », jf. §§ 9-9 b«.
Med ændringsforslaget til § 12, stk. 2, nr. 2, bliver kommateringen korrekt i § 12, stk. 2, nr. 2, i socialtilsynsloven.
Herudover indeholder ændringsforslaget ingen ændringer.
Til nr. 12 Med ændringsforslaget til § 12, stk. 3, der bliver stk. 4, er der alene tale om en teknisk konsekvensændring som følge af lovforslagets § 2, nr. 7, hvor der i lovens § 4, stk. 1, indsættes et nyt nr. 4. Som konsekvens heraf foreslås det at ændre § 4, stk. 1, nr. 2 og 3, i § 12, stk. 3, der bliver stk. 4, til § 4, stk. 1, nr. 2-4.
 Med ændringsforslaget til § 12, stk. 4, der bliver stk. 5, er der tale om en teknisk konsekvensændring som følge af lovforslagets § 2, nr. 18, hvor der indsættes et nyt stykke efter stk. 2 i § 12 i socialtilsynsloven, således at stk. 3 og 4 herefter bliver stk. 4 og 5. Som konsekvens heraf foreslås det at ændre henvisningen til stk. 1-3 i § 12, stk. 4, der bliver stk. 5, til stk. 1-4.
Annette Lind (S) Flemming Møller Mortensen (S) Julie Skovsby (S) Karen J.
Klint (S) fmd.
Anne Sina (S) Rasmus Horn Langhoff (S) Orla Hav (S) Helle Løvgreen Mølvig (RV) Marlene Borst Hansen (RV) Liv Holm Andersen (RV) Özlem Sara Cekic (SF) Jonas Dahl (SF) Eigil Andersen (SF) Stine Brix (EL) Per Clausen (EL) Hans Andersen (V) nfmd.
Martin Geertsen (V) Jane Heitmann (V) Sophie Løhde (V) Hans Christian Schmidt (V) Eyvind Vesselbo (V) Finn Thranum (V) Liselott Blixt (DF) Jens Henrik Thulesen Dahl (DF) Karina Adsbøl (DF) Susanne Eilersen (DF) Simon Emil Ammitzbøll (LA) Thyra Frank (LA) Daniel Rugholm (KF) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
