Nr LSF 115 Forslag til Lov om ændring af lov om sygehusvæsenet (Forebyggelse og  

 sundhedsfremme, personale til internationale sundhedsopgaver,  

 færdigbehandlede patienter, specialesamling samt oplysning om virksomheden på  

 sygehusene) Fremsat af sundhedsministeren (Yvonne Herløv Andersen) den 11. januar 1995 Vedtaget ved tredjebehandling den 23. maj 1995 Lov nr. 437 af 14/06/1995 § 1 I lov om sygehusvæsenet, jf. lovbekendtgørelse nr. 476 af 7. november  

 1985, som ændret senest ved lov nr. 1134 af 21. december 1994, foretages  

 følgende ændringer:
 1. § 2 affattes således:
»§ 2. Amtskommunernes sygehusvæsen medvirker til at udvikle  

 den sundhedsfremmende og forebyggende indsats.« 2. Efter § 4 indsættes i kapitel I:
»§ 4 a.
Sundhedsministeren kan fastsætte regler om  

 amtskommunernes medvirken til rekruttering af sundhedsfagligt personale til  

 internationale sundhedsopgaver.« 3. § 12 affattes således:
 »§ 12. En amtskommune kan uanset reglerne i § 5 af en kommune  

 opkræve betaling pr. sengedag for færdigbehandlede patienter, der er indlagt  

 på amtskommunale sygehuse, og som har bopæl i den pågældende kommune.
Stk. 2. Den i stk. 1 nævnte betaling kan maksimalt udgøre 1.200  

 kr. for patienter, der er 67 år eller derover, og maksimalt 600 kr. for  

 patienter under 67 år.
Beløbene er anført i 1995 pris- og lønniveau.
Beløbene  

 pris- og lønreguleres årligt på tilsvarende måde som bloktilskuddene til  

 amtskommuner.« 4. § 13, stk. 5, affattes således:
»Stk. 5. I tilfælde, hvor kvalitets- eller ressourcemæssige  

 hensyn taler for, at visse behandlingsformer samles på et eller få sygehuse,  

 kan sundhedsministeren efter forhandling med amtsrådene fastsætte regler for  

 visitation af patienter samt betaling for behandling.« 5. § 15 affattes således:
»§ 15. Det påhviler amtskommuner samt de private personer  

 eller institutioner, der driver sygehuse, at give oplysning om virksomheden  

 til de centrale sundhedsmyndigheder efter nærmere af sundhedsministeren  

 fastsatte regler.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om sygehusvæsenet, jf. lovbekendtgørelse nr. 476 af 7. november  

 1985, som ændret senest ved lov nr. 1134 af 21. december 1994, foretages  

 følgende ændringer:
 1. § 2 affattes således:
 »§ 2. Amtskommunernes sygehusvæsen medvirker til at udvikle  

 den sundhedsfremmende og forebyggende indsats.«.
 2. Efter § 4 indsættes i kapitel I:
»§ 4 a.
Sundhedsministeren kan fastsætte regler om  

 amtskommunernes medvirken til rekruttering af sundhedsfagligt personale til  

 internationale sundhedsopgaver.«.
 3. I § 5 a indsættes som nyt stk. 1:
»§ 5 a.
En pensionist, der er indlagt på institution under  

 sygehusvæsenet, og som må anses for plejepatient eller i øvrigt skønnes  

 uegnet til mere varig udskrivning til eget hjem, betaler af den sociale  

 pension for kost og logi m.v. et beløb, der fastsættes af amtsrådet.
Betaling  

 kan dog tidligst opkræves fra det tidspunkt, hvor den pågældende har haft en  

 samlet indlæggelsestid på 6 måneder ud over indlæggelsesmåneden regnet fra  

 11/2 år forud for indlæggelsen.
Sundhedsministeren fastsætter regler for  

 betaling m.v.«.
 Stk. 1-3 bliver herefter stk. 2-4.
 4. I § 5 a, stk. 2, der bliver stk. 3, ændres »stk.  

 1« to steder til: »stk. 2«.
 5. § 12 affattes således:
 »§ 12. En amtskommune kan uanset reglerne i § 5 af en kommune  

 opkræve betaling pr. sengedag for færdigbehandlede patienter, der er indlagt  

 på amtskommunale sygehuse, og som har bopæl i den pågældende kommune.
Stk. 2. Den i stk. 1 nævnte betaling kan maksimalt udgøre 1.200  

 kr. for patienter, der er 67 år eller derover, og maksimalt 600 kr. for  

 patienter under 67 år.
Beløbene er anført i 1995 pris- og lønniveau.
Beløbene  

 pris- og lønreguleres årligt på tilsvarende måde som bloktilskuddene til  

 amtskommuner.«.
 6. § 13, stk. 5, affattes således:
 »Stk. 5. I tilfælde, hvor kvalitets- eller ressourcemæssige  

 hensyn taler for, at visse behandlingsformer samles på et eller få sygehuse,  

 kan sundhedsministeren efter forhandling med amtsrådene fastsætte regler for  

 visitation af patienter samt betaling for behandling.«.
 7. § 15 affattes således:
 »§ 15. Det påhviler amtskommuner samt de private personer  

 eller institutioner, der driver sygehuse, at give oplysning om virksomheden  

 til de centrale sundhedsmyndigheder efter nærmere af sundhedsministeren  

 fastsatte regler.«.
§ 2 Loven træder i kraft dagen efter bekendtgørelsen i Lovtidende.
 Stk. 2. Bestemmelserne i § 1, nr. 3-4 træder dog først i kraft den  

 1. juli 1995.
Bemærkninger til lovforslaget Almindelige bemærkninger Formålet med lovforslaget er:
- at bidrage til styrkelse af den forebyggende og sundhedsfremmende  

 indsats i sundhedsvæsenet, - at forbedre udnyttelsen af sygehusvæsenets ressourcer, - at det psykiatriske sygehusvæsen omfattes af betalingsordningen for  

 færdigbehandlede patienter, samt at give amtskommunerne mulighed for at  

 opkræve en større betaling fra kommunerne for færdigbehandlede patienter end  

 i dag, - at indføre hjemmel til, at sundhedsministeren kan fastsætte regler om  

 amtskommunernes medvirken til rekruttering af sundhedsfagligt personale til  

 internationale sundhedsopgaver, - at etablere en ordning, hvorefter langvarigt sygehusindlagte  

 pensionister af den sociale pension betaler et beløb for kost og logi m.v.
 - at oplysninger, der skal belyse virksomheden på sygehusene, fremover vil  

 kunne sendes til Sundhedsministeriet eller en anden central sundhedsmyndighed  

 som Sundhedsministeriet udpeger.
 I oplægget til et bedre sundhedsvæsen »Patienten i centrum« fra  

 marts 1994 fremhæves følgende to hovedmål for sundhedsvæsenet i de kommende  

 år:
- at sundhedsfremme og forebyggelse af sygdomme af både psykisk og fysisk  

 art skal styrkes og, - at kvaliteten skal højnes inden for sundhedsvæsenet.
 Med lovforslaget drages bl.a. lovgivningsmæssige konsekvenser af disse  

 sundhedspolitiske initiativer.
 At styrke det forebyggende og sundhedsfremmende arbejde kræver en  

 langsigtet og tværgående indsats på lokalt niveau, hvor den daglige kontakt  

 med borgerne foregår.
 Formålet med forslaget om, at amtskommunernes sygehusvæsen skal medvirke  

 til at udvikle den sundhedsfremmende og forebyggende indsats, er derfor dels  

 at styrke den forebyggende indsats i sundhedsvæsenet og dels at sikre, at  

 forebyggelse og behandling bliver vurderet i en sammenhæng, og at den  

 erfaring om sygdommes udbredelse og årsager, der opsamles i sygehusvæsenet,  

 nyttiggøres i dette arbejde.
 Det er regeringens opfattelse, at en bedre udnyttelse af sygehusvæsenets  

 ressourcer i form af en hensigtsmæssig specialefordeling mellem sygehusene er  

 et af midlerne til at opfylde målsætningen om at forbedre kvaliteten i  

 patientbehandlingen.
 Formålet med forslaget om specialesamling er på denne baggrund, at give  

 sundhedsministeren en udvidet adgang til efter forhandling med  

 sygehuskommunerne, at fastsætte bindende visitations- og betalingsregler med  

 henblik på at samle visse former for sygdomsbehandling på et eller få  

 sygehuse.
Forslaget har endvidere til formål at tilskynde til, at færdigbehandlede  

 psykiatriske patienter ligesom somatiske patienter ikke opholder sig længere  

 end nødvendigt på sygehusene.
Det sker ved at give amtskommunerne mulighed  

 for at opkræve betaling fra kommunerne for færdigbehandlede psykiatriske  

 patienter, der fortsat er indlagt, fordi de ikke kan udskrives på grund af  

 manglende primærkommunale foranstaltninger.
 Med lovforslaget foreslås i øvrigt, at der skabes mulighed for at  

 amtskommunerne kan opkræve en større betaling fra kommunerne for  

 færdigbehandlede patienter end i dag.
Baggrunden herfor er, at den betaling, som amtskommunerne i dag har  

 mulighed for at opkræve, efter regeringens opfattelse ikke i tilstrækkeligt  

 omfang har motiveret kommunerne til at tilvejebringe de nødvendige  

 plejetilbud.
Der ligger således fortsat for mange patienter på sygehusene og  

 venter på kommunale plejeforanstaltninger.
Danmark har i de seneste år påtaget sig store humanitære og fredsbevarende  

 internationale forpligtelser, der har medført et øget behov for bl.a.  

 sundhedsfagligt personale.
Behovet for personale til internationale  

 sundhedsopgaver er ikke mindst aktualiseret ved Folketingets beslutning af  

 25. november 1993 om etablering af en dansk international brigade.
 Med opstillingen af Den Danske Internationale Brigade og det hertil  

 hørende felthospital er der således opstået behov for et beredskab, som ikke  

 fuldt ud kan dækkes af det i forsvaret ansatte sundhedsfaglige personale.
 Det er regeringens opfattelse, at det samlede danske sygehusvæsen bør  

 medvirke til at løse de sundhedsopgaver, som Danmark har påtaget sig i  

 international sammenhæng, og at det nødvendige beredskab, der skal medvirke  

 hertil, mest hensigtsmæssigt bør bestå af personale, der har sin faste  

 ansættelse i det offentlige sygehusvæsen.
 Det foreslås på denne baggrund, at der i lov om sygehusvæsenet indføres  

 hjemmel til, at sundhedsministeren kan fastsætte regler om amtskommunernes  

 medvirken til rekruttering af sundhedsfagligt personale i forbindelse med  

 internationale sundhedsopgaver.
Ved lov nr. 1132 af 22. december 1993 om ændring af lov om social bistand,  

 lov om social pension m.v. blev de hidtidige regler om, at beboere på  

 plejehjem m.v. og langvarigt sygehusindlagte pensionister får inddraget den  

 sociale pension, og at de pågældende får udbetalt eller beholder et beløb til  

 personlige fornødenheder (lommepengebeløb) ophævet.
I stedet blev der  

 etableret en ordning om obligatorisk pensionsudbetaling til de pågældende.  

 Samtidig blev der for beboere på plejehjem m.v. indført regler om betaling af  

 husleje, el og varme samt betaling for diverse serviceydelser.
 Formålet med ændringen af pensionsloven var at ligestille alle folke- og  

 førtidspensionister i økonomisk henseende, uanset om de pågældende er  

 hjemmeboende, bor på plejehjem eller er langvarigt indlagt på sygehus.
I forbindelse med etableringen af ordningen om obligatorisk  

 pensionsudbetaling til langvarigt sygehusindlagte pensionister, blev der ikke  

 indført regler om betaling for sygehusophold m.v.
Dette indebærer at denne  

 gruppe af pensionister i dag er stillet væsentligt bedre økonomisk end  

 pensionister, der bor på plejehjem, samt hjemmeboende pensionister.
 Det er regeringens opfattelse, at der bør rettes op på de meget store  

 økonomiske fordele, som de langvarigt sygehusindlagte pensionister har fået i  

 forhold til øvrige pensionister, således at der skabes mere ensartede  

 økonomiske forhold for alle pensionister, uanset om de pågældende bor på  

 plejehjem eller er indlagt på institution under sygehusvæsenet.
 Det foreslås endelig, at oplysninger om virksomheden på sygehusene  

 fremover vil kunne gives til de centrale sundhedsmyndigheder efter nærmere af  

 sundhedsministeren fastsatte regler.
 Hørte myndigheder m.v.
 Sundhedsministeriet har inden lovforslagets fremsættelse sendt et udkast  

 til lovforslag til høring hos følgende myndigheder og organisationer:
Finansministeriet Udenrigsministeriet Forsvarsministeriet Justitsministeriet Socialministeriet Indenrigsministeriet Amtsrådsforeningen i Danmark Kommunernes Landsforening Københavns Kommune Frederiksberg Kommune Sundhedsstyrelsen Rigshospitalet Den Almindelige Danske Lægeforening Foreningen af Speciallæger Foreningen af Yngre Læger Dansk Sygeplejeråd Landsforeningen SIND Lovforslagets økonomiske og administrative konsekvenser En samling af visse behandlinger på et eller få sygehuse vil kunne  

 medvirke til at udvikle sundhedspersonalets erfaring og rutine, samt sikre en  

 bedre udnyttelse af apparatur, udstyr og fysiske rammer.
Samlet vil dette  

 danne grundlag for at sikre kvaliteten i patientbehandlingen og en mere  

 effektiv udnyttelse af sygehusvæsenets ressourcer.
 Forslaget om en styrket forebyggende og sundhedsfremmende indsats og  

 forslaget om, at det psykiatriske sygehusvæsen omfattes af betalingsordningen  

 for færdigbehandlede patienter samt amtskommunernes muligheder for at forhøje  

 sengedagsbetalingen, vil ligeledes danne grundlag for en bedre udnyttelse af  

 ressourcerne i sundhedssektoren.
 Med ændringen af betalingsordningen for færdigbehandlede patienter  

 pålægges der ikke kommunerne nye opgaver, men incitamenterne til, at  

 kommunerne lever op til deres forpligtelse til at stille de nødvendige  

 plejetilbud til rådighed for disse patienter, øges.
 For så vidt angår forslaget om amtskommunernes medvirken til rekruttering  

 af sundhedsfagligt personale til internationale sundhedsopgaver, forudsættes  

 de udgifter, der vil være forbundet hermed, afholdt af den rekvirerende  

 myndighed.
Staten finansierer folkepension samt førtidspension tilkendt før den 1.  

 januar 1992 samt førtidspension til de 60-66 årige.
Udgifterne til pension  

 til langvarigt sygehusindlagte pensionister dækkes således næsten udelukkende  

 af staten.
Det skønnes, at ca. 300-400 pensionister i dag er langvarigt indlagt på  

 institution under sygehusvæsenet.
Tages der udgangspunkt i en højeste  

 førtidspension på 8.455 kr. om måneden efter skat, udgør statens årlige  

 udgifter til pension ca. 30-40 mio. kr.
Det bemærkes dog, at en del af de  

 langvarigt sygehusindlagte er folkepensionister, for hvem udgiften til  

 pension er mindre.
Lovforslaget skønnes samlet at ville indebære en merindtægt for  

 amtskommunerne i størrelsesordenen 20-30 mio. kr.
Skønnet er behæftet med  

 nogen usikkerhed.
Det endelige beløb vil blive opgjort efter drøftelse med  

 amtskommunerne.
 Samlet skønnes forslagene ikke at indebære administrative merudgifter  

 eller erhvervs- eller miljømæssige konsekvenser.
Bemærkninger til de enkelte bestemmelser Til § 1, nr. 1 Som en ny bestemmelse foreslås, at amtskommunernes sygehusvæsen skal  

 medvirke til at udvikle den forebyggende og sundhedsfremmende indsats.
 I oplægget »Patienten i centrum« fra marts 1994 opstilles en  

 række målsætninger for en styrket forebyggende og sundhedsfremmende indsats.  

 En væsentlig forudsætning for at opfylde disse målsætninger er således en  

 aktiv og målrettet indsats inden for sundhedsvæsenet.
 Ved i højere grad at inddrage sygehusvæsenet i det forebyggende og  

 sundhedsfremmende arbejde vil indsatsen kunne styrkes og målrettes til glæde  

 for patienterne.
Der vil i mange tilfælde være tale om velkendte forebyggelsesemner som  

 tobaksrygning, alkoholforbrug, kost og motion og i andre tilfælde mere  

 specifikke faktorer, der kan holde patienten rask eller modvirke sygdommens  

 genopståen.
En stærkere inddragelse af sygehusvæsenet i det sundhedsfremmende  

 og forebyggende arbejde vil endvidere sikre, at det forebyggende arbejde  

 rettes mere direkte imod de udsatte grupper, der har størst behov.
 Sundhedsvæsenets forebyggelsesindsats skal således udformes og  

 koncentreres på en måde, så den når udsatte grupper og mennesker i udsatte  

 situationer.
Til § 1, nr. 2 Bestemmelsen i § 4 a vil blive udmøntet i regler, der fastlægger  

 amtskommunernes nærmere forpligtelse til at medvirke til rekruttering af  

 sundhedsfagligt personale til internationale sundhedsopgaver.
 Det vil blive forudsat, at det sundhedsfaglige personales deltagelse sker  

 på frivillig basis.
Der vil f.eks. kunne fastsættes regler om et antal stillinger i de enkelte  

 amtskommuner, hvor det ved nyansættelse vil være et vilkår, at den pågældende  

 indgår i beredskabet til de internationale sundhedsopgaver.
Der vil endvidere  

 kunne fastsættes regler om tjenestefrihed for øvrigt personale, der ønsker at  

 deltage i internationale sundhedsopgaver.
Reglerne vil kunne omfatte  

 personale til internationale sundhedsopgaver for forsvaret,  

 Beredskabsstyrelsen, Udenrigsministeriet m.fl.
For så vidt angår personale til Den Danske Internationale Brigade  

 fastsættes behovet af sundhedsministeren efter forhandling med  

 forsvarsministeren.
Forsvarsministeriet har oplyst, at behovet for  

 sundhedsfagligt personale til hele brigaden skønnes at være ca. 30  

 lægestillinger og ca. 40 sygeplejestillinger samt nogle få personer med andre  

 sundhedsfaglige uddannelser.
Eksempelvis vil en kontinuerlig besættelse af  

 alle lægestillingerne i forbindelse med en samlet udsendelse af alle  

 brigadens sundhedsfaglige enheder forudsætte, at ca. 90 læger er omfattet af  

 beredskabet, såfremt hver læge udsendes 2 gange årligt i perioder af 2  

 måneder.
Danmarks nuværende internationale engagement medfører dog kun behov  

 for en samlet afgivelse af 2-3 læger fra sundhedsvæsenet samtidigt.
 Det sundhedsfaglige personale vil ved forsvarets foranstaltning få den  

 nødvendige efteruddannelse såvel fagligt som med hensyn til egenbeskyttelse  

 m.v., der kræves for at kunne forrette tjenesten ved Den Danske  

 Internationale Brigade.
 Der er ikke aktuelle planer om sundhedsfagligt personale til andre  

 internationale sundhedsopgaver.
Til § 1, nr. 3 til 4 Som det fremgår af de almindelige bemærkninger er langvarigt  

 sygehusindlagte pensionister i dag stillet væsentligt bedre økonomisk end  

 pensionister, der bor på plejehjem eller i eget hjem.
Langvarigt  

 sygehusindlagte pensionister har således i modsætning til andre pensionister  

 ikke udgifter til kost og almindeligvis ikke udgifter til husleje, el og  

 varme m.v.
Eksempelvis udgør rådighedsbeløbet for en person, der modtager højeste  

 førtidspension, og som er langvarigt indlagt på institution under  

 sygehusvæsenet, og som ikke har en hjemlig husholdning at bekoste, 8.455 kr.  

 om måneden.
Rådighedsbeløbet for en person, der modtager højeste  

 førtidspension, og som bor på et kommunalt plejehjem, udgør ca. 2.500 kr. om  

 måneden, når udgifter til bolig (husleje, varme, el, tv-licens, telefon m.v.)  

 samt udgifter til forplejning er betalt.
Rådighedsbeløbet for en  

 folkepensionist, der er langvarigt indlagt på institution under  

 sygehusvæsenet, udgør 5.241 kr. om måneden.
Rådighedsbeløbet for en  

 folkepensionist, der bor på et kommunalt plejehjem, udgør ca. 900 kr. om  

 måneden.
Med henblik på at rette op på disse uligheder foreslås det i § 1, nr. 3,  

 at der for pensionister, der er langvarigt indlagt på institution under  

 sygehusvæsenet, etableres en ordning, hvorefter de pågældende af den sociale  

 pension betaler et beløb for kost og logi m.v., når bestemte betingelser er  

 opfyldt.
Bestemmelsen vil som anført alene omfatte pensionister, som har haft  

 en samlet indlæggelsestid på institution under sygehusvæsenet på 6 måneder ud  

 over indlæggelsesmåneden regnet fra 11/2 år forud for indlæggelsen, og som må  

 anses for plejepatienter eller i øvrigt skønnes uegnede til mere varig  

 udskrivning til eget hjem.
Disse betingelser vil langt overvejende alene være  

 opfyldt i forhold til pensionister, der er indlagt på psykiatriske  

 institutioner.
Det forudsættes således, at bestemmelsen alene bringes i  

 anvendelse over for den gruppe af patienter, som indtil 1. januar 1994 i  

 medfør af den dagældende § 46, stk. 2 i lov om social pension fik foretaget  

 pensionsinddragelse.
Betalingen for kost og logi m.v. på den enkelte institution under  

 sygehusvæsenet fastsættes af amtsrådet efter regler, der fastsættes af  

 sundhedsministeren.
De regler om betaling m.v., der fastsættes af  

 sundhedsministeren, vil blive udformet således, at den enkelte person sikres  

 et beløb til personlige fornødenheder, svarende til det beløb, som den  

 pågældende ville have til rådighed, såfremt den pågældende havde været beboer  

 på et kommunalt plejehjem.
Rådighedsbeløbet for en folkepensionist, der bor  

 på kommunalt plejehjem udgør ca. 900 kr. om måneden (1995 pris- og  

 lønniveau).
Til § 1, nr. 5 Ved lov nr. 1024 af 19. december 1992, som trådte i kraft den 1. januar  

 1993, blev der givet amtskommunerne mulighed for at opkræve betaling fra  

 kommunerne for færdigbehandlede patienter, der fortsat er indlagt på  

 somatiske sygehuse på grund af manglende plejehjemspladser eller andre  

 passende kommunale, sociale og sundhedsmæssige tilbud.
 Formålet med at indføre betalingsordningen for færdigbehandlede somatiske  

 patienter var bl.a. at motivere kommunerne til i videre omfang at  

 tilvejebringe de nødvendige og hensigtsmæssige plejetilbud til denne gruppe  

 patienter, således at patienterne undgår at opholde sig længere end  

 nødvendigt på sygehusene.
 Det er regeringens opfattelse, at hensynet til, at patienterne ikke  

 opholder sig længere end nødvendigt på sygehusene, i lige så høj grad gør sig  

 gældende i forhold til psykiatriske patienter som til somatiske patienter.  

 Regeringen finder derfor, at amtskommunerne også bør have muligheder for at  

 opkræve betaling for færdigbehandlede psykiatriske patienter og dermed sikre  

 en ligestilling af somatiske og psykiatriske patienter på dette område.
 Det sker ved at give amtskommunerne mulighed for at opkræve betaling fra  

 kommunerne for færdigbehandlede psykiatriske patienter.
 Sundhedsministeren har senest i bekendtgørelse nr. 988 af 6. december 1994  

 om sengedagsbetaling for færdigbehandlede patienter på de somatiske sygehuse  

 fastsat kommunernes betaling i 1995 til 880 kr. for patienter, der er 67 år  

 eller derover og 440 kr. for patienter under 67 år.
 Det har imidlertid vist sig, at der stadig ligger for mange patienter på  

 sygehusene og venter på kommunale plejeforanstaltninger.
Med henblik på yderligere at motivere kommunerne til at tilvejebringe de  

 nødvendige plejetilbud foreslås det, at amtskommunerne får mulighed for selv  

 at fastsætte den betaling, som kan opkræves fra kommunerne, dog således, at  

 der maksimalt kan opkræves 1.200 kr. pr. dag for patienter, der er 67 år  

 eller derover.
For patienter under 67 år foreslås det, at betalingen  

 maksimalt kan udgøre 600 kr.
Det vil sige at betalingen fortsat udgør  

 halvdelen af taksten for patienter, der er 67 år eller derover.
Baggrunden  

 herfor er, at kommuner og amtskommuner efter de gældende finansieringsregler  

 på det sociale område deler plejeudgifterne for denne aldersgruppe.
 Taksten vil gælde for såvel det somatiske som det psykiatriske  

 sygehusvæsen.
Ved at lade de enkelte amtskommuner fastsætte taksten inden for et  

 maksimumbeløb bliver det muligt at tage hensyn til bl.a. forskelle i  

 udgiftsniveauer.
Det forudsættes, at taksten fastsættes med udgangspunkt i de  

 gennemsnitlige plejehjemsudgifter.
Det forudsættes tillige fortsat, at betalingsordningen tilrettelægges i  

 samarbejde med primærkommunerne, hvilket i praksis vil sige, at amtskommunen  

 og kommunen aftaler samarbejdsformer, som kan sikre, at udskrivningen af  

 såvel somatiske som psykiatriske patienter foregår på en sådan måde, at  

 patienterne sikres den nødvendige pleje og omsorg.
Endelig forudsættes det,  

 at kommunerne sikres den fornødne tid til at indrette deres budgetter på  

 betalingsforpligtelsen for færdigbehandlede psykiatriske patienter samt  

 forhøjelser af sengedagsbetalingen.
Det betyder, at betalingsforpligtelsen  

 for færdigbehandlede psykiatriske patienter samt forhøjelser af  

 sengedagsbetalingen tidligst vil kunne indføres fra 1996.
Til § 1, nr. 6 Ifølge § 11 i lov om sygehusvæsenet udarbejder amtsrådene - efter reglerne  

 om sundhedsplanlægning i lov om offentlig sygesikring - en plan for  

 amtskommunens virksomhed efter sygehusloven.
Forud for amtsrådets behandling  

 af forslag til sundhedsplan skal amtsrådet indhente Sundhedsstyrelsens  

 rådgivning, jf. lov om offentlig sygesikring § 27 f, stk. 2.
 Det påhviler videre hver amtskommune at indgå aftaler om benyttelse af  

 lands- og landsdelsafdelinger på fremmede amtskommunale sygehuse samt på  

 statslige og private sygehuse efter bestemmelserne i § 13, stk. 1-4, i lov om  

 sygehusvæsenet.
Den nuværende § 13, stk. 5, i lov om sygehusvæsenet, der foreslås ændret  

 med nærværende lovforslag, bemyndiger sundhedsministeren til i tilfælde, hvor  

 væsentlige hensyn taler for, at visse behandlingsformer samles på et eller få  

 sygehuse efter forhandling med amtsrådene samt Københavns og Frederiksberg  

 kommunalbestyrelser (nu Hovedstadens Sygehusfællesskab) at fastsætte regler  

 for visitation af patienter samt betaling for behandling.
Bestemmelsens  

 anvendelsesområde er snævert afgrænset til primært at vedrøre hensynet til at  

 tilgodese kvaliteten af behandlingen af relativt små patientgrupper.
 Som støtte for sygehuskommunernes planlægning har Sundhedsstyrelsen i 1993  

 udsendt en vejledning vedrørende lands- og landsdelsfunktioner i  

 sygehusvæsenet.
Specialefordelingen i sygehusvæsenet er således primært et resultat af en  

 proces, hvori indgår de enkelte sygehuskommuners specialeplanlægning og  

 aftaler, der indgås mellem centrale og decentrale sundhedsmyndigheder eller  

 sygehuskommunerne indbyrdes.
Der er i denne proces indbygget en risiko for,  

 at der træffes mindre hensigtsmæssige beslutninger i forhold til på landsplan  

 at sikre den bedst mulige kvalitet i behandlingen af patienterne og en  

 tilfredsstillende udnyttelse af ressourcerne i sygehusvæsenet.
 En række forhold, herunder hensynene til kvalitet, uddannelsesmuligheder,  

 forskning og ressourceforbruget, kan tale for at samle visse behandlinger på  

 et eller få sygehuse.
 På områder med et begrænset patientunderlag vil en samling af behandlingen  

 på et eller få behandlingssteder give personalet bedre uddannelsesmuligheder  

 samt give personalet mulighed for at opnå større erfaring og rutine, hvilket  

 vil tilgodese hensynet til at højne kvaliteten af behandlingen.
 Ligeledes kan hensynet til sikring af kvaliteten i sygehusevæsenet tale  

 for at samle sygdomsbehandling, som kræver anvendelse af kompliceret  

 teknologi på et eller få sygehuse.
 Hensynet til kvaliteten kan også tale for en samling af visse  

 behandlinger, der forudsætter et tæt samarbejde mellem flere  

 sygehusafdelinger.
Endelig kan det i samspil med de ovennævnte hensyn være hensigtsmæssigt at  

 samle visse behandlingsformer på et eller få sygehuse af hensyn til at sikre  

 en effektiv udnyttelse af sygehusvæsenets ressourcer.
Heri indgår såvel de  

 personalemæssige ressourcer som apparatur, udstyr og fysiske rammer.
 Bestemmelsen forudsættes alene anvendt i tilfælde, hvor de ovenstående  

 hensyn ikke allerede er tilgodeset i rimeligt omfang i forbindelse med de  

 indgåede aftaler i henhold til § 13, stk. 1-4, eller ved aftaler mellem  

 sygehuskommunerne og sundhedsministeren.
 Det er således fortsat regeringens hensigt først og fremmest at fremme en  

 hensigtmæssig specialefordeling gennem forhandling og aftaler med  

 sygehuskommunerne.
Til § 1, nr. 7 Ifølge den gældende bestemmelse i § 15 i lov om sygehusvæsenet påhviler  

 det amtskommuner samt private personer eller institutioner, der driver  

 sygehuse, at give oplysning om virksomheden til Sundhedsstyrelsen.  

 Oplysningerne gør det muligt at udarbejde en statistik over virksomheden på  

 sygehusene.
Der foreslås en ændring af § 15, således at oplysningerne om sygehusenes  

 virksomhed fremover vil kunne sendes til sundhedsministeren eller til en  

 anden central sundhedsmyndighed, som sundhedsministeren udpeger.
Forslaget  

 tager sigte på at styrke de centrale sundhedsmyndigheders muligheder for  

 løbende at have et bredt overblik over sygehusvæsenets virksomhed og vilkår.
Efter 2. behandling den 19. maj 1995 § 1 I lov om sygehusvæsenet, jf. lovbekendtgørelse nr. 476 af 7. november  

 1985, som ændret senest ved lov nr. 1134 af 21. december 1994, foretages  

 følgende ændringer:
 1. § 2 affattes således:
»§ 2. Amtskommunernes sygehusvæsen medvirker til at udvikle  

 den sundhedsfremmende og forebyggende indsats.« 2. Efter § 4 indsættes i kapitel I:
»§ 4 a.
Sundhedsministeren kan fastsætte regler om  

 amtskommunernes medvirken til rekruttering af sundhedsfagligt personale til  

 internationale sundhedsopgaver.« 3. § 12 affattes således:
 »§ 12. En amtskommune kan uanset reglerne i § 5 af en kommune  

 opkræve betaling pr. sengedag for færdigbehandlede patienter, der er indlagt  

 på amtskommunale sygehuse, og som har bopæl i den pågældende kommune.
Stk. 2. Den i stk. 1 nævnte betaling kan maksimalt udgøre 1.200  

 kr. for patienter, der er 67 år eller derover, og maksimalt 600 kr. for  

 patienter under 67 år.
Beløbene er anført i 1995 pris- og lønniveau.
Beløbene  

 pris- og lønreguleres årligt på tilsvarende måde som bloktilskuddene til  

 amtskommuner.« 4. § 13, stk. 5, affattes således:
»Stk. 5. I tilfælde, hvor kvalitets- eller ressourcemæssige  

 hensyn taler for, at visse behandlingsformer samles på et eller få sygehuse,  

 kan sundhedsministeren efter forhandling med amtsrådene fastsætte regler for  

 visitation af patienter samt betaling for behandling.« 5. § 15 affattes således:
»§ 15. Det påhviler amtskommuner samt de private personer  

 eller institutioner, der driver sygehuse, at give oplysning om virksomheden  

 til de centrale sundhedsmyndigheder efter nærmere af sundhedsministeren  

 fastsatte regler.« § 2 Loven træder i kraft dagen efter bekendtgørelsen i Lovtidende.
