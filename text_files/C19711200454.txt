 I aftale af 27. august 1971 mellem ministeren for statens lønnings- og  

 pensionsvæsen og tjenestemændenes centralorganisationer er der i § 2 optaget  

 følgende bestemmelse vedrørende organister, der er klassificeret i lønramme  

 17-23-29:
 »Organister i folkekirken, der pr. 1. juli 1969 eller senere er  

 henført til lønramme 17, oprykkes efter to års forløb til lønramme 23 samt  

 til lønramme 29, når de pågældende tjenestemænd i to år har oppebåret slutløn  

 i lønramme 23 og deres tjenestlige forhold i enhver henseende har været  

 tilfredsstillende.
Stk. 2.  Oprykning efter stk. 1 finder sted med virkning  

 fra det tidspunkt efter 1. juli 1969, da oprykningsbetingelserne er opfyldt; Herefter oprykkes de til lønramme 17-23-29 henførte organister, der fra  

 lønningsreformens ikrafttræden den 1. juli 1969 eller senere er indplaceret i  

 lønramme 17, til 1. løntrin i 23. lønramme fra det tidspunkt efter 1. juli  

 1969, fra hvilket de er berettiget til første alderstillægsstigning (altså  

 senest 1. juli 1971 for så vidt angår organister, der er indplaceret i  

 lønramme med virkning fra 1. juli 1969), og uanset om der i tidligere  

 lønberegninger herfra er angivet alderstillægsstigning til et andet løntrin i  

 lønramme 17. Efterbetaling af løn i overensstemmelse hermed bedes foretaget  

 snarest muligt.
 Hvilket herved meddeles stiftsøvrigheden til efterretning og  

 bekendtgørelse for provstiudvalg og menighedsråd ved kirker, ved hvilke  

 organiststillingen er klassificeret i lønramme 17-23-29, idet tilføjes, at  

 foranstående bestemmelse finder anvendelse såvel på tjenestemandsansatte  

 organister i lønramme 17-23-29 som på andre organister, der aflønnes efter  

 denne lønramme.
 Yderligere eksemplarer af skrivelsen vil kunne rekvireres.
 P.M.V.
 E.B.
 sign.
