Bekendtgørelse om særlig  

 støtte efter § 28 a i integrationsloven I medfør af § 28 a, stk. 4, i lov nr. 474 af 1. juli 1998  

 om integration af udlændinge i Danmark (integrationslov), som  

 ændret ved lov nr. 57 af 25. januar 2000 fastsættes:
Kapitel 1 Personkreds § 1. Der kan ydes støtte til  

 udlændinge, som modtager introduktionsydelse efter lovens § 27, og  

 som er særligt vanskeligt stillede på grund af høje  

 boligudgifter eller stor forsørgerbyrde, jf. lovens § 28 a.  

 Støtten ydes særskilt eller som supplement til udbetaling af  

 introduktionsydelsen efter lovens § 27.
 § 2. Støtte kan ikke ydes til  

 udlændinge, der er omfattet af lovens § 28 a, stk. 3.
 Stk. 2. Til et ægtepar, hvor hjælpen efter lovens  

 § 27 kun beregnes til den ene ægtefælle eller, hvor kun den  

 ene ægtefælle er berettiget til særlig støtte, jf.  

 stk. 1, beregnes støtten til den ægtefælle, der er  

 berettiget til hjælp efter § 28 a, som til en enlig på  

 grundlag af denne ægtefælles andel af nettoboligudgifterne, jf.  

 dog § 5, stk. 4, § 6, stk. 2, og § 7,  

 stk. 2.
Kapitel 2 Grænsebeløb for den boligudgift, der  

 berettiger til støtte § 3. Der kan ydes støtte, når  

 nettoboligudgiften, som opgjort efter § 4:
1)	overstiger 2.000 kr. pr. måned for udlændinge, der ikke  

 har forsørgelsespligt over for børn, 2)	overstiger 2.800 kr. pr. måned for udlændinge, der har  

 forsørgelsespligt over for et hjemmeboende barn, eller 3)	overstiger 2.900 kr. pr. måned for udlændinge, der har  

 forsørgelsespligt over for et ikke hjemmeboende barn.
 Stk. 2. For udlændinge, der har forsørgelsespligt  

 over for mere end et barn, nedsættes grænsebeløbet efter  

 stk. 1 med 550 kr. pr. måned pr. hjemmeboende barn udover det  

 første barn og med 450 kr. pr. måned pr. udeboende barn udover  

 det første barn.
 Stk. 3. For et barn, der opholder sig i udlandet, foretages  

 nedsættelsen af grænsebeløbet efter stk. 2 kun,  

 såfremt det kan dokumenteres, at den forsørgelsespligtige yder  

 bidrag til barnets forsørgelse.
Stk. 4. De beløb, der er nævnt i stk. 1-2,  

 er fastsat i 2000-niveau og reguleres én gang årligt den 1.  

 januar med satsreguleringsprocenten, jf. lov om en satsreguleringsprocent.
De  

 regulerede beløb afrundes til nærmeste kronebeløb, der er  

 deleligt med 50. Indenrigsministeren bekendtgør størrelsen af  

 de regulerede beløb.
 Stk. 5. Grænsebeløbet opgøres på  

 grundlag af den pågældendes forsørgelsespligter på  

 udbetalingstidspunktet.
§ 4. Til nettoboligudgiften medregnes for lejere  

 huslejeudgiften efter fradrag af tilskud efter boliglovgivningen og for ejere  

 ejendomsværdibeskatningen samt udgifter i forbindelse med lån,  

 der vedrører boligen, fratrukket værdien af skattefradraget.
For  

 andelsboliger medregnes boligafgiften samt udgifter i forbindelse med  

 lån, der vedrører boligen, fratrukket værdien af  

 skattefradraget.
 Stk. 2. Såfremt skattekortsfradraget overstiger den  

 hjælp, der kan beregnes til pågældende efter lovens  

 § 27, ses der ved beregning af værdien af skattefradraget efter  

 stk. 1 bort fra fradragsberettigede udgifter svarende til forskellen  

 mellem skattekortsfradraget og den hjælp, der kan beregnes efter lovens  

 § 27. For ægtefæller forudsætter dette dog, at det  

 uudnyttede fradrag ikke kan udnyttes ved at blive overført til den  

 anden ægtefælle.
 Stk. 3. Til nettoboligudgiften medregnes endvidere udgifterne  

 til vand, varme, gas, elektricitet, ydelser vedrørende  

 boligindskudslån og andre løbende udgifter, der er knyttet til  

 boligen, idet udgifter til fællesantenneanlæg m.v. dog kun  

 medregnes i det omfang, der til boligen er knyttet en ufravigelig pligt til  

 at afholde sådanne udgifter.
Stk. 4. Indtægter fra sælgerpantebreve, der som  

 led i et fast arrangement er brugt til at nedbringe boligudgiften, samt  

 fremleje og lejeindtægter fradrages i nettoboligudgiften.
Fradraget  

 opgøres som nettoindtægten, efter at en evt. skat af  

 indtægten er betalt.
 Stk. 5. For ejerboliger og andelsboliger beregnes de  

 månedlige udgifter i forbindelse med lån og de  

 skattemæssige virkninger heraf på baggrund af den senest  

 forudgående terminsbetaling.
Stk. 6. De beregnede månedlige udgifter efter  

 stk. 5 benyttes ved beregning af den særlige støtte efter  

 § 5 for den resterende del af kalenderåret.
Ved begyndelsen af et  

 nyt kalenderår foretages en ny beregning efter stk. 5.  

 Såfremt et lån bliver færdigbetalt i løbet af et  

 kalenderår, foretages en ny beregning efter stk. 5 gældende  

 fra måneden efter, at lånet er færdigbetalt.
 Stk. 7. For udlændinge, der har fælles  

 husførelse med andre, beregnes nettoboligudgiften som udgangspunkt med  

 lige andele til hver af parterne.
Kapitel 3 Beregning af den særlige støtte § 5. Støtten ydes som et skattefrit  

 beløb, der som udgangspunkt svarer til det beløb, hvormed den  

 pågældendes nettoboligudgift overstiger det  

 grænsebeløb, der kan fastsættes efter § 3, jf. dog  

 §§ 6 og 7. Til et ægtepar, hvor begge ægtefæller er  

 berettiget til støtte efter lovens § 28 a, udgør  

 støtten som udgangspunkt det beløb, hvormed hver af  

 ægtefællernes andele af nettoboligudgiften overstiger den  

 pågældende ægtefælles grænsebeløb.
 Stk. 2. Hvis der kan skaffes en rimelig billigere bolig, jf.  

 lovens § 28 a, stk. 2, er det nettoudgiften til denne, der  

 lægges til grund ved beregning af støtten efter stk. 1.
 Stk. 3. Hvis en støtteberettiget, der har en rimelig  

 bolig, på eget initiativ forøger sine boligudgifter, f.eks. ved  

 at flytte til en anden bolig, medtages den forøgede boligudgift ikke  

 ved beregning af støtten efter stk. 1.
 Stk. 4. Støtten efter stk. 1-3 reduceres med det  

 beløb, hvormed den pågældendes nettoindtægter  

 overstiger den nettoindtægt, den pågældende ville kunne  

 få, såfremt der alene blev ydet hjælp efter reglerne i  

 lovens § 27. For et ægtepar reduceres støtten med det  

 beløb, hvormed ægteparrets samlede nettoindtægter  

 overstiger den nettohjælp, ægteparret ville kunne opnå  

 efter reglerne i lovens § 27.
 Stk. 5. Inden der sker reduktion efter stk. 4, foretages  

 fradrag for nødvendige udgifter til arbejdsredskaber og  

 -beklædning samt til transport i forbindelse med erhvervelse af  

 indtægterne.
§ 6. For udlændinge, der har  

 forsørgelsespligt over for børn, kan den beregnede  

 støtte efter § 5 sammen med ansøgerens øvrige  

 nettoindtægter, herunder introduktionsydelse efter lovens § 27,  

 ikke overstige 90 pct. af ansøgerens hidtidige nettoindtægter.  

 Ved de hidtidige nettoindtægter forstås indtægten i den  

 seneste kalendermåned, før den måned hvor den  

 pågældende blev berettiget til at få udbetalt  

 introduktionsydelse.
Hvis dette beløb ikke i det enkelte  

 tilfælde er et rimeligt udtryk for ansøgerens indtjeningsevne,  

 anvendes i stedet den gennemsnitlige indtægt i de seneste tre  

 kalendermåneder.
I det omfang, den beregnede støtte efter  

 § 5 overstiger grænsen efter 1. pkt., nedsættes  

 støtten efter lovens § 28 a i overensstemmelse hermed.
 Stk. 2. For ægtepar foretages nedsættelsen af  

 støtten efter stk. 1 ved at sammenholde summen af de samlede  

 nettoindtægter og den samlede udmålte støtte til  

 ægteparret med 90 pct. af ægteparrets hidtidige  

 nettoindtægter.
 Stk. 3. Udlændinge, der ikke har  

 forsørgelsespligt over for børn, er uafhængigt af  

 tidligere indtægter berettiget til at modtage den støtte, der  

 kan beregnes efter § 5, i det omfang denne støtte ikke sammen med  

 ansøgerens øvrige nettoindtægter, herunder  

 introduktionsydelse efter lovens § 27, overstiger den  

 nettoindtægt, der svarer til det beløb, som en person med  

 forsørgelsespligt over for børn har ret til efter lovens  

 § 27, stk. 1.
§ 7. Såfremt der er udbetalt  

 introduktionsydelse efter lovens § 27 eller støtte efter lovens  

 § 28 a i en sammenhængende periode på 3 måneder inden  

 for de sidste 18 måneder, kan støtten efter lovens § 28 a  

 sammenlagt med den pågældendes øvrige nettoindtægter  

 ikke overstige den nettoindtægt, som den pågældende ville  

 have ved en bruttoindtægt, der svarer til højeste  

 dagpengebeløb efter § 47 i lov om arbejdsløshedsforsikring  

 m.v.
Den beregnede støtte efter §§ 5 og 6 nedsættes i  

 overensstemmelse hermed.
 Stk. 2. For ægtepar foretages nedsættelsen af  

 støtten efter stk. 1 ved at sammenholde summen af de samlede  

 nettoindtægter og den samlede udmålte støtte til  

 ægteparret med den nettoindtægt, ægteparret ville have ved  

 en bruttoindtægt, der svarer til to gange højeste  

 dagpengebeløb efter § 47 i lov om arbejdsløshedsforsikring  

 m.v.
Stk. 3. Der foretages dog ikke nedsættelse efter  

 stk. 1-2, såfremt der udbetales revalideringsydelse efter  

 § 52 i lov om aktiv socialpolitik, og det må anses for  

 sandsynligt, at behovet for hjælp bortfalder, når revalideringen  

 er gennemført.
Nedsættelsen foretages i disse tilfælde  

 heller ikke i perioder, hvor udbetaling af revalideringsydelse midlertidigt  

 er sat i bero på grund af sygdom, barsel eller mangel på  

 uddannelsesplads.
 Stk. 4. Den sammenhængende periode, der er nævnt i  

 stk. 1-2, anses for afbrudt, såfremt der i en måned ikke  

 udbetales introduktionsydelse.
 Stk. 5. Nedsættelse af hjælpen efter stk. 1-2  

 foretages for den førstfølgende udbetalingperiode efter, at 3  

 måneders-perioden er udløbet.
Kapitel 4 Fælles bestemmelser § 8. Nettoindtægter efter §§ 5, 6 og 7  

 opgøres, hvor intet andet er anført, på grundlag af alle  

 den pågældendes bruttoindtægter, herunder indtægter,  

 der er udbetalt i medfør af integrationsloven, men undtaget de  

 indtægter, der efter integrationslovens § 28, stk. 5, jf.  

 § 33 i lov om aktiv socialpolitik, ikke foretages fradrag for.
 Stk. 2. Nettoindtægterne beregnes ved, at der fra  

 bruttoindtægterne fratrækkes skat, arbejdsmarkedsbidrag,  

 ATP-bidrag og eventuelle kollektive pensionsbidrag.
 § 9. Ved beregning af skattevirkningen i § 4  

 og af nettoindtægterne i §§ 5, 6 og 7 anvendes de fradrag og  

 trækprocenter, som fremgår af ansøgerens og  

 ægtefællens skattekort, jf. dog § 4, stk. 2, 2.  

 pkt.
 § 10. Særlig støtte til personer, der  

 har ejerbolig eller andelsbolig, er tilbagebetalingspligtig i det omfang, den  

 særlige støtte er udbetalt til dækning af udgifter i  

 forbindelse med lån.
Stk. 2. Såfremt de månedlige nettoudgifter i  

 forbindelse med lån overstiger den særlige støtte, er den  

 særlige støtte fuldt ud tilbagebetalingspligtig.
Overstiger den  

 særlige støtte de månedlige nettoudgifter, er det kun et  

 beløb svarende til disse udgifter, der er  

 tilbagebetalingspligtigt.
 Stk. 3. Nettoudgifterne i forbindelse med lån  

 opgøres som afdrag, renter og bidrag fratrukket værdien af  

 skattefradraget for renter og bidrag.
 § 11. Støtte efter denne  

 bekendtgørelse indgår ikke ved beregningen af den maksimale  

 husleje efter lovens § 12, stk. 2.
Kapitel 5 Ikrafttrædelses- og overgangsbestemmelser § 12. Bekendtgørelsen træder i kraft den 1.  

 februar 2000.
