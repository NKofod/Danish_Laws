Nr LSF 140 Forslag til Lov om ændring af lov om bestyrelsen af Københavns Havnevæsen  

 (Medarbejderrepræsentation) Fremsat af Elisabeth Bruun Olesen (VS) Albrechtsen (VS) Tinning (VS) den 13. januar 1987 Vedtaget ved tredjebehandling den 9. april 1987 Lov nr 226 af 22/04/1987 I lov nr. 109 af 29. april 1913 om bestyrelsen af Københavns Havnevæsen, som ændret ved lov nr. 78 af 29. marts 1924, foretages følgende ændringer:
1. »I § 2, STK. 1, 1. PKT.,§ OG »§ 2, STK. 2, 1. PKT.,§æNDRES  

 »16« TIL: »18«.
2. I »§ 2, stk. 1, 1. pkt.,§ indsættes efter »Københavns havneforhold« ordene: », samt 2 af de ved Københavns Havnevæsen ansatte medarbejdere valgt i henhold til de i lov om aktieselskaber fastsatte regler om medarbejderrepræsentation i aktieselskabsbestyrelser«.
Oprindeligt fremsat lovforslag Blad nr 410 I lov nr. 109 af 29. april 1913 om bestyrelsen af Københavns Havnevæsen, som ændret ved lov nr. 78 af 29. marts 1924, foretages følgende ændringer:
 1. I § 2, STK. 1, 1. PKT., og § 2, STK. 2, 1. PKT., ændres »16«  

 til:
 »18«.
2. I § 2, STK. 1, 1. PKT., indsættes efter »Københavns  

 havneforhold« ordene: », samt 2 af de ved Københavns Havnevæsen ansatte medarbejdere valgt i henhold til de i lov om aktieselskaber fastsatte regler om medarbejderrepræsentation i aktieselskabsbestyrelser«.
BEMÆRKNINGER TIL LOVFORSLAGET Medarbejdere ved Københavns Havnevæsen har længe ønsket at blive repræsenteret i bestyrelsen for Københavns Havnevæsen i lighed med, hvad der er gennemført i andre halvoffentlige institutioner som f.eks.
Danmarks Radio og Statsanstalten for Livsforsikring, i øvrigt i lighed med reglerne om medarbejderrepræsentation i aktieselskaber og anpartsselskaber.
Ved gennemførelsen af lov om trafikhavne i 1976 udtalte et udvalgsflertal sig positivt om medarbejderrepræsentation i havnens bestyrelse.
I 1978 fik medarbejderne observatørstatus i bestyrelsen for Københavns Havnevæsen.
Dengang og senere har bestyrelsen anbefalet fuld medarbejderrepræsentation.
 Imidlertid er den nødvendige lovændring aldrig blevet gennemført.
Ministeren for offentlige arbejder gav i et svar til Elisabeth Bruun Olesen den 27. oktober 1986 på spørgsmål nr.
S 98 ikke noget præcist tilsagn om at ville tage initiativ til den nødvendige lovændring.
Men ministeren afviste det heller ikke.
Ministeren mente dog ikke, at det allerede fastlagte lovprogram for folketingssamlingen 1986-87 burde suppleres, selv om ministeren måtte komme frem til det standpunkt, at den nævnte lovændring burde foretages! VS mener, der er behov for at tage hele lovgivningen om Københavns Havn op til vurdering.
Havnens specielle status som selvejende institution er ikke særlig hensigtsmæssig, eksempelvis i forhold til den fysiske planlægning i Københavns Kommune.
En mere omfattende ændring af lovgivningen vil imidlertid næppe kunne ske inden for et kort tidsperspektiv.
Det må derfor være på sin plads at omsætte den positive holdning, der længe har været udtrykt over for havnens medarbejdere vedrørende egentlig repræsentation i havnebestyrelsen, i handling.
Det vil betyde, at medarbejderne ligestilles med andre medarbejdere i lignende institutioner, og det finder VS kun er ret og rimeligt, især på baggrund af, at det er medarbejdernes eget meget udtalte ønske at blive fuldt repræsenteret i havnebestyrelsen.
VS skal præcisere, at dette lovforslag ikke er udtryk for, at vi har opgivet den generelle kritik af den tavshedspligt, medarbejderrepræsentanterne i aktieselskabsbestyrelser er underlagt.
nr.
L 140).
Jeg henviser i øvrigt til de bemærkninger, der ledsager lovforslaget, og anbefaler det til Tingets velvillige behandling.
