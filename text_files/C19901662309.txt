(Til kommunalbestyrelser, kredse m.fl.) Efter § 44 i lov nr. 410 af 13. juni 1990 om støtte til folkeoplysning  

 (folkeoplysningsloven), efter § 4, stk. 2, og § 13 i lov nr. 411 af 13. juni  

 1990 om ungdomsskoler, produktionsskoler og daghøjskoler og efter  

 bemyndigelse fra finansministeren fastsættes følgende:
I.
Ledere og pædagigisk medhjælp.
A.
Folkeoplysningsloven.
 Kulturministeriets cirkulære af 12. juli 1989 om ledere og  

 pædagigisk medhjælp ved fritidsundervisning for voksne, specialundervisning  

 for voksne og undervisning af voksne indvandrere gælder for ledere og  

 pædagogisk medhjælp ved undervisning m.v. efter folkeoplysningsloven med  

 følgende ændringer:
 1. § 1 affattes således:
»§ 1.  For honorarlønnede heltidsbeskæftigede  

 ledere, honorarlønnede deltidsbeskæftigede ledere og honorarlønnet pædagogisk  

 medhjælp for en heltidsbeskæftiget leder gælder reglerne nedenfor.« 2. § 2, stk. 3, ophæves.
 3. § 3, stk. 2. affattes således:
» Stk. 2.  Overstiger det samlede  

 medarbejdertimetal 7.500 timer men ikke 8.500 timer, kan der ansættes en  

 honorarlønnet heltidsbeskæftiget leder.
Overstiger timetallet 8.500 skal der  

 ansættes en honorarlønnet heltidsbeskæftiget leder.
Stillingen oprettes for 1  

 år.« 4. I § 5, stk. 1, udgår ordene: »efter en konkret  

 vurdering med godkendelse af amtskommunen (i København og på Frederiksberg  

 kommunen)».
 5. § 5, stk. 3. affattes således:
»Stk. 3.  Honoraret til deltidsbeskæftigede ledere  

 og til pædagogisk medhjælp for den heltidsbeskæftigede leder beregnes som 10%  

 af undervisningstimetallet ganget med den til enhver tid gældende grundløn  

 ved undervisning, efter 3 års virksomhed dog af anciennitetslønnen ved  

 undervisning.« 5. I § 5 indsættes som nyt stykke:
»Stk. 4.  Til honoraret efter stk. 3 ydes  

 feriegodtgørelse efter reglerne i ferieloven, for tiden 12,5%.« 6. § 6 affattes således:
»§ 6.  Til honorarlønnede heltidsbeskæftigede  

 ledere ydes der løn under ferie og ferietillæg med 1,5%, der træder i stedet  

 for det i ferielovens § 14, stk. 1,nævnte tillæg.
Optjent feriegodtgørelse  

 modregnes i løn under ferie.
Ved fratræden ydes feriegodtgørelse med  

 12,5%.« B.
Ungdomsskolen.
 Kulturministeriets  cirkulære af 1. februar 1989  som ændret ved  

 cirkulære af 7. marts 1990 om lederstillinger i ungdomsskolen gælder med  

 følgende ændringer:
 1. I § 2, stk. 1, og § i 6, stk. 3, ændres  

 »kommunens skoleplan for folkeskolen« til »kommunens  

 ungdomsskoleplan«.
 2. I § 2, stk. 2, ændres »kan« til  

 »skal«.
 3. I § 2, stk. 3, og i § 8 ændres  

 »ungdomsskoleinspektøren« til »den heltidsbeskæftigede  

 ungdomsskoleinspektør«.
4. I § 7 og § 8 ændres »almen undervisning efter  

 lov om fritidsundervisning« til »undervisning efter lov om  

 ungdomsskoler, produktionsskoler og daghøjskoler.« 5. Efter § 8 indsættes:
»Feriegodtgørelse § 8 a.  til honorarerne efter § 7 og § 8 ydes  

 feriegodtgørelse efter ferielovens regler, for tiden 12,5%.« C.
Fælles for ledere og pædagogisk medhjælp efter folkeoplysningsloven og  

 i ungdomsskolen.
 Kulturministeriets  cirkulære af 4. januar 1988 om aflønningsregler  

 for ledere og lærere efter kapitel I og III i lov om fritidsundervisning m.v.  

 samt efter lov om specialundervisning for voksne og efter lov om undervisning  

 af voksne indvandrere ophæves  for så vidt angår honorarlønnede  

 heltidsbeskæftigede og deltidsbeskæftigede leder ved undervisning efter  

 folkeoplysningsloven og i ungdomsskolen.
II.
Lærere.
Kulturministeriets  cirkulærer af 4. januar 1988 og 11. november  

 1988 om aflønningsregler for ledere og lærere efter kapitel I og III i lov om fritidsundervisning m.v. samt efter lov om specialundervisning for voksne og efter lov om undervisning af voksne indvandrere  gælder for lærere ved undervisning efter folkeoplysningsloven og lærere i ungdomsskolen med følgende ændringer:
1. Ad afsnit  I.
LØNSYSTEMET:
 Lærere ved undervisning efter folkeoplysningsloven og lærere i  

 ungdomsskolen, bortset fra specialundervisning, henhører under HOVEDOMRÅDE 1  

 i cirkulære af 4. januar 1988.
 HOVEDOMRÅDE 2 i cirkulære af 4. januar 1988 omfatter kun lærere ved  

 specialundervisning i ungdomsskolem.
2. Ad afsnit   II.
BEREGNING AF LØNNINGERNE ,  

 punkt 3 og 4:
 Sidste afsnit i punkt 3 og sidste afsnit i punkt 4 udgår, og som nyt punkt  

 indsættes:
 5.
 FERIEGODTGØRELSE.
Til de under punkt 1 - 4 nævnte timelønninger ydes feriegodtgørelse efter  

 reglerne i ferieloven, for tiden 12,5%.' 3. Ad afsnit   III.
FOREDRAGSRÆKKER:
 Afsnittet udgår.
 4. Ad afsnit   VI ANCIENNITET.
 Anciennitet beregnet efter reglerne i afsnit VI medregnes ved beregningen  

 af anciennitet efter folkeoplysningsloven og i ungdomsskolen.
III.
Overgangs- og ikrafttrædelsesbestemmelser.
 1. Folkeoplysningslovens § 52, stk. 2.
 Aflønning af honorarlønnede heltidsbeskæftigede og deltidsbeskæftigede  

 ledere, honorarlønnet pædagogisk medhjælp for en heltidsbeskæftiget leder og  

 lærere ved fritidsundervisning m.v. for voksne, jf.  

 fritidsundervisningslovens kapitel III, som er påbegyndt inden den 1. januar  

 1991, og som afsluttes senest den 31. maj 1991, sker efter reglerne i §§ 63 -  

 67 i lovbekendtgørelse nr. 236 af 24. april 1987 af lov om  

 fritidsundervisning m.v. reglerne i §§ 47 - 54 i bekendtgørelse nr. 456 af  

 23. september 1983 om fritidsundervisning for voksne samt de løncirkulærer,  

 der er udstedt med hjemmel i de nævnte bestemmelser.
 2. Følgende cirkulærer, der er udstedt med hjemmel i  

 lov om fritidsundervisning m.v. og bekendtgørelser i henhold hertil, er  

 fortsat gældende fra 1. januar 1991:
Cirkulære af - 27. sept. 1978 om rettegodtgørelse m.v. i ungdomsskolen.
 - 3. juli 1989 om normering m.v. ved kommunale ungdomsskoler.
 - 9. marts 1990 om kostskoletillæg ved kommunale ungdomskostskoler.
 - 10. marts 1990 om ulempegodtgørelse i ungdomsskolen.
 - 11. april 1990 om censorvirksomhed i ungdomsskolen.
 - 14. april 1990 om folkeuniversitetet.
 3. Følgende cirkulærer ophæves:
 Cirkulære af 16. oktober 1987 om statstilskud til kurser m.v. til  

 uddannelse af ledere, lærere og øvrige medarbejdere inden for  

 fritidsundervisning m.v., specialundervisning for voksne samt undervisning af  

 voksne indvandrere og cirkulære af 13. april 1990 om tilskudssatser.
 Cirkulære af 10. juni 1983 om befordringsudgifter til ledere og pædagogisk  

 medhjælp i lov om fritidsundervisning m.v.
 Cirkulæret gælder dog for overgangsperioden efter folkeoplysningslovens §  

 52, stk. 2.
 4. Cirkulæret træder i kraft 1. januar 1991.
KULTURMINISTERIET Direktoratet for Folkeoplysning, Frie Grundskoler m.v.
 Den 13. december 1990.
 P.d.v.
