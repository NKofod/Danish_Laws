Ankestyrelsens principafgørelse P-24-95 om kompetence - klageadgang - forhøjet almindelig førtidspension Resume:
 I en sag, hvor kommunen havde tilkendt forhøjet almindelig førtids pension efter lovens § 14, stk. 3, nr. 2, men hvor nævnet tilkendte pension efter § 14, stk. 3, nr. 1, kunne nævnets afgørelse kun indbringes for Ankestyrelsen, hvis sagen var af principiel eller generel betydning.
 Kassation:
Der er kommet nye regler på området Love:
Lov om social pension - lovbekendtgørelse nr. 521 af 16. juni 1994 - § 14, stk. 3 og § 50, stk. 2 Sagsfremstilling:
 Kommunen traf afgørelse om, at ansøgeren var berettiget til forhøjet almindelig førtidspension efter lovens § 14, stk. 3, nr. 2, ideterhvervsevnen skønnedes nedsat med mindst halvdelen af helbredsmæs sige og sociale grunde.
 Nævnet tiltrådte, at der var ydet forhøjet almindelig førtidspension efter § 14, stk. 3, men nævnet fandt erhvervsevnen nedsat med mindst halvdelen alene af helbredsmæssige grunde og tilkendte som følge heraf pensionen efter § 14, stk. 3, nr. 1.
 Sagen blev behandlet i principielt møde med henblik på afklaring af klageadgangen.
 Afgørelse:
 Ankestyrelsen fandt, at nævnets afgørelse om stadfæstelse af kommu nens afgørelse om tilkendelse af førtidspension efter § 14, stk. 3, i lov om social pension ikke kan indbringes for Ankestyrelsen, med mindre sagen er af principiel eller generel betydning, jf. lovens § 50, stk. 2, 2. og 3. pkt.
 Begrundelsen var, at selv om nævnet ved sin afgørelse fandt, at ansøgeren opfyldte betingelserne for at få forhøjet almindelig førtidspension på rent helbredsmæssigt grundlag efter reglerne i lovens § 14, stk. 3, nr. 1, mens kommunen alene anså ansøgeren forberettiget til forhøjet almindelig førtidspension på blandet hel bredsmæssigt og socialt grundlag efter lovens § 14, stk. 3, nr. 2, så havde nævnet ved sin afgørelse tiltrådt, at ansøgeren alene var berettiget til forhøjet almindelig førtidspension.
