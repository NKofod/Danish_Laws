 Bekendtgørelse af overenskomst af 6. maj 1970 med Storbritannien om  

 forlængelse af overenskomsten af 20. maj 1960 om kontrol med reaktorer og  

 reaktorbrændsel m. v. i forbindelse med det dansk-britiske samarbejde om  

 atomenergiens udnyttelse til fredelige formål.
 Ved en i København den 6. maj 1970 stedfunden noteveksling mellem  

 udenrigsministeriet og den herværende britiske ambassade er der afsluttet en  

 overenskomst mellem Danmarks regering og Det forenede Kongerige  

 Storbritannien og Nordirlands regering om forlængelse af overenskomsten af  

 20. maj 1960 om kontrol med reaktorer og reaktorbrændsel m. v. i forbindelse  

 med det dansk-britiske samarbejde om atomenergiens udnyttelse til fredelige  

 formål, jfr. udenrigsministeriets bekendtgørelse nr. 67 af 15. oktober 1960,  

 Lovtidende C.
 De udvekslede noter har følgende ordlyd:
DEN BRITISKE AMBASSADE KØBENHAVN Den 6. maj 1970.
Deres Excellence, Jeg har den ære at henvise til den ved noteveksling af 20. maj 1960  

 afsluttede overenskomst mellem regeringen i Det forenede Kongerige  

 Storbritannien og Nordirland og regeringen i Kongeriget Danmark om samarbejde  

 til fremme og udvikling af atomenergiens udnyttelse til fredelige formål  

 (herefter benævnt »samarbejdsaftalen«), som i henhold til  

 overenskomstens stk. 5 udløber den 19. maj 1970.
 2. Ifølge instruks fra Hendes Majestæts  

 udenrigsminister har jeg den ære at foreslå, at samarbejdsaftalens gyldighed  

 forlænges med yderligere fem år efter denne dato med henblik på at muliggøre  

 en fortsættelse af samarbejdet mellem de to lande på dette område.
3. Som det vil være Deres Excellence bekendt, har både  

 Det forenede Kongerige og Danmark efter at have indgået samarbejdsaftalen  

 undertegnet og ratificeret traktaten om ikke-spredning af kernevåben, der  

 blev undertegnet i London, Moskva og Washington den 1. juli 1968. Efter at  

 denne traktat nu er trådt i kraft, er det den britiske regerings hensigt  

 straks at rådføre sig med den danske regering, hvis der som følge af de i  

 medfør af denne traktat og deraf følgende aftaler indgåede forpligtelser  

 skulle vise sig behov for ændringer i samarbejdsaftalen eller i den i Wien  

 den 23. juni 1965 undertegnede overenskomst mellem de to regeringer og Den  

 internationale Atomenergiorganisation om udøvelse af kontrol i forbindelse  

 med samarbejdsaftalen.
Det forenede Kongeriges regering er ligeledes rede til  

 når som helst at indlede tilsvarende rådslagninger på begæring af Danmarks  

 regering.
4. Som det endvidere vil være Deres Excellence  

 bekendt, har både Det forenede Kongerige og Danmark ansøgt om medlemskab af  

 Det europæiske Atomenergifællesskab i henhold til artikel 205 i traktaten om  

 fællesskabets oprettelse, undertegnet i Rom den 25. marts 1957. Jeg skal  

 derfor tillige foreslå, at hver af de to regeringer, dersom det måtte anses  

 for nødvendigt som følge af resultatet af disse ansøgninger, kan anmode om  

 rådslagninger med den anden regering med henblik på at sikre passende  

 ordninger vedrørende samarbejdsaftalens fortsættelse.
Dersom sådanne  

 rådslagninger ikke resulterer i en for begge regeringer tilfredsstillende  

 ordning, kan hver af de to regeringer opsige samarbejdsaftalen med seks  

 måneders skriftligt varsel til den anden regering.
5. Hvis ovenstående forslag kan godtages af Danmarks  

 regering, har jeg den ære at foreslå at denne note sammen med Deres Excellences bekræftende svar betragtes som udgørende en overenskomst  

 mellem de to regeringer til ikrafttræden på datoen for Deres Excellences  

 svar.
 Modtag, Deres Excellence, forsikringen om min mest udmærkede højagtelse.
C.
M.
MacLehose Hans Excellence hr. udenrigsminister Poul Hartling, København.
UDENRIGSMINISTERIET København, den 6. maj 1970.
Deres Excellence, Jeg har den ære at anerkende modtagelsen af Deres Excellences sålydende  

 note af 6. maj 1970:
(her følger teksten til foranstående note) I besvarelse heraf har jeg den ære at meddele, at ovenstående forslag kan  

 godtages af Kongeriget Danmarks regering, som samtykker i, at Deres  

 Excellences note og dette svar skal betragtes som udgørende en overenskomst  

 mellem de to regeringer, med ikrafttræden fra dags dato.
 Modtag, Deres Excellence, forsikringen om min mest udmærkede højagtelse.
Poul Hartling Hans Excellence hr.
C.
M.
MacLehose Hendes Britiske Majestæts Ambassadør.
 København.
 Udenrigsministeriet, den 11. september  

 1970.
 Poul Hartling.
