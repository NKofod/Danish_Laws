Kendelse fra Pressenævnet i sag nr.  

 51/2000 [K] har klaget til Pressenævnet over at  

 Kattemagasinet har afvist at bringe et genmæle i anledning af  

 formandens beretning bragt i Kattemagasinet nr. 2, april 2000.
 Af formandens beretning bragt i Kattemagasinet nr. 2, 2000  

 fremgår bl.a., at:
"Vi har haft nogle tunge sager i FD at tage os af   mange  

 timer er gået med at drøfte opdrætter [K], som fik  

 frataget sit medlemskab i Jyrak, og hvor sager vedr. salg af killinger  

 både til udlandet og i Danmark havnede på FD's bord efter at  

 Disciplinærnævnet havde givet sagerne over til FD. [K] fik  

 chancen for at rette sine sager op, men efter utallige breve   hvor vi alle  

 blev smædet med de værste gloser   og hendes utrolige  

 langsommelighed med at få sagerne bragt iorden   blev det besluttet at  

 udelukke [K] fra al yderligere service fra FD's side.
I går blev [K]  

 på JYRAK's GF ekskluderet, hermed kan vi også fra FD's side  

 slutte denne umådelige triste sag." Klageren har krævet at Kattemagasinet skal bringe  

 følgende genmæle:
"Kattemagasinet skal hermed beklage at have refereret  

 Formandens usande oplysninger i sagen [K], de to sager der ligger til grund  

 for FD's sanktioner mod [K] blev afsluttet hhv. d.24.8.1999, og d.25.11.1999  

 til klagernes tilfredshed.
De har begge fået deres penge tilbage." Klageren har anført, at  

 Disciplinærnævnet kun har haft en sag over hende til behandling i  

 år, nemlig sagen med   Margit  Guldborg, og at den blev afsluttet den  

 24. august 1999 med, at  Margit  Guldborg fik sine penge tilbage.
Der har  

 således ikke været behandlet klager mod klageren fra udenlandske  

 killingeopkøbere i det forløbne år, hvorfor oplysningerne  

 herom er usande.
 Klageren har endvidere anført, at oplysningerne om,  

 at hun skulle være langsommelig samt oplysningerne om at "alle blev  

 smædet med de værste gloser" er usande.
Klageren har herudover oplyst, at hun allerede blev  

 ekskluderet af JYRAK den 18. juni 1999, og at denne eksklusion på  

 opfordring af et JYRAK medlem - og ikke på opfordring af hende selv -  

 blev genoptaget på JYRAK's generalforsamling, hvor de få  

 fremmødte bekræftede bestyrelsens handling.
Oplysningerne herom  

 i Kattemagasinet er således også usande.
 Indklagede har anført, at indholdet af formandens  

 beretning er gengivet korrekt i bladet, og at beretningen er godkendt og  

 signeret af dirigenten, referenten og formanden, hvorfor klageren ikke kan  

 kræve et genmæle heroverfor.
 Indklagede har oplyst, at når et medlem bliver  

 ekskluderet af JYRAK, så har medlemmet efter JYRAK's love ret til at  

 forelægge sin sag på førstkommende generalforsamling,  

 hvilket [K] benyttede sig af, efter at hun var blevet ekskluderet den 18.  

 juni 1999. På JYRAK's generalforsamling den 19. februar 2000 blev [K]  

 og hendes mand [navn], efter at de havde forelagt deres sag, ekskluderet med  

 78 stemmer for   12 imod og 0 blanke.
 Indklagede har tillige anført, at klageren har  

 skrevet smædebreve til bladet, hvorfor oplysningen herom er korrekt, og  

 at klageren er langsommelig, hvilket bl.a. fremgår af, at sagen  Hross  

 startede i juni 1998 og blev afsluttet i november 1999.
 Endelig har indklagede anført, at man har fem  

 skriftlige klager mod klageren liggende i sekretariatet, og at baggrunden for  

 at den ene ikke har været forelagt klageren er, at hendes medlemskab af  

 JYRAK er ophørt.
 I sagens behandling har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Ole Askvig.
 Pressenævnet udtaler:
 Indledningsvis bemærkes, at Pressenævnet ikke  

 har kompetence til at tage stilling til, om beslutningen om at ekskludere  

 klageren af JYRAK er sket i overensstemmelse med foreningens love.
Det fremgår af artiklen i bladet, der er en  

 gengivelse af formandens   godkendte   beretning på foreningens  

 generalforsamling, at der hos Felis Danica har været flere sager  

 vedrørende klagerens salg af killinger både til Danmark og til  

 udlandet, og at klageren er blevet ekskluderet af JYRAK på  

 generalforsamlingen.
Disse oplysninger i bladet må anses for korrekte,  

 og klageren er derfor ikke berettiget til at få bragt et genmæle  

 herom.
 Oplysningerne i bladet, om at "alle blev smædet med  

 de værste gloser", og at klageren har været langsommelig, er  

 efter Pressenævnets opfattelse udtryk for nogle vurderinger, som heller  

 ikke berettiger klageren til at få bragt et genmæle i bladet.
 Afsagt den 21. juni 2000.
