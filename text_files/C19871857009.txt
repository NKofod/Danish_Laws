Det påhviler efter skattestyrelsesloven statsskattedirektoratet forud for  

 hver almindelig ligning at udarbejde en plan for ligningens forløb samt en  

 plan over fremgangsmåden ved udøvelsen af direktoratets tilsynsførende  

 virksomhed.
Planen forelægges ligningsrådet til godkendelse.
 Ved udarbejdelsen af ligningsplanen for indkomståret 1987 er der lagt vægt  

 på:
- at borgerne har kendskab til og forstår skattereglerne og deres funktion - at borgernes mellemværende med skattemyndighederne forenkles - at der ydes en udvidet administrativ og teknisk service og sikkerhed  

 overfor borgerne - at der er retssikkerhed for borgerne - at ligning, kontrol og skatteopkrævning er effektiv.
 Statsskattedirektoratet og ligningsrådet lægger endvidere vægt på, at de  

 kommunale skatteadministrationer aflastes for rutineprægede opgaver for  

 derigennem at frigøre ressourcer til en øget kontrolindsats, specielt på  

 virksomhedsområdet.
 Ligningsplanen er opdelt i følgende hovedpunkter:
Opgavefordelingen Ligningsarbejdets afvikling Den kommunale ligningsmyndighed Statsskattedirektoratets lignings- og revisionsvirksomhed Statsskattedirektoratets informationsvirksomhed Opgavefordelingen Statsskattedirektoratet skal efter skattestyrelsesloven påse, at ligningen  

 er behørig og ensartet over hele landet.
 Amtsskatteinspektoratet varetager statsskattedirektoratets regionale  

 opgaver og koordinerer herunder den samlede lignings- og revisionsindsats i  

 regionen.
 Statsskattedirektoratet udsender anvisninger og vejledninger samt  

 gennemfører instruktionsvirksomhed i tilknytning til ligningen.
 Desuden er det i forretningsordenen for ligningsrådet og  

 statsskattedirektoratet pålagt statsskattedirektoratet at fastlægge  

 retningslinier for og føre tilsyn med inddrivelse af restancer,  

 arbejdsgiverkontrol m.v.
Statsskattedirektoratet sørger for udvikling og drift af de centrale  

 skatte- og indtægtsregistre, som direktoratet har ansvaret for og styringen  

 af.
Oplysningerne stilles under hensyn til gældende registerforskrifter og  

 indgåede aftaler til rådighed for de lokale ligningsmyndigheder.
Borgerne kan  

 gennem SD-Tele få adgang til visse af statsskattedirektoratets edb-systemer.
Ligningskommissionen har ansvaret for skatteansættelse af indkomst og  

 formue i kommunen.
Ligningsarbejdet i kommunen foregår efter den af  

 ligningskommissionen godkendte kommunale ligningsplan.
Kommunen inddriver  

 skatterestancer og fører kontrol med de indeholdelsespligtige  

 (arbejdsgiverkontrol). Kommunen har endvidere serviceopgaver over for  

 borgerne i forbindelse med selvangivelse og årsopgørelse.
 Den samlede skatteforvaltning skal trods opdelingen i en statslig og  

 kommunal del fungere som en helhed.
 Ligningsarbejdets afvikling.
 Udbygningen af erklæringsordningen fortsætter gennem indførelse af flere  

 gule felter på selvangivelsen S 13.
 For indkomståret 1987 indføres gule felter for:
- bidrag og præmier til privattegnede kapitalpensionsordninger - realkreditlån og renter heraf - gæld til banker og sparekasser m.v. og renter heraf.
 Som en forsøgsordning i nogle udvalgte kommuner kan skatteyderne i stedet  

 for at anvende selvangivelse S 13 indsende et brevkort med de oplysninger,  

 skattemyndighederne ikke har.
Årsopgørelsen udsendes fra maj måned.
Den baseres på de selvangivne og de  

 centralt registrerede oplysninger.
Borgerne kan på grundlag af årsopgørelsen  

 se hvilke oplysninger, der lægges til grund for skatteansættelsen, og klage,  

 hvis der er fejl.
Ligningskontrol og revision foregår efterfølgende.
Den obligatoriske  

 udsøgning for personer afskaffes.
 Den udvidede selvangivelse S 10 harmoniseres med S 13 med henblik på  

 senere forenkling.
 Erhvervsdrivende skal indsende virksomhedsskema, så der indberettes  

 præcise og ensartede regnskabsoplysninger til statsskattedirektoratet.
 Virksomhedsskemaets regnskabsoplysninger er nødvendige for  

 administrationen af virksomhedsskatteordningen, herunder kontrollen med  

 skatteberegningen.
 Regnskabsoplysningerne giver mulighed for at sammenligne regnskaberne for  

 flere år og danner grundlag for beslutning om revision og kontrol.
 Virksomhedsskemaet er også grundlaget for statens ligningssystem for  

 erhvervsdrivende:
- kommunerne er frit stillet for at abonnere på systemoplysningerne - systemet kan begrænse gennemlæsningen af samtlige regnskaber - systemet udsøger relevante revisionsemner, der kan danne grundlag for  

 revisionsarbejdet - systemet udarbejder statistikker, nøgletal/branchetal m.v., der er  

 relevante for at gennemføre kontrolaktioner.
 Med henblik på yderligere effektivisering arbejdes på:
- at få en fælles selvangivelse for alle skatteydere med flere gule felter - at intensivere indsatsen for at få erhvervsdrivende til maskinelt at  

 indberette virksomhedsskemaernes oplysninger - at forbedre lignings- og udsøgningssystemet for erhvervsdrivende gennem  

 et fælles statsligt - kommunalt forsøgsprojekt - at udvide systemets funktioner med nødvendige hjælpeværktøjer som f.eks.  

 maskinel beregning af privatforbrug og etablering af et transaktionssystem og  

 et erfaringsregister.
Den kommunale ligningsmyndighed Omlægningen af ligningsarbejdet medfører, at arbejdet i  

 skatteforvaltningen kommer til dels at bestå i servicevirksomhed og hjælp til  

 borgerne dels en efterfølgende ligningskontrol og revision.
 Den kommunale ligningsplan bør lægge vægt på at beskrive, hvorledes  

 kommunen vil gennemføre denne ligningskontrol og revision og i forbindelse  

 hermed virksomhedsbesøg.
Det er vigtigt at gennemgå virksomhedsskemaerne for skatteydere, der  

 indtræder i virksomhedsordningen.
Herved sikres, at afgrænsningen af  

 virksomhedsdelen bliver korrekt, og at resultatet opgøres rigtigt.
Der må  

 ydes den nødvendige service til skatteyderne fra virksomhedsordningens start.  

 Gennemgang og kontrol af opgørelsen af indskudskonto og kapitalafkastgrundlag  

 må ske med hensyntagen til den reelle skattemæssige virkning af eventuelle  

 korrektioner og til skatteydernes indkomstforhold samt virkningen af  

 skattereformens overgangsregler.
 Det må sikres, at selskaber og deres hovedaktionærer kontrolleres samlet.
 Kommunens lignings- og revisionsarbejde og arbejdsgiverkontrol bør  

 udbygges og integreres.
 Den af ligningskommissionen vedtagne ligningsplan skal indsendes til  

 amtsskatteinspektoratet.
Ved ligningsperiodens afslutning afgiver skatteadministrationen en  

 redegørelse til ligningskommissionen om ligningens forløb.
Redegørelsen  

 indsendes til amtsskatteinspektoratet.
Den kommunale ligningsmyndighed bør  

 videregive erfaringer af betydning for den overordnede planlægning til  

 amtsskatteinspektoratet.
Statsskattedirektoratets lignings- og revisionsvirksomhed Centralt Statsskattedirektoratet udbygger og koordinerer kontrol- og  

 revisionsvirksomheden.
 Udbygningen sker bl.a. for større og komplicerede sager med  

 udlandstransaktioner og sager med arrangementer, som udelukkende er baseret  

 på skattebesparelse.
 Der gennemføres en række særlige kontrolaktioner og pilotprojekter, som  

 skal sikre, at der sker den fornødne indberetning til ligningskontrolsystemet  

 og rentekontrolsystemet.
 Endvidere gennemføres en række pilotprojekter og konkrete revisionssager  

 for at kontrollere, at de nye skatteregler (virksomhedsordningen,  

 fondsbeskatningen, renteafgiftsloven, fradragsbegrænsningerne og  

 udlandsskattereglerne) anvendes korrekt.
 Koordinationen af ligningen af deltagere i kommanditselskaber og  

 leasingsinteressentskaber o.lign. med mange deltagere udbygges.
 Den statslige indsats i konkret revision af selskaber fortsætter.
Koordinationen af ligningen og kontrollen af større selskaber med ensartet  

 regnskabspraksis fortsættes.
Desuden udbygges informationen og instruktionen  

 omkring de typiske kontrolproblemer og kontrolopgaver vedrørende selskaber og  

 hovedaktionærer.
Skatteministeren har den 13. august 1987 fastsat de nærmere retningslinier  

 for det lokale samarbejde mellem toldvæsenet og skattevæsenet.
Samarbejdet  

 føres ud i livet i overensstemmelse hermed.
 Statsskattedirektoratet følger løbende samarbejdets udvikling.
Regionalt Amtsskatteinspektoratet etablerer et samarbejde med kommunerne i regionen  

 med henblik på at sikre den bedst mulige ligning.
 Inspektoratet deltager i udbygningen af det regionale og lokale samarbejde  

 med toldvæsenet og påser, at de af skatteministeren meddelte retningslinier  

 for samarbejdet gennemføres.
 Amtsskatteinspektoratets kontrolindsats gennemføres efter en regional  

 ligningsplan.
 Der gennemføres en række pilotprojekter og konkrete revisionssager for at  

 kontrollere, at skattereformen føres korrekt ud i livet.  

 Amtsskatteinspektoratet deltager herunder i ligningen af specielle grupper af  

 skatteydere, der indtræder i virksomhedsordningen, og i ligningen af udvalgte  

 fonde og foreninger, der fra 1987 er skattepligtige efter  

 fondsbeskatningsreglerne.
 Amtsskatteinspektoratet fortsætter og øger dets medvirken i ligning og  

 revision af de lokale selskaber og koordinerer ligningen og kontrollen af  

 selskaber og deres hovedaktionærer og hovedanpartshavere, når de er  

 hjemmehørende i forskellige kommuner.
 Hvis det konstateres, at selskabs- og regnskabsligningen ikke fungerer  

 tilfredsstillende, udtages et passende antal sager til egentlig ligning i  

 amtsskatteinspektoratet.
 Amtsskatteinspektoratet yder bistand til kommunerne ved gennemførelse af  

 større revisionssager og tilrettelægger i samarbejde med kommunerne i  

 regionen fælles større kontrolaktioner.
 I et samarbejde med statsskattedirektoratets centrale del vurderes  

 ligningsindsatsen i regionen dels på grundlag af de kommunale ligningsplaner  

 dels på grundlag af de opnåede ligningsresultater.
 Amtsskatteinspektoratet påser, at der sker den fornødne indberetning fra  

 de lokale ligningsmyndigheder om fortolkningsproblemer og andre erfaringer  

 fra ligningen.
Amtsskatteinspektoratet fører tilsyn med arbejdsgiverkontrollen og den  

 kommunale tvangsinddrivelse.
Tilsynet omfatter en koordination af ligning og  

 inddrivelse i forbindelse med bl.a. restance opstået som følge af taxation.  

 Amtsskatteinspektoratet påser, at fordringer sikres og inddrives, og at  

 uerholdelige restancer afgangsføres.
 Amtsskatteinspektoratet påser, at der ved straffesager er en ensartet  

 udtagelse og bedømmelse af skattekontrollovsovertrædelser, og at der ikke  

 rejses bagatelsager.
Statsskattedirektoratets informationsvirksomhed Centralt Ligningsrådet og statsskattedirektoratet orienterer om ny skattelovgivning  

 m.m.
Der lægges vægt på, at skat skal være forståelig for såvel borgere som  

 myndigheder.
 Der udsendes anvisninger om ligningen for 1987 i januar 1988.  

 Anvisningerne, der er godkendt af ligningsrådet, er bindende for de lignende  

 myndigheder.
 Den årlige ligningsvejledning udsendes i marts 1988 og finder anvendelse  

 ved ligningen for indkomståret 1987. Den giver udtryk for  

 statsskattedirektoratets opfattelse af gældende praksis og skal i  

 almindelighed følges.
Udsendelse af periodiske revisionsmeddelelser til  

 amtsskatteinspektoraterne, skatterådene og de kommunale ligningsmyndigheder  

 fortsættes.
Revisionsmeddelelserne, der kun har vejledende karakter, har til  

 formål at videregive den ved ligningen opnåede viden om virksomheder,  

 brancheforhold o.lign.
Instruktionsvirksomheden om ny lovgivning og praksis bliver som hidtil  

 gennemført ved ca. 6 årlige instruktionsmøder, hvor direktoratets opfattelse  

 videregives til amtsskatteinspektoraternes instruktører.
Instruktionspakkerne  

 vil fremover i videst muligt omfang indeholde videofilm om udvalgte emner.
 Den del af statsskattedirektoratets videoproduktion, der henvender sig  

 direkte til borgerne fortsætter, så der skabes bredest muligt kendskab til  

 skattereglerne og forståelse for skattesystemets funktion.
Regionalt Amtsskatteinspektoratet orienterer regionalt om ny skattelovgivning,  

 erfaringer på lignings- og revisionsområdet m.m.
Formidlingen sker bl.a. ved  

 instruktionsmøder, udsendelse af ASI-information og videoinformation.  

 Videoinformationen udbygges til at omfatte skattespørgsmål af særlig regional  

 interesse.
Det sker i samarbejde med statsskattedirektoratets centrale del.
