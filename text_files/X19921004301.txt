 Lån garanteret af kreditinstitutter kan vægtes med 20%. Garantien skal  

 være udstedt til at afdække (en del af) kreditrisikoen i.f.t.
debitor.
Instituttet hæfter som selvskyldnerkautionist for (1) lånets  

 indfrielse helt eller delvist som følge af låntagers misligholdelse eller for  

 (2) forfaldne ydelser.
Dækker garantien alene en del af lånet, vægtes den  

 ukautionerede del med den ordinære vægt.
Depoterklæringer skal give sikkerhed  

 i statslige værdipapirer for at blive vægtet lavere 75%-grænsen i  

 bekendtgørelsen vil blive ændret til 90%.
 I oktober 1992 skrev Finanstilsynet følgende vedrørende vægtning af  

 garanterede lån, jf. § 4, stk. 8, og § 5, stk. 1, i  

 kapitaldækningsbekendtgørelsen:
Som garantier og indeståelser i øvrigt omfattet af § 5, stk. 1, anses  

 alene garantier og indeståelser, der er udstedt til at afdække (en del af)  

 kreditrisikoen i forhold til debitor i en given periode ved, at et  

 kreditinstitut udsteder garanti/indeståelse som selvskyldnerkautionist for  

 enten 1) lånets indfrielse helt eller delvist som følge af låntagers  

 misligholdelse af forpligtelser ifølge pantebrevet eller 2) forfaldne ydelser.
 En garanti/indeståelse alene for (en del af) de forfaldne ydelser skal  

 være udstedt for en periode, der dækker hele lånets løbetid.
 Lån garanteret af kreditinstitutter, jf. § 5, stk. 1, kan vægtes med 20 %,  

 hvilket modsat ikke gælder for garantier udstedt af  

 skadesforsikringsselskaber i henhold til § 8 i forhåndslånebekendtgørelsen.
Hvis garantien alene dækker en del af lånet, vægtes den ukautionerede del  

 med den ordinære vægt.
Således vil garantier, der ikke indeholder garantier  

 for debitors betalingsevne, men alene for selve afviklingen af lånet, fx  

 gennem fremsendelse af pantebreve uden retsanmærkninger, ikke indgå i  

 solvensberegningen med den lavere vægt for det bagvedliggende lån.
 Depoterklæringer skal give sikkerhed i statslige værdipapirer for at blive  

 vægtet lavere, jf. § 4, stk. 8. Finanstilsynet erklærede, at institutterne  

 kan arbejde med en 90 %-grænse i stedet for 75 %-grænsen i bekendtgørelsen,  

 der vil blive ændret.
