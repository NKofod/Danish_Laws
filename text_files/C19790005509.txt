(Til dommerne ved underretterne uden  

 for København) 1. kapitel Kasseapparatet § 1.  Dommerkontorets kasseapparat, der er forsynet  

 med ialt 9 tælleværker, anvendes til følgende arter af ind- og udbetalinger,  

 jfr. teksten på hvert tælleværks aktiveringstast:
 Tælleværker, der ikke er anvendelse for ved et embede, f. eks.  

 tælleværkerne for skiftesager ved civildommerembeder, blokeres og kan derfor  

 ikke anvendes.
 Stk. 2.  Apparatet er endvidere forsynet med et sumværk,  

 der kan foretage sammentælling af flere ekspeditioner, for hvilke der skal  

 betales samlet.
Stk. 3.  Når tælleværket for stempelafgift benyttes,  

 producerer apparatet samtidig stempelmærke for beløbet.
Mærket fremstilles af  

 en særlig stempelmærkerulle i apparatet, jfr. nærmere 4. kapitel.
 § 2.  Apparatet har 3 tryksteder, hvoraf det første  

 giver aftryk på en kassejournalstrimmel, medens det andet (det åbne tryksted)  

 giver aftryk på det isatte dokument eller kontokort, og det tredie giver  

 aftryk på et samtidig fremstillet stempelmærke.
Stk. 2.  Ethvert opslag på apparatet registreres  

 (afstemples) på kassejournalen og på et af de to andre tryksteder, nemlig på  

 et stempelmærke, når dette produceres, og ellers på et i det åbne tryksted  

 isat ark eller kontokort.
Afstemplingen angiver dato, fortløbende  

 ekspeditionsløbenummer, apparatets identitetsnummer samt det opslåede sags-  

 eller kontonummer, det opslåede beløb og det benyttede tælleværks  

 identitetsmærke.
Dog kan der ikke påstemples sags- eller kontonummer på  

 stempelmærker.
 § 3.  (Ophævet).
§ 4.  Enhver ind- eller udbetaling samt enhver  

 overførsel af beløb mellem forskellige konti skal registreres over  

 kasseapparatet.
Dette gælder dog ikke bevægelser mellem embedets  

 kontantbeholdning og dets bank-, sparekasse- eller postgirokonto.
Stk. 2.  Enhver indbetaling skal registreres over  

 kasseapparatet, uanset om beløbet straks igen udgår af kassen.
Ligeledes skal  

 rentetilskrivninger på bank-, sparekasse- eller girokonti straks bogføres.
 § 5.  Tælleværkernes samlede udvisende skal til enhver  

 tid svare til embedets samlede kassebeholdning, jfr. § 32. Der må derfor ikke  

 foretages afstempling af noget dokument eller kontokort eller fremstilles  

 noget stempelmærke, før betalingen er modtaget, eller foretages nogen  

 udbetaling uden samtidig afstempling af et kontokort.
 § 6.  Kasseapparatet kan ikke fremstille kvitteringer.  

 Såfremt der viser sig behov herfor, må kvittering afgives på særskilt bilag.
§ 7.  Ved hvert dommerembede skal der kun være et  

 kasseapparat og en hovedkasse.
Hovedkassen omfatter samtlige ind- og  

 udbetalinger, herunder også sådanne, der vedrører hverv, der er henlagt til  

 dommeren i hans egenskab af dommer, f. eks. som formand for et fredningsnævn,  

 en landvæsenskommission, taksationskommission eller lign.
 Stk. 2.  Justitsministeriet kan dog tillade, at embeder,  

 der på grund af særlige lokaleforhold eller af andre grunde måtte have behov  

 herfor, anvender flere kasseapparater, jfr. § 67.
2. kapitel Kassebeholdningen § 8.  Den kontante kassebeholdning må ikke være større  

 end nødvendigt til at bestride kassens daglige kontante udbetalinger.  

 Overskydende beløb indsættes på embedets bank-, sparekasse- eller  

 postgirokonto.
 Stk. 2.  Frimærker, der tilsendes embedet som betaling  

 for udskrifter og lign., og som ikke afvises som betaling, kan om fornødent  

 henligge som en del af kassebeholdningen, indtil et til overførsel til  

 frimærkebeholdningen passende beløb er nået.
 Stk. 3.  Stempelmærker må ikke modtages som  

 betalingsmiddel.
 § 9.  Kontante beløb over 5.000 kr., der tilhører boer  

 under skifterettens behandling, skal snarest muligt indsættes til forrentning  

 for boet i en bank eller sparekasse.
 § 10.  Indkomne checks eller andre anvisninger skal  

 snarest hæves eller indsættes i en bank eller sparekasse.
§ 11.  Den kontante beholdning skal opbevares på  

 kontoret i særskilt forvaring og adskilt fra private midler.
Den skal ved  

 kassens daglige afslutning anbringes i pengeskab eller på anden måde under  

 forsvarligt lukke.
Den må under ingen omstændigheder anvendes til  

 lønningsforskud eller til dækning af private regninger.
 Stk. 2.  Postgiro- og bankfuldmagt må kun meddeles  

 kollektivt og kun til personer, af hvilke ikke mere end en er beskæftiget med  

 kasseforretninger.
§ 12.  Når kassebeholdningen - herunder bank-,  

 sparekasse- og postgirobeholdninger overstiger, hvad der må anses for  

 nødvendigt til at dække den nærmere tids løbende udgifter, indbetales det  

 overskydende beløb til justitsministeriets konto i Danmarks Nationalbank,  

 konto nr. 8036-3, girokonto 10. På giroindbetalingskortet skal det tydeligt  

 angives, at indbetalingen sker til justitsministeriets konto med tydelig  

 angivelse af det nævnte kontonummer.
Eventuelle forskud til bestridelse af  

 embedets udgifter rekvireres direkte fra justitsministeriet.
 Stk. 2.  Indbetaling af overskydende beløb og  

 rekvisition af manglende beløb fra justitsministeriets bogholderi bør ske med  

 runde summer.
Stk. 3.  Der må ikke rekvireres forskud fra andre  

 myndigheder, således heller ikke fra kommuner.
Udgifter i forbindelse med  

 behandlingen af fredningssager, landvæsenskommissionssager og lign. afholdes  

 derfor forskudsvis af embedets almindelige kassebeholdning mod senere  

 refusion, der senest bør kræves efter 3 måneder.
Der kan dog i det omfang,  

 der er hjemmel hertil, afkræves vedkommende private sikkerhedsstillelse eller  

 depositum.
3. kapitel Indbetaling af retsafgifter § 13.  For hver sagsgruppe (borgerlige sager,  

 fogedsager, skiftesager o.s.v.) føres en sagliste, hvori sagerne indføres med  

 et nummer.
For så vidt angår notarialforretninger er det dog tilstrækkeligt,  

 at der føres en fortegnelse, hvori forretningerne anføres i kronologisk orden  

 uden sagsnummer.
Stk. 2.  Nummereringen er fortløbende inden for hvert  

 kalenderår.
Om skiftesaglisten henvises i øvrigt til § 46.
Stk. 3.  Hvert sagsnummer består af 8 cifre.
De to  

 sidste cifre angiver de to sidste tal i årstallet.
Det første ciffer angiver  

 sagens art, idet der som kendingscifre anvendes følgende tal:
 Cifrene mellem det første og de to sidste cifre anvendes til betegnelse af  

 sagens nummer inden for den pågældende sagskategori.
 Stk. 4.  For så vidt angår udskrifter og attester føres  

 en bestillingsbog, hvori indføres datoen for bestillingen, dokumentets art,  

 rekvirentens navn, det beregnede afgiftsbeløb samt datoen for udleveringen.  

 Bogen må ikke føres af kassereren.
 § 14.  Alle retsafgifter indgår i samme tælleværk.
 Stk. 2.  I forbindelse med betalingen afstemples det  

 dokument, ekspeditionen vedrører (stævning, udlægsfundament, attest o.s.v.).  

 Bortset fra skiftesager og notarialforretninger foretages afstempling med 0,  

 hvis ekspeditionen er afgiftsfri.
 Stk. 3.  I forbindelse med påstempling af beløbet  

 påstemples tillige sagsnummeret, jfr. § 13, stk. 3.
Stk. 4.  For så vidt angår udskrifter og attester  

 anvendes alene kendingscifret for vedkommende sagskategori (1 for så vidt  

 angår udskrifter vedrørende borgerlige sager, 2 for så vidt angår fogedsager  

 o.s.v.
For tingbogsattester anvendes kendingscifret 3). Kasseapparatets  

 ekspeditionsløbenummer anføres i den i § 13, stk. 4, nævnte bestillingsbog.
 Stk. 5.  Føres der ikke en egentlig sagliste vedrørende  

 notarialforretninger, påstemples alene kendingscifret for  

 notarialforretninger, medens kasseapparatets ekspeditionsløbenummer anføres i  

 den i § 13, stk. 1, nævnte fortegnelse.
 Stk. 6.  Det påhviler den, der senere behandler sagen,  

 at påse, at dokumentet er forsynet med afstempling om afgiftsbetaling, samt  

 stikprøvevis at påse, at den beregnede afgift er korrekt.
 § 15.  Med hensyn til de enkelte arter af retsafgifter  

 gælder følgende:
 Afstempling foretages på stævningen, kæreskriftet eller, såfremt der  

 undtagelsesvis ikke foreligger noget dokument, på et særligt udfærdiget  

 bilag, der fremlægges til retsbogen.
 Indleveres stævningen, kæreskriftet m. v. uden samtidig betaling af  

 retsafgiften, forbliver dokumentet efter eventuel indførelse i saglisten,  

 jfr. § 13, stk. 1, ved kassen, indtil afgiften betales, hvorefter sagen  

 berammes.
Afstempling foretages på rekvisitionen, hvis en sådan foreligger, og  

 ellers på eksekutionsfundamentet.
I øvrigt følges den for borgerlige sager  

 nævnte fremgangsmåde.
En fogedforretning må almindeligvis ikke berammes og foretages, forinden  

 afgiften herfor er betalt.
Sker dette undtagelsesvis, må  

 eksekutionsfundamentet ikke udleveres (tilbageleveres), før afgiften er  

 betalt, og afstempling herom har fundet sted.
 Afstemplingen foretages, når skifteafgiften betales, på det eksemplar af  

 opgørelsen, der indsendes til rigsrevisionen, jfr. § 48.
Er boet i besiddelse af midler til dækning af skifteafgiften, føres  

 beløbet til udgift på boets udgiftskontokort, jfr. § 25, hvorefter det slås  

 ind i afgiftstælleværket i forbindelse med afstemplingen af opgørelsen.
I  

 modsat fald foretages denne afstempling først, efterhånden som afgiften  

 indgår.
 Om bogføring af boets øvrige indtægter og udgifter henvises til § 25. Om  

 indbetaling af arveafgifter henvises til 5. kapitel.
Afstemplingen foretages på rekvisitionen eller, hvis en sådan ikke  

 foreligger, på fogedrettens eksemplar af auktionsvilkårene.
Dette gælder  

 såvel afgiften efter retsafgiftslovens §§ 22, stk. 1, og 23, stk. 1, som  

 afgift efter lovens §§ 22, stk. 2, og 23, stk. 2.
 I øvrigt følges den for borgerlige sager nævnte fremgangsmåde.
 Afstempling foretages på rekvisitionen, hvis en sådan foreligger, og  

 ellers på det dokument, sagen angår.
 Foreligger der ikke sådanne dokumenter, foretages afstempling på et  

 særligt udfærdiget bilag.
 I øvrigt følges den for borgerlige sager nævnte fremgangsmåde.
Afstemplingen foretages på den blanket eller det ark, hvorpå udskriften  

 eller attesten skrives.
Afstemplingen kan også foretages på et særligt ark,  

 der senere påhæftes den udfærdigede udskrift eller attest.
På dette ark  

 anføres sagens nr., matr. nr. eller andet til angivelse af, hvad udskriften  

 eller attesten vedrører.
 Afgiften for udskrifter og attester indgår i tælleværket for retsafgifter.  

 Afgiften kan ikke berigtiges ved stempelmærker.
4. kapitel Salg af stempelmærker § 16.  Fra dommerembedet må kun sælges stempelmærker,  

 der fremstilles på særlige stempelmærkeruller i kasseapparatets særlige  

 stempelmærketryksted.
 Stk. 2.  Stempelmærket fremstilles først, når betalingen  

 herfor er indgået.
Stk. 3.  Kasseapparatet kan fremstille et stempelmærke  

 til den værdi, der ønskes.
Endvidere kan det fremstille op til 99 mærker af  

 samme værdi på grundlag af et enkelt opslag.
Endelig kan mærkerne fremstilles  

 med eller uden dato.
Et mærke fremstilles med dato, såfremt det straks af  

 dommerembedet påsættes det pågældende dokument, og kassation af mærket er da  

 unødvendig.
Mærker fremstilles uden dato i andre tilfælde og skal da kasseres  

 på sædvanlig måde.
 Stk. 4.  Embedets beholdning af stempelmærkeruller skal  

 opbevares på forsvarlig måde.
 § 17.  Medfølger betalingen for stempelafgiften for et  

 dokument, der indleveres til tinglysning, fremstilles straks et stempelmærke,  

 der påsættes dokumentet, hvorefter dette går videre til  

 tinglysningsekspedition.
Stk. 2.  Medfølger betalingen ikke samtidig med  

 dokumentets indlevering til tinglysning, beregnes og opkræves afgiften i  

 forbindelse med indførelsen i dagbogen.
Forinden dokumentet går videre i  

 tinglysningsproceduren, passerer det kassen, hvor det opføres på en særlig  

 liste over endnu ikke betalte stempelafgifter vedrørende  

 tinglysningsdokumenter.
Når betalingen indgår, fremstilles stempelmærket og  

 påsættes dokumentet.
Påsætningen kan ske enten straks efter fremstillingen,  

 ved dagens slutning, eller når tinglysningsekspeditionen er tilendebragt.  

 Indtil påsætningen forbliver stempelmærket ved kassen.
 Stk. 3.  Det påhviler den, der underskriver  

 tinglysningsdokumenterne, at påse, at intet dokument udleveres uden at være  

 behørigt stemplet.
§ 18.  (Ophævet.) 5. kapitel Indbetaling af arveafgifter § 19.  Arveafgifter indgår i kasseapparatets særlige  

 arveafgiftstælleværk.
 Stk. 2.  Arveafgifter i offentlige boer, der behandles  

 af skifteretten, beregnes og indbetales efter samme regler som  

 skifteafgifter, jfr. § 15.
 Stk. 3.  Ved betaling af arveafgift i privat skiftede  

 boer afstemples det eksemplar af boopgørelsen, der indsendes til  

 rigsrevisionen, jfr. § 51.
Stk. 4.  Eventuelle strafrenter af arveafgiftsbeløb,  

 jfr. arveafgiftslovens § 33, indgår i arveafgiftstælleværket.
Ved indbetaling  

 af sådanne renter foretages særskilt afstempling på boopgørelsen.
Ved  

 afstemplingen bemærkes, at beløbet udgør renter.
§ 20.  Indbetales arveafgiften afdragsvis i henhold  

 til særlig tilladelse, udfærdiges for hver indbetaling et særskilt bilag, der  

 afstemples.
Bilaget forsynes med oplysning om datoen for skattedepartementets  

 skrivelse og dettes journalnummer.
Stk. 2.  Renter af de i stk. 1 nævnte arveafgifter  

 indgår i tælleværket for justitsministeriet, indtægter, og afstemples på et  

 særligt kontokort.
En kopi af bilaget for betaling af afdraget anvendes som  

 bilag for rentebetalingen.
6. kapitel Embedets øvrige ind- og udbetalinger § 21.  Bogføring af embedets ind- og udbetalinger, der  

 ikke vedrører afgifter, sker ved afstempling af særlige kontokort, der  

 derefter manuelt forsynes med tekst til forklaring af, hvad betalingen angår.
 Stk. 2.  På kontokortene anføres beløbene umiddelbart  

 under hinanden, således at de ved månedens udgang direkte kan sammentælles.
Stk. 3.  Skal der på samme konto, f. eks. vedrørende et  

 af skifteretten behandlet bo, foretages både ind- og udbetalinger, anlægges  

 såvel et indtægts- som et udgiftskort.
Kort vedrørende samme konto påføres  

 samme kontonummer.
 Stk. 4.  Indtægter og udgifter i henhold til særlige  

 ordrer fra skattedepartementet eller decisioner af rigsrevisionen om betaling  

 eller tilbagebetaling af afgifter føres ligeledes på de særlige kontokort.  

 Det samme gælder tilbagebetaling af afgifter i henhold til særlig hjemmel i  

 love eller cirkulærer.
Stk. 5.  For enhver udbetaling og i videst muligt omfang  

 for enhver indbetaling skal der foreligge behørig dokumentation.
Regninger  

 skal være efterregnede af kassereren, inden udbetaling finder sted.
De skal  

 endvidere være attesterede af rette vedkommende, såvidt muligt inden  

 udbetaling finder sted.
Om efterregningen giver kassereren et notat på  

 regningen.
 § 22.  For så vidt angår justitsministeriets konto  

 anlægges kontokort svarende til de konti, der er anført på  

 regnskabsoversigten.
 Stk. 2.  Hver konto betegnes med et nummer svarende til  

 det på regnskabsoversigten anførte kontonummer.
 Stk. 3.  Ved ind- og udbetalinger på en konto indslås  

 først det pågældende kontonummer tilligemed kendingscifret 7, hvorefter  

 beløbet indslås - indtægter i tælleværket for justitsministeriet, indtægter,  

 og udgifter i tælleværket for justitsministeriet, udgifter.
§ 23.  For så vidt angår diversekontoen anlægges et  

 kontokort for hver konto, som det skønnes fornødent at oprette, f. eks. til  

 kontante depoter, foged- og auktionsvæsen, udpantninger, fredningsnævnssager,  

 landvæsenskommissionssager og lign.
For hver konto oprettes et kontokort for  

 henholdsvis indtægter og udgifter.
Stk. 2.  Hver konto betegnes med et nummer efter  

 embedets egen bestemmelse.
Numrene kan være fortløbende.
 Stk. 3.  Ved ind- og udbetalinger på en konto under  

 diverse indslås først det pågældende kontonummer tilligemed kendingscifret 8,  

 hvorefter beløbet indslås - indtægter i tælleværket for diverse, indtægter,  

 og udgifter i tælleværket for diverse, udgifter.
 § 24.  Ikke-kontante depoter skal ikke registreres  

 over kasseapparatet, men føres enten i en særlig protokol eller manuelt på  

 særlige kontokort.
 § 25.  For så vidt angår skiftekontoen anlægges et  

 kontokort for hvert bo under skifterettens behandling, henholdsvis for  

 indbetalinger og udbetalinger.
 Stk. 2.  Hver bokonto betegnes med et navn samt et  

 nummer, svarende til boets nummer i skiftesaglisten, og således at de to  

 sidste cifre angiver de to sidste cifre i årstallet.
 Stk. 3.  Ved ind- og udbetalinger i boer indslås først  

 vedkommende bokontonummer, hvorefter beløbet indslås - indtægter i  

 tælleværket for skiftesager, indtægter, og udgifter i tælleværket for  

 skiftesager, udgifter.
Stk. 4.  Kontokortene forsynes manuelt med en så  

 fyldestgørende tekst vedrørende hver enkelt betaling, at de kan anvendes som  

 hjælpemiddel ved den senere udarbejdelse af opgørelse.
Boets bilag skal  

 nummereres straks ved bogføringen, og bilagsnumrene påføres kontokortet.
 Stk. 5.  Boets ikke-kontante aktiver opføres indtil  

 videre som hidtil i skiftehovedbogens aktivkolonner.
 § 26.  Regnskabsbilagene skal opbevares såvidt muligt  

 for hver konto for sig, således at de let kan fremtages ved  

 regnskabsaflæggelsen og forevises under kasseinspektioner.
7. kapitel Fejlopslag i kasseapparatet § 27.  Da kasseapparatet kun kan fungere, såfremt der  

 er et dokument i dets åbne tryksted, kan fejlopslag kun forekomme i  

 forbindelse med samtidig afstempling af et dokument eller et kontokort eller  

 ved fremstilling af et stempelmærke.
Stk. 2.  Kasseapparatets tælleværker kan alene foretage  

 sammentælling, men ikke fratrækning.
Et opslag kan derfor (bortset fra  

 nulstilling, jfr. § 37) ikke slettes af et tælleværk.
Fejlopslag må kun  

 berigtiges som nedenfor anført.
§ 28.  Er der foretaget et fejlopslag med et for lille  

 beløb, foretages blot et yderligere opslag for så vidt angår differencen.
På  

 vedkommende dokument eller kontokort foretages således en yderligere  

 afstempling, og angår fejlopslaget et stempelmærke, fremstilles et  

 stempelmærke til den manglende værdi.
§ 29.  Er der foretaget et fejlopslag med et for stort  

 beløb vedrørende en arveafgift, retsafgift eller vedrørende en postering på  

 et kontokort, herunder opslag på et forkert kontokort, annulleres  

 påstemplingen ved manuel udstregning, hvorefter der foretages ny korrekt  

 afstempling.
Der udfærdiges et særligt bilag med angivelse af det beløb,  

 fejlopslaget angår, samt kasseapparatets ekspeditionsløbenummer for dette.  

 Har sagsnummeret været anvendt, angives tillige dette.
Endelig anføres, med  

 hvilket beløb afstemplingen rettelig skulle have været foretaget, tilllige  

 med ekspeditionsløbenummeret for opslaget af dette beløb.
Bilaget  

 underskrives af dommeren eller den fuldmægtig, som dommeren måtte have  

 overdraget det daglige tilsyn med kasseforretningerne, og den pågældende  

 sætter tillige sit bomærke ved den annullerede afstempling på dokumentet  

 eller kontokortet.
Bilaget opbevares ved kassen og indsendes til  

 rigsrevisionen sammen med regnskabsoversigten.
§ 30.  Er der fremstillet et stempelmærke med et for  

 stort beløb, annulleres det straks med underskrift og dommerkontorets  

 gummistempel, og der udfærdiges derefter et nyt stempelmærke med det rigtige  

 beløb.
Har det fejlagtigt udfærdigede mærke været påsat et dokument, tages en  

 fotokopi af dette.
Annullerede mærker og fotokopier af fejlagtigt stemplede  

 dokumenter opbevares ved kassen og indsendes forsynet med dommerens  

 attestation til rigsrevisionen med regnskabsoversigten.
Det fejlstemplede  

 beløb føres i regnskabet som en negativ indtægt.
 § 31.  Indeholder fejlopslaget alene et forkert  

 sagsnummer, kontonummer eller kendingsciffer, rettes dette manuelt på  

 dokumentet eller kontokortet samt i kassejournalen, idet tal, der er indslået  

 som sags- eller kontonummer, ikke indgår i noget tælleværk.
8. kapitel Daglig kasseopgørelse § 32.  Ved kontortidens slutning aflæses samtlige  

 tælleværker.
Dette sker ved brug af en særlig nøgle og et særligt kort,  

 hvorpå tælleværkernes udvisende afstemples.
Summen af udgiftstælleværkerne  

 fradrages summen af indtægtstælleværkerne.
Den herefter fremkomne saldo skal,  

 efter at være blevet korrigeret under hensyn til eventuelle fejlopslagsbilag,  

 svare til kassebeholdningen.
 Stk. 2.  Viser det sig ved aflæsningen, at summen i et  

 tælleværk er så stor, at dets maksimale kapacitet (999.999,99 kr.) kan  

 forventes overskredet ved den følgende dags ind- eller udbetalinger,  

 nulstilles tælleværket efter reglerne i § 37, stk. 1. Det samme gælder, hvis  

 kapacitetsgrænsen nås som følge af ekstraordinært store ind- eller  

 udbetalinger.
 § 33.  Eventuelle uoverenstemmelser mellem  

 kassebeholdningen og tælleværkernes udvisende sammenholdt med  

 fejlopslagsbilag søges opklaret og berigtiget.
Stk. 2.  Kassedifferencer på 100 kr. og derover, som  

 ikke kan opklares, indberettes til justitsministeriet, der træffer  

 bestemmelse om differencens postering.
Mindre kassedifferencer kan efter  

 dommerens bestemmelse føres til udgift eller indtægt for kontorholdskontoen  

 med fornøden forklaring på et af dommeren attesteret bilag til  

 regnskabsoversigten.
 Stk. 3.  Kassedifferencer skal samme dag, de  

 konstateres, posteres på embedets versurkonto, indtil årsagen til  

 kassedifferencen er fundet, eller endelig postering finder sted i henhold til  

 stk. 2.
 § 34.  De kort, hvorpå den daglige aflæsning af  

 tælleværkerne sker, opbevares ved dommerembedet.
9. kapitel Regnskabsaflæggelsen § 35.  Den sidste hverdag i måneden foretages udover  

 den daglige aflæsning af tælleværkerne en sammentælling af samtlige  

 kontokort.
Sammentællingerne understreges med dobbeltstreg.
Kortenes  

 udvisende overføres til den i § 36 nævnte regnskabsoversigt.
 § 36.  Ved udgangen af måneden udarbejdes en  

 regnskabsoversigt på skemaer, der for et finansår ad gangen tilsendes embedet  

 fra direktoratet for statens indkøb, hvorfra yderligere eksemplarer om  

 fornødent kan rekvireres.
§ 37.  Derefter afsluttes månedsregnskabet med, at  

 samtlige tælleværker nulstilles ved brug af den særlige nøgle hertil og et  

 særligt kort.
Nulstillingen skal foretages af dommeren eller den fuldmægtig,  

 han har bemyndiget hertil, eller i en af disses overværelse.
Stk. 2.  Kassejournalstrimmelen for den forløbne måned  

 udtages efter nulstillingen af kasseapparatet og vedlægges  

 regnskabsoversigten til rigsrevisionen.
På denne anføres  

 nulstillingstællerens udvisende efter den foretagne nulstilling.
§ 38.  Regnskabsoversigten udarbejdes i 3  

 maskinskrevne eksemplarer, hvoraf det ene senest den 8. i den følgende måned  

 indsendes til justitsministeriet, medens det andet eksemplar opbevares ved  

 embedet.
Det tredje eksemplar indsendes til rigsrevisionen sammen med  

 kvartalsregnskabsoversigten, jfr. § 39, stk. 3.
§ 39.  Ved udgangen af hvert kvartal udarbejdes på  

 grundlag af de 3 månedsregnskabsoversigter en særlig  

 kvartalsregnskabsoversigt.
Bestemmelsen i § 36 finder iøvrigt tilsvarende  

 anvendelse for kvartalsregnskabsoversigterne.
 Stk. 2.  Dommeren konstaterer, at kassebeholdningen er  

 tilstede og fordelt på kontanter, bank-, sparekasse- og postgirokonti som  

 angivet i kvartalsregnskabsoversigten.
 Stk. 3.  Kvartalsregnskabsoversigten udfærdiges i 2  

 eksemplarer, hvoraf det ene indsendes til rigsrevisionen sammen med embedets  

 bilag vedrørende justitsministeriets konto efter de i §§ 40-42 fastsatte  

 regler tilligemed eventuelle fejlopslagsbilag m. v. jfr. §§ 29 og 30. Det  

 andet eksemplar forbliver ved embedet.
§ 40.  Samtlige udgiftsposter dokumenteres ved  

 kvittering eller på anden måde.
Udgifter til porto, der skyldes, at indkomne  

 frimærker er overført til frimærkekassen, jfr. § 8, stk. 2, dokumenteres ved  

 dommerens attest om, at beløbet er ført til indtægt for frimærkekassen.
 Stk. 2.  Kvittering for udgifter m. v., således f. eks.  

 befordringsudgifter, time- og dagpenge samt godtgørelse til vidner og  

 lægdommere, afgives på særlige formularer, hvor anvendelse af sådanne er  

 anordnet.
Stk. 3.  På kvitteringer for tilbagebetaling af  

 afgifter, f. eks. som følge af omberegning, henvises til  

 ekspeditionsløbenummeret i kassejournalen.
Sker tilbagebetaling i henhold til  

 særlig hjemmel, anføres denne på kvitteringen.
Tilbagebetalingsordrer fra  

 skattedepartementet eller andre myndigheder vedlægges regnskabet i original  

 eller i fotokopi eller i form af en af dommeren bekræftet afskrift.
 § 41.  Bilagene sorteres efter specifikationen i  

 regnskabsoversigten og forsynes med fortløbende numre, hvortil der henvises i  

 regnskabsoversigten ud for de enkelte numre.
 Stk. 2.  Er der vedrørende en udgiftspost i oversigten  

 flere bilag, sammenhæftes disse og vedhæftes en sammentællingsliste  

 (eventuelt strimmel fra regnemaskine).
§ 42.  For så vidt angår andre indtægter end afgifter  

 vedlægges ligeledes bilag.
Består indtægten i arvingsløse kapitaler eller  

 uaffordrede skiftemidler, er det dog tilstrækkeligt, at boets nummer og navn  

 anføres i regnskabsoversigten.
 Stk. 2.  Indtægtsbilagene litreres, og henvisning i  

 regnskabsoversigten sker som i § 41, stk. 1, anført.
 Stk. 3.  Om særlige bilag og lister m. v. for  

 skiftevæsenet henvises til 10. kapitel.
 § 43.  Regnskabet for oktober kvartal vedlægges  

 endelig en fortegnelse over afgifts- og omkostningsbeløb, der er tilkendt  

 statskassen i beneficerede sager efter retsplejelovens §§ 334 og 335 på  

 særlige blanketter.
Stk. 2.  Hver enkelt sag opføres på skemaet med  

 angivelse af nummer, dommens eller forligets dato, og hvem der skal betale  

 omkostningerne.
Beløbet opføres i rubrikken »Skal indkomme«, og der  

 vedlægges ekstraktudskrift af dommen eller forliget med påført specificeret  

 opgørelse.
Stk. 3.  I de følgende rubrikker anføres, hvad der er  

 indkommet, datoen for betaling, hvad der er ført til afgang, og hvad der ved  

 finansårets udløb henstår som restance.
Restancerne overføres til det  

 følgende års fortegnelse.
I anmærkningsrubrikken anføres kasseapparatets  

 ekspeditionsløbenummer vedrørende indbetalte beløb.
 Stk. 4.  Med hensyn til beløb, der er ført til afgang,  

 vedlægges dokumentation (f. eks. udskrift af overordnet rets dom). Beløb, der  

 må anses for uerholdelige, kan føres til afgang efter dommerens resolution.  

 Udskrift vedrørende forgæves afholdt fogedforretning må i så fald vedlægges.
 Stk. 5.  For restancernes vedkommende gives i  

 anmærkningsrubrikken oplysning om grunden til restancen.
 § 44.  Den næste måneds regnskab begyndes med, at det  

 beløb, der i henhold til regnskabsoversigten skal overføres til næste måned  

 på justitsministeriets konto, slås ind i kasseapparatet på et særligt kort.
Stk. 2.  Saldiene på hvert enkelt kort under  

 diversekontoen og skiftekontoen slås ind på de pågældende kort.
Der kan dog i  

 stedet anvendes et særligt hjælpekort for hver af de to konti, hvorpå den  

 samlede saldo for hver af de to konti slås ind.
 Stk. 3.  Forinden den nye måneds posteringer påbegyndes,  

 foretages en aflæsning af samtlige tælleværker til kontrol af, at  

 indeståendet i tælleværkerne svarer til de overførte saldi på henholdsvis  

 justitsministeriets konto, diversekontoen og skiftekontoen.
 Stk. 4.  De kort, hvorpå der foretages nulstilling  

 ifølge § 37 og aflæsning ifølge stk. 3 samt de to i stk. 2 nævnte hjælpekort  

 opbevares ved embedet sammen med de i § 34 nævnte aflæsningskort.
Stk. 5.  Er der plads på et sammentalt kontokort, kan  

 det anvendes til næste måneds posteringer.
I modsat fald anvendes et nyt  

 kontokort.
Udskrevne kontokort vedrørende justitsministeriets konto kan  

 arkiveres ved månedens udløb.
Udskrevne kontokort vedrørende diversekontoen  

 kan arkiveres, når de sager, posteringerne vedrører, er afsluttet, dog  

 tidligst ved udløbet af finansåret.
Udskrevne kontokort vedrørende  

 skiftekontoen kan arkiveres, når boet er afsluttet.
10. kapitel Fortegnelser m. v. vedrørende skifteretten § 45.  Sammen med regnskabsoversigten til  

 rigsrevisionen indsendes følgende fortegnelser vedrørende det forløbne  

 kvartal: a) Fortegnelse over anmeldte boer (afskrift af skiftesaglisten). b)  

 Fortegnelse over berigtigede boer - bortset fra eksekutorboer (fortegnelse  

 A). c) Fortegnelse over uberigtigede boer anmeldt i tidligere kvartaler -  

 bortset fra eksekutorboer (fortegnelse B). d) Fortegnelse over eksekutorboer  

 (fortegnelse D).
 Stk. 2.  Samtlige fortegnelser skal være maskinskrevne  

 og udarbejdet på dertil bestemte formularer.
Stk. 3.  Fortegnelse B og D kan, vedrørende boer, der er  

 opført på den tilsvarende fortegnelse for det foregående kvartal, udfærdiges  

 som en fotokopi af den tidligere fortegnelse, hvorpå der ved overstregninger  

 og påtegninger er angivet de nødvendige rettelser.
Sider i fortegnelserne,  

 der fremtræder utydelige eller uoverskuelige, må dog omskrives.
 § 46.  Fortegnelsen over anmeldte boer udfærdiges på  

 grundlag af skiftesaglisten, der føres for kalenderåret.
Stk. 2.  I skiftesaglisten opføres i kronologisk orden  

 efter kalenderåret med fortløbende numre samtlige til skifteretten anmeldte  

 dødsfald og alle boer, der i øvrigt begæres taget under behandling af  

 skifteretten, såsom konkurs- og akkordboer, interessentskabsboer,  

 skilsmisse-, separations- og bosondringsboer, enke- og enkemandsskifter m. v.  

 Endvidere opføres sådanne meddelelser fra justitsministeriet,  

 overformynderiet, skattedepartementet, udenrigsministeriet o.a., der  

 eventuelt kan medføre skifte eller afgiftsberigtigelse.
De nævnte  

 anmeldelser, begæringer og meddelelser optages straks ved modtagelsen i  

 skiftesaglisten.
 Stk. 3.  Reassumptionsboer og boer, der i et tidligere  

 kvartal er udlagt for begravelsesudgifterne eller sluttet som intet ejende,  

 men som nu optages til skifte eller udlevering til hensidden i uskiftet bo,  

 opføres under nyt nummer med henvisning til boets tidligere nummer i  

 skiftesaglisten.
 § 47.  I fortegnelsen gives forklaring om boets  

 behandling.
 Stk. 2.  De fra andre skifteretter modtagne tilståelser  

 for anmeldte dødsfald vedlægges fortegnelsen.
 Stk. 3.  For så vidt angår afdøde udlændinge vedlægges  

 genpart af skifterettens indberetning til justitsministeriet eller anden  

 myndighed samt dennes kvittering for modtagelsen.
 § 48.  Fortegnelsen over berigtigede boer (fortegnelse  

 A) vedlægges for så vidt angår de af skifteretten behandlede boer et  

 fuldstændigt eksemplar af regnskabet og repartitionen, dog ikke  

 udlodningsliste i insolvente boer, forsynet med påstempling om skifte- og  

 arveafgiftens betaling, jfr. § 15, nr. 3, og § 19, stk. 2. Endvidere  

 vedlægges skatterådets endelige godkendelse af den opgørelse, der danner  

 grundlag for beregningen af afgifter, jfr. herved arveafgiftslovens § 17,  

 stk. 1, og skattedepartementets cirkulære nr. 144 af 17. juni 1970 punkt 17  

 og 34.
 § 49.  Såfremt de fornødne oplysninger herom ikke  

 fremgår af opgørelsen, afgiver skifteretten ved påtegning på denne vedrørende  

 de af skifteretten behandlede dødsboer attestation om, hvorvidt  

 arveafgiftspligt efter arveafgiftslovens §§ 4 og 5 er indtrådt ved  

 dødsfaldet, jfr. det i § 48 nævnte cirkulære punkt 20.
 Stk. 2.  Foreligger der for skifteretten oplysning om  

 afgiftspligtige gaver, som afdøde har ydet eller modtaget, jfr. § 47 i lov om  

 afgift af arv og gaver, eller om gaver og arveforskud, der ikke falder ind  

 under reglerne om gaveafgift, samt livsforsikringsbeløb og lign., hvoraf  

 afgift forfalder ved det dødsfald, opgørelsen angår, anføres dette ligeledes  

 på opgørelsen.
 Stk. 3.  Hensad afdøde i uskiftet bo efter en efter den  

 31. december 1908 afdød ægtefælle, vedlægges den i henhold til  

 arveafgiftsloven af 1922 § 31, stk. 3, eller arvelovens § 13, stk. 1,  

 indgivne opgørelse, eventuelt med fornøden forklaring fra arvingerne angående  

 formuenedgang i fællesboet fra førstafdøde ægtefælles død til skiftet ved den  

 længstlevende ægtefælles død.
 § 50.  Vedrørende boer, der i henhold til skiftelovens  

 §§ 9 og 75 er ekstraderet til videre privat skifte, vedlægges henholdsvis  

 oplysninger som nævnt i retsafgiftslovens § 33 og opgørelse samt bekræftet  

 afskrift af den i henhold til skiftelovens § 78 indgivne opgørelse.
 Stk. 2.  Bestemmelserne i § 48, 1. pkt., sidste led, og  

 2. pkt., og § 49 finder tilsvarende anvendelse ved disse boer.
 § 51.  Vedrørende andre privat skiftede boer vedlægges  

 opgørelsen påført oplysning om datoen for dennes modtagelse og  

 afgiftsberegningens meddelelse til arvingerne samt med påstempling om  

 betaling af arveafgiften, jfr. § 19, stk. 3, tilligemed den i § 48, 2. pkt.,  

 nævnte godkendelse.
 Stk. 2.  Endvidere vedlægges eventuel fællesboopgørelse  

 med forklaring som anført i § 49, stk. 2 og 3.
 § 52.  Vedrørende boer, der er overtaget til hensidden  

 i uskiftet bo efter tidligere at have været optaget på fortegnelsen over  

 uberigtigede boer, oplyses, om overtagelsen er sket uden forudgående  

 offentlig skiftebehandling, som medfører betaling af skifteafgift.
 § 53.  Vedrørende boer, der sluttes som intet ejende  

 eller som udlagt for begravelsesudgifterne eller i henhold til skiftelovens §  

 57, jfr. § 62 b, stk. 2, vedlægges eventuel fællesboopgørelse med forklaring  

 som anført i § 49, stk. 2 og 3. For så vidt angår de sidstnævnte boer  

 vedlægges endvidere udskrift af skifteprotokollen vedrørende udlæggelsen af  

 boet samt attestation som anført i § 49, stk. 1.
 § 54.  De i §§ 48-51 og 53 nævnte bilag indsendes med  

 regnskabet for det kvartal, hvori afgifterne er betalt, henholdsvis boet  

 sluttet som intet ejende eller som udlagt for begravelsesomkostningerne eller  

 i henhold til skiftelovens § 57, jfr. § 62 b, stk. 2.
§ 55.  På fortegnelsen over uberigtigede boer  

 (fortegnelse B) gives for så vidt angår offentlige boer kortfattet oplysning  

 om, hvorpå boets afslutning beror.
Endvidere oplyses, om proklama er udstedt,  

 og da, hvornår det er udløbet.
Har boet henstået uafsluttet i over femten  

 måneder, gives nærmere forklaring om grunden til, at boet ikke er afsluttet.  

 Beror et bo på skattedepartementet, oplyses hvornår og i hvilken anledning  

 sagen er forelagt.
 Stk. 2.  For boer, der efter offentlig behandling er  

 ekstraderet til privat skifte, anføres datoen herfor.
 § 56.  Vedrørende boer, der er overtaget til privat  

 skifte, og for hvis vedkommende fristen for opgørelsens indgivelse er  

 udløbet, oplyses, såfremt boopgørelse er indgivet, om og da hvornår afgiften  

 er beregnet og meddelt arvingerne. § 55, stk. 1, sidste pkt., finder  

 tilsvarende anvendelse.
 Stk. 2.  Er boopgørelse ikke modtaget, oplyses, hvad der  

 fra skifterettens side er foretaget i anledning heraf.
 § 57.  Afsluttede dødsboer, i hvilke kapitalarveafgift  

 ikke er endeligt berigtiget, opføres ikke på fortegnelse B, men på den i § 59  

 omhandlede fortegnelse C.
 Stk. 2.  Boer, hvori der i medfør af arveafgiftslovens §  

 11 sker afdragsvis betaling af arveafgiften til skifteretten, opføres på  

 fortegnelse B med fornøden forklaring indeholdende oplysning om afdragstiden,  

 afdragenes beløb og forfaldstidspunkter samt i tilfælde, hvor der er stillet  

 sikkerhed for betalingen, oplysning om sikkerhedens art, størrelse og  

 anbringelsessted tilligemed dato og journalnummer for finansministeriets  

 afgørelse.
 Stk. 3  I retskredse, hvor der forekommer mange  

 afdragsvise betalinger, kan der efter forhandling med rigsrevisionen indføres  

 en skematisk fortegnelse over sådanne boer, således at boerne overføres fra  

 fortegnelse B til afdragsfortegnelsen.
 § 58.  På fortegnelsen over eksekutorboer (fortegnelse  

 D) opføres samtlige eksekutorboer, der er udleveret, under behandling eller  

 er afsluttet i kvartalets løb.
 Stk. 2.  På fortegnelsen gives der oplysning om datoen  

 for boets modtagelse til revision.
 Stk. 3.  Har et bo henstået uafsluttet i mere end to år  

 fra dødsfaldet, gives en nærmere forklaring om baggrunden for, at  

 behandlingen ikke er sluttet.
 Stk. 4.  Efter udløbet af boets 3. indkomstår gives  

 oplysning om, hvorvidt foreløbig opgørelse er indsendt og foreløbige afgifter  

 betalt.
§ 59.  Ved udgangen af hvert finansår indsendes sammen  

 med de i § 45 nævnte fortegnelser yderligere en fortegnelse over sluttede  

 dødsboer, i hvilke kapitalarveafgift endnu ikke er endeligt berigtiget  

 (fortegnelse C) ledsaget af de nødvendige bilag, leveattester m. v.
Er  

 kapitalerne i de nævnte boer indsat i overformynderiet, Bikubens  

 forvaltningsafdeling eller i de i skattedepartementets cirkulære nr. 163 af  

 2. september 1971 og senere cirkulærer nævnte forvaltningsafdelinger, opføres  

 boet dog ikke på fortegnelsen.
Stk. 2.  Fortegnelsen skal være maskinskrevet og  

 uarbejdet på en særlig formular.
Fortegnelsen kan, vedrørende boer, der er  

 opført på fortegnelsen for det foregående år, udfærdiges som en fotokopi af  

 den tidligere fortegnelse, hvorpå der ved overstregninger og påtegninger er  

 angivet de nødvendige rettelser.
Sider i fortegnelsen, der fremtræder  

 utydelige eller uoverskuelige, må dog omskrives.
 Stk. 3.  Fortegnelsen kan efter forhandling med  

 rigsrevisionen ved større embeder afløses af en særlig løsbladprotokol, hvis  

 blade udfærdiges i 2 eksemplarer, hvoraf det ene indsendes til  

 rigsrevisionen.
11. kapitel Portoregnskabet § 60.  Embedets forbrug af porto føres til udgift på  

 kontokortet for kontorholdsudgifter.
Det samme gælder de af postgirokontoret  

 beregnede gebyrer.
 § 61.  Embedets beholdning af frimærker må ikke  

 overstige det efter embedets normale forbrug rimelige.
§ 62.  Portorefusionen vedrørende boer, der behandles  

 af skifteretten, føres til indtægt på kontorholdskontoen.
Bogføring af  

 sådanne beløb sker særskilt for hvert bo.
12. kapitel Dommerens tilsyn m.v.
 § 63.  Dommeren påser, at arbejdet med embedets kasse-  

 og regnskabsvæsen udføres på forsvarlig måde, herunder at bogføringen er a  

 jour og sker med nøjagtighed og orden, og at dette cirkulære og  

 bestemmelserne i statsregnskabsloven i det hele nøje følges.
 Stk. 2.  Dommeren skal ved stikprøver kontrollere, at  

 beregningen af afgifter er korrekt og svarer til de i kasseapparatet  

 afstemplede beløb, samt at sagerne i det hele er fremmet og afregnet med  

 fornøden hurtighed.
 § 64.  Den særlige nøgle, der anvendes til nulstilling  

 af kasseapparatets tælleværker, skal opbevares således, at kun dommeren har  

 adgang til den.
 Stk. 2.  Nøglen til kassejournalen og stempelmærkerullen  

 må ikke opbevares hos embedets kasserer.
§ 65.  Dommeren skal personlig, så hyppigt som  

 forholdene skønnes at give anledning dertil, dog mindst en gang årligt og med  

 uregelmæssige mellemrum, uden forudgående varsel foretage eftersyn af  

 samtlige embedets beholdninger af såvel kontanter som aktiver til  

 konstatering af midlernes tilstedeværelse.
Ved eftersynet lader dommeren  

 foretage aflæsning af samtlige tælleværker, hvorefter han konstaterer, om  

 kontokortenes udvisende svarer til indeståendet i de respektive tælleværker.  

 Meddelelse om, at eftersynet er foretaget, gives rigsrevisionen og  

 justitsministeriets kasseinspektør.
 § 66.  Overleveringen af dommerembedet ved  

 embedsskifte sker under tilsyn af præsidenten for vedkommende landsret eller  

 af en af præsidenten dertil beskikket tjenestemand.
 Stk. 2.  Der indsendes til justitsministeriet og  

 rigsrevisionen en kopi af fortegnelsen vedrørende det overleverede, jfr. § 29  

 i lov nr. 77 af 31. marts 1926 om statens regnskabsvæsen og revision som  

 ændret senest ved lov nr. 321 af 26. juni 1975.
 § 67.  Den nærmere tilrettelæggelse af  

 kontorafdelingernes kasse- og regnskabsvæsen foretages af vedkommende dommer  

 efter forhandling med justitsministeriets kasseinspektør og rigsrevisionen.  

 Bogføringen skal finde sted i overensstemmelse med dette cirkulære.
13. kapitel Ikrafttrædelsesbestemmelser m.v.
 § 68.  Cirkulæret træder i kraft den 1. april 1979.
 Stk. 2.  Justitsministeriets cirkulære nr. 192 af 11.  

 september 1972 om underretternes kasse- og regnskabsvæsen som ændret ved  

 cirkulærer af 8. marts 1974, 5. november 1976 og 19. juli 1977 ophæves.
 Stk. 3.  Cirkulæret gælder ikke for sorenskriveren  

 (dommeren) på Færøerne.
 § 69.  Kontokort, formularer m. v., der er omhandlet i  

 dette cirkulære, rekvireres fra direktoratet for statens indkøb, Bredgade 20,  

 1260 København K.
 Stk. 2.  Ruller til anvendelse som kassejournal  

 rekvireres hos AKA Data System A/ S, Tomsgårdsvej 15, 2400 København NV.  

 Ruller til fremstilling af stempelmærker rekvireres hos Amtsskatteinspektorat  

 nr. 1, Halmtorvet 20, 1700 København V.
 Stk. 3.  Der bør højst rekvireres kontokort m. v. til 1  

 års forbrug ad gangen og stempelmærkeruller til 3 måneders forbrug ad gangen.
