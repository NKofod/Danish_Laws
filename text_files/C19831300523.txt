 Med henvisning til § 4. stk. 2. i landbrugsministeriets bekendtgørelse af  

 11. november 1982 om kvalitetsbedømmelse og kvalitetsafregning af mælk  

 fastsættes:
1. Generelt 1.1. Mejerivirksomheden skal drage omsorg for, at der udtages prøver af  

 leverandørmælken på den ugedag, som angives af vedkommende laboratorium og  

 skal sikre, at prøveudtagning foregår på en sådan måde at de udtagne prøver  

 med sikkerhed kan identificeres.
 1.2. Prøverne udtages i glas, der er mærkede, således at identifikationen  

 er sikker. (jvf. pkt. 5.1.).
1.3. De anvendte prøveglas skal være lukkede med dertil egnede hætter.  

 Mejerivirksomheden skal gøre prøveudtagerne (herunder tankvognschauffører)  

 bekendt med instruksen og føre tilsyn med dennes overholdelse.  

 Mejerivirksomheden skal videre gøre mælkeproducenterne bekendt med, at det er  

 en forudsætning for en korrekt udtagning af mælkeprøverne, at mælken hos  

 mælkeproducenten opbevares i beholdere, der tillader prøveudtagning, og at  

 mælken ved afhentningen er velomrørt for at sikre, at den udtagne prøve er  

 repræsentativ for den mælkemængde, hvoraf den udtages.
Ved beholder med  

 røreværk skal røreværket være i gang ved tankvognsafhentning.
 2. Opbevaring af prøver .
På mejeriet skal forefindes gode opbevaringsforhold (kølerum) for de  

 nedenfor nævnte isolerede beholdere med prøveglas og mælkeprøver.
Når  

 beholdere ankommer fra laboratoriet, skal mejeriet straks foranledige dem  

 anbragt i kølerummet, hvor de skal henstå til brugen.
Snarest muligt efter  

 prøveudtagningen skal de isolerede beholdere igen anbringes i kølerummet og  

 henstå der til de afhentes af eller bringes til laboratoriet.
Det skal  

 sikres, at der til stadighed er is ved prøverne, indtil disse afleveres til  

 laboratoriet.
Det skal endvidere sikres, at glassene er lukket med de dertil  

 beregnede hætter.
Mejeriet skal endvidere følge de supplerende anvisninger  

 for opbevaringen, som gives af laboratoriet.
 3. Prøveudtagningsudstyr .
3.1. Til udtagning af mælkeprøver skal anvendes øser, som skal være af  

 passende størrelse og fremstillet af velegnet materiale.
Såfremt eengangsøser  

 anvendes, skal de være sterile og det anvendte materiale må ikke afgive lugt-  

 eller smagsstoffer til mælken.
I tilfælde, hvor tankvognschaufførerne skal  

 foretage omrøring af mælken og hvor røreværk eller omrører ikke forefindes på  

 stedet, skal en speciel omrører medbringes.
3.2. Til rensning og desinfektion af udstyr, der anvendes ved  

 prøveudtagninger hos flere mælkeproducenter, skal anvendes en beholder  

 forsynet med låg og indeholdende to rum.
Ved brug påfyldes rum I mindst 4  

 liter desinfektionsopløsning (mindst 200 mg aktivt klor pr. liter vand). Rum  

 II påfyldes mindst 4 liter rent vand.
Beholderens indhold skal udskiftes så  

 ofte det er nødvendigt, dog i alle tilfælde efter prøveudtagning fra en rute.
 3.3. Prøveglas til indsendelse af prøverne leveres af laboratoriet  

 forsynet med hætte og anbragt i isoleret beholder påfyldt krystalis.
 4. Prøveudtagning.
 4.1. Alle mælkeprøver til kvalitetsbedømmelse skal udtages direkte fra  

 mælkeleverancen inden indpumpning i tankvogn ved hjælp af de i pkt. 3 nævnte  

 øser.
4.2. I tilfælde, hvor det ikke tydeligt fremgår, at leverancen er vel  

 omrørt, skal prøveudtagerne (tankvognschaufføren) igangsætte rørværket, hvor  

 et sådant findes, henholdsvis foretage en omrøring i mælken med den i pkt. 3  

 nævnte omrører.
Ved gentagne tilfælde af mangelfuld omrøring hos samme  

 mælkeproducent skal prøveudtagerne meddele dette til mejerivirksomhedens  

 ledelse.
4.3. Prøveudtagningsøser m.m., der anvendes ved prøveudtagning hos flere  

 mælkeproducenter, skal forinden de tages i anvendelse være rystet fri for  

 skyllevand.
Det første mål hældes tilbage, hvorefter prøven overføres til  

 prøveglasset, som straks igen lukkes og hensættes i den isolerede, iskølede  

 beholder.
 4.4. Mælkeprøvens størrelse skal være som foreskrevet af laboratoriet.
4.5. Opbevares mælkeleverancen i mere end I beholder, udtages en del-  

 prøve fra hver, som overføres til samme glas.
Evt. kan blandebeholder for  

 del-prøver anvendes.
4.6. Efter prøveudtagningen skal udstyr, der anvendes ved prøveudtagning  

 hos flere mælkeproducenter afskylles under vandhane, hvorefter det hensættes  

 i desinfektionsopløsning i rensebeholderens rum I.
Før prøveudtagning af  

 næste leverance skylles udstyret i rent vand i beholderens rum II.
4.7. Prøveudtagerne skal ved prøvens overførsel fra øse til prøveglas  

 drage omsorg for, at hætten og det åbne prøveglas behandles på en i relation  

 til prøven forsvarlig måde.
Hætten bør således kun i kortest mulig tid være  

 fjernet fra prøveglasset og skal herunder holdes på en sådan måde, at  

 indersiden af hætten ikke berøres eller på anden måde udsættes for infektion.  

 Det samme gælder glassets inderside og munding.
4.8. Prøverne skal straks ved udtagningen hensættes i den isolerede  

 beholder, der skal være påfyldt krystalis på en sådan måde, at der sikres  

 prøverne en hurtig afkølning til mellem 0 og 4 grader C.
Krystalisen skal  

 forefindes i en sådan mængde, at der ved prøveudtagningens afslutning stadig  

 er is tilstede.
 5. Ikrafttrædelsesbestemmelser .
 5.1. Instruksen træder i kraft den 7. januar 1983, pkt. 1.2. træder dog  

 først i kraft den 1. januar 1984.
 5.2. Instruksen erstatter landbrugsministeriets instruks af 7. august  

 1980, om udtagning, opbevaring og indsendelse af mælkeprøver til  

 kvalitetsbedømmelse af leverandørmælk.
 Statskontrollen med Mejeriprodukter og Æg m.m.
