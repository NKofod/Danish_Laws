I henhold til § 35, stk. 2 i Arbejdsministeriets bekendtgørelse nr. 1048  

 af 17. december 1993 reguleres kilometertaksten for befordringstilskud til  

 deltagere i arbejdsmarkedsuddannelserne en gang om året med virkning fra den  

 første mandag i juli måned.
Reguleringen sker på grundlag af prisudviklingen  

 inden for det offentlige transportområde (DSB's personbefordring).
 Da priserne på DSB's personbefordring ikke er steget siden sidste  

 reguleringsperiode, er kilometertaksten for befordringstilskud til  

 deltagere i arbejdsmarkedsuddannelserne fortsat 0,62 kr. pr. km. med virkning  

 fra og med 4. juli 1994.
 Det samlede tilskudsbeløb afrundes til nærmeste hele kronebeløb.
 Dette cirkulære ophæver AF-cirkulære nr. 8/93 og AK-cirkulære nr. 7/93 af  

 13. maj 1993.
