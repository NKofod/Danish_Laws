(Skattefrihed for krigsrisikotillæg og  

 overførsel af uudnyttet bundfradrag) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om sømandsskat, jf. lovbekendtgørelse nr. 799 af 1. december 1986,  

 foretages følgende ændringer:
 1. I § 4 indsættes efter stk. 4 som nyt stykke:
»Stk. 5.  Krigsrisikotillæg til den tarifmæssige  

 hyre, som udbetales for sejlads på Den Persiske Golf, medregnes ikke i  

 indtægten om bord.
Skattefritagelsen kan højst omfatte et beløb, der ikke  

 overstiger 200 pct. af den tarifmæssige hyre.« 2. Efter § 6 c indsættes:
 »§ 6 d.  En gift sømand, der ved  

 skatteansættelsen i land, jf. §§ 14 og 15, får overført bundfradrag fra  

 ægtefællen efter personskattelovens § 8, stk. 2, kan, i det omfang det  

 overførte bundfradrag udnyttes ved skatteansættelsen, begære den beregnede  

 sømandsskat nedsat efter stk. 2.
Stk. 2.  Den del af det overførte bundfradrag som nævnt  

 i stk. 1, der svarer til forholdet mellem sømandens personlige indkomst i  

 land med tillæg af positiv kapitalindkomst og sømandens samlede personlige  

 indkomst med tillæg af positiv kapitalindkomst, anses for udnyttet ved  

 beregningen af skat af indtægten i land.
Den resterende del af bundfradraget  

 overføres som et særligt fradrag i den beregnede sømandsskat.
Fradraget udgør  

 for den enkelte måned en tiendedel af 6 pct. af den resterende del af  

 bundfradraget.
Stk. 3.  Ved nedsættelse af den beregnede sømandsskat  

 efter stk. 2 er det en forudsætning, at det uudnyttede bundfradrag, som  

 overføres fra sømandens ægtefælle, udgør mindst 500 kr.« 3. I § 7, stk. 1, 1. pkt., ændres »§§ 6 - 6  

 c« til: »§§ 6 - 6 d«.
 4. I § 8, stk. 1, 2. pkt., indsættes efter »§ 6  

 c«: »§ 6 d«.
 5. I § 10, stk. 1, 4. pkt., indsættes efter »§ 6  

 c«: »§ 6 d«.
 6. I § 10, stk. 1, sidste pkt., indsættes efter  

 »§ 6 c«: »§ 6 d«.
 7. I § 17, stk. 1, indsættes efter »§ 6 c«:  

 »§ 6 d«.
 8. I § 28, stk. 2, indsættes som 2. pkt.:
»Er der i lønningsåret sket nedsættelse af sømandsskatten efter § 6  

 d, opgøres den kommunale andel af sømandsskatten på grundlag af den betalte  

 sømandsskat uden denne nedsættelse.« § 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  § 1, nr. 1, har virkning fra og med  

 lønningsåret 1988.
 Stk. 3.  § 1, nr. 2-8, har virkning fra og med  

 lønningsåret 1987.
 Stk. 4.  For lønningsåret 1987 foretages reguleringen af  

 sømandsskat efter § 1, nr. 2, i forbindelse med årsligningen for 1987.
Givet på Amalienborg, den 18. december  

 1987 Under Vor Kongelige Hånd og Segl MARGRETHE R.
