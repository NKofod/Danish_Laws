 Bekendtgørelse  

 om karakterskala inden for danskuddannelse til voksne udlændinge m.fl.
 I medfør af § 9, stk. 4, i lov om  

 danskuddannelse til voksne udlændinge m.fl., jf. lovbekendtgørelse nr. 259 af  

 18. marts 2006, fastsættes:
Kapitel 1 7-trins-skalaen § 1.  

  

 Kursister og selvstuderende, som deltager i de afsluttende prøver, jf.  

 danskuddannelseslovens § 9, stk. 1, skal bedømmes individuelt efter  

 følgende karakterskala (7-trins-skalaen):
 12:  

 	  

 For den fremragende  

 præstation.
 10:  

 	  

 For den fortrinlige  

 præstation.
 7:  

 	  

 For den gode  

 præstation.
 4:  

 	  

 For den jævne  

 præstation.
 02:  

 	  

 For den  

 tilstrækkelige præstation.
 00:  

 	  

 For den  

 utilstrækkelige præstation.
 -3:  

 	  

 For den ringe  

 præstation.
 Stk. 2.  

  

 Ved  

 oversættelse af karakterskalaen til engelsk anvendes de betegnelser, som  

 fremgår  

 af bilag 2 til bekendtgørelsen.
 § 2.  

  

 Karakteren 12 gives for den fremragende præstation, der demonstrerer  

 udtømmende  

 opfyldelse af fagets mål, med ingen eller få uvæsentlige mangler.
 § 3.  

  

 Karakteren 10 gives for den fortrinlige præstation, der demonstrerer  

 omfattende  

 opfyldelse af fagets mål, med nogle mindre væsentlige mangler.
 § 4.  

  

 Karakteren 7 gives for den gode præstation, der demonstrerer opfyldelse af  

 fagets  

 mål, med en del mangler.
 § 5.  

  

 Karakteren 4 gives for den jævne præstation, der demonstrerer en mindre grad  

 af  

 opfyldelse af fagets mål, med adskillige væsentlige mangler.
 § 6.  

  

 Karakteren 02 gives for den tilstrækkelige præstation, der demonstrerer den  

 minimalt acceptable grad af opfyldelse af fagets mål.
 § 7.  

  

 Karakteren 00 gives for den utilstrækkelige præstation, der ikke demonstrerer  

 en acceptabel grad af opfyldelse af fagets mål.
 § 8.  

  

 Karakteren -3 gives for den helt uacceptable præstation.
Kapitel 2 Karakterfastsættelse mv.
 § 9.  

  

 Karakterfastsættelsen sker på baggrund af en samlet vurdering af, i hvilken  

 grad præstationen opfylder fagets mål, jf. bekendtgørelse om danskuddannelse  

 til voksne udlændinge m.fl., bilag 3.
 § 10.  

  

 Bedømmelse af præstationer skal ske på grundlag af de faglige mål, der er  

 fastsat i fagbeskrivelserne for de enkelte moduler i danskuddannelserne  

 (absolut karaktergivning). Der må ikke tilstræbes nogen bestemt fordeling af  

 karaktererne (relativ karaktergivning).
 § 11.  

  

 Karakteren fastsættes efter en drøftelse mellem censor og eksaminator, jf.  

 dog  

 stk. 3 og 4.
Stk. 2.  

  

 Er censor og  

 eksaminator ikke enige om karakteren, giver de hver en karakter.
Karakteren  

 for  

 prøven er gennemsnittet af disse karakterer afrundet til nærmeste karakter i  

 karakterskalaen.
Hvis gennemsnittet ligger midt imellem to karakterer, er den  

 endelige karakter nærmeste højere karakter, hvis censor har givet den højeste  

 karakter, og ellers den nærmeste lavere karakter.
Stk. 3.  

  

 Medvirker  

 to censorer ved bedømmelsen, fastsættes karakteren efter drøftelse mellem  

 dem.  

 Er de to censorer ikke er enige om en fælles bedømmelse, giver de hver en  

 karakter.
Karakteren for prøven er gennemsnittet af disse karakterer afrundet  

 til nærmeste karakter i karakterskalaen.
Hvis gennemsnittet ligger midt  

 imellem  

 to karakterer, indsendes opgavebesvarelsen og de to censorers karakterer til  

 Ministeriet for Flygtninge, Indvandrere og Integration, som udpeger en ny  

 censor, der træffer afgørelse om, hvorvidt den endelige karakter skal være  

 nærmeste højere karakter eller den nærmeste lavere karakter.
 Stk. 4.  

  

 Hvor alene  

 en censor medvirker, fastsætter denne karakteren.
Kapitel 3 Beståkrav § 12.  

  

 Hvis der er beståkrav ved en prøve, er kravet opfyldt, hvis prøvedeltageren  

 opnår mindst karakteren 02.
Stk. 2.  

  

 Indgår der  

 flere karakterer i prøven, er kravet i stk. 1 opfyldt, hvis  

 gennemsnittet  

 er mindst 2,0. Kravet om et gennemsnit på mindst 2,0 kan ikke opfyldes ved  

 afrunding.
Der kan endvidere i reglerne for den enkelte prøve være fastsat  

 krav  

 om, at der ved en eller flere prøver i delfærdigheder (læseforståelse,  

 skriftlig fremstilling, lytteforståelse og mundtlig kommunikation), som  

 indgår  

 i gennemsnittet, skal være opnået mindst en bestemt karakter i skalaen.
Kapitel 4 Samlet prøveresultat § 13.  

  

 Det  

 følger af reglerne i bekendtgørelse om prøver inden for danskuddannelse til  

 voksne udlændinge m.fl., hvilke karakterer der indgår i det samlede  

 prøveresultat.
 Stk. 2.  

  

 Det samlede  

 prøveresultat kan udtrykkes ved et gennemsnit, jf. § 14. Ved beregningen  

 af gennemsnit medtages én decimal.
 § 14.  

  

 Det kan i reglerne for den enkelte prøve være fastsat, at de enkelte  

 karakterer, der indgår i det samlede prøveresultat, tæller med forskellig  

 vægt  

 ved beregning af gennemsnittet.
Kapitel 5 Prøvebeviser § 15.  

  

 På  

 prøvebeviser skal der ved hver karakter efter 7-trins-skalaen tilføjes det  

 bogstav fra ECTS-skalaen, som svarer til den pågældende karakter, jf. bilag  

 3.
Kapitel 6 Dispensation og forsøg § 16.  

  

 Ministeriet for Flygtninge, Indvandrere og Integration kan dispensere fra  

 bekendtgørelsen, når det er begrundet i usædvanlige forhold.
 Stk. 2.  

  

 Ministeriet  

 for Flygtninge, Indvandrere og Integration kan tillade, at bekendtgørelsens  

 regler  

 fraviges som led i forsøg og udviklingsarbejde.
Kapitel 7 Ikrafttrædelses- og overgangsregler § 17.  

  

 Bekendtgørelsen  

 træder i kraft den 1. august 2007 og har virkning for karakterer, der gives  

 ved  

 prøveterminen november-december 2007 eller senere.
 Stk. 2.  

  

 Bekendtgørelse nr. 350 af 19. maj 2005 om karakterskala og anden bedømmelse  

 finder anvendelse ved omprøve eller ombedømmelse i forbindelse med behandling  

 af klager, der vedrører prøveterminen maj-juni 2007.
 § 18.  

  

 Karakterer, der er givet efter 13-skalaen, konverteres på prøvebeviset til  

 karakterer efter 7-trins-skalaen.
Stk. 2.  

  

 Gennemsnittet for den enkelte prøve skal i så fald alene beregnes på basis af  

 karakterer fra 7-trins-skalaen.
For konverterede karakterer skal også  

 karakteren efter den i § 17, stk. 2, nævnte bekendtgørelse  

 (karakterer givet efter 13-skalaen) fremgå af beviset.
 Stk. 3.  

  

 Konvertering sker efter følgende oversættelsesskala:
13-skala 13 11 10 9 8 7 6 5 03 00 7-trins-skala 12 12 10 7 7 4 02 00 00 -3 Ministeriet for Flygtninge, Indvandrere og  

 Integration, den 26. juni 2007 Rikke Hvilshøj /Hanne Stig Andersen Bilag 1 Oversigt over bekendtgørelsens indhold og bilag Bekendtgørelsens indhold Kapitel 1:
7-trins-skalaen Kapitel 2:
 Karakterfastsættelse mv.
 Kapitel 3:
Beståkrav Kapitel 4:
Samlet prøveresultat Kapitel 5:
Prøvebeviser Kapitel 6:
Dispensation og forsøg Kapitel 7:
Ikrafttrædelses- og overgangsregler Bekendtgørelsens bilag Bilag 1:
Oversigt over bekendtgørelsens indhold og bilag Bilag 2:
Oversættelse af karakterskalaen til engelsk Bilag 3:
Relationer mellem karakterskalaen og ECTS-skalaen Bilag 2 Oversættelse af karakterskalaen til engelsk 12:
 For an  

 excellent performance displaying a high level of command of all aspects of  

 the relevant material, with no or only few minor weaknesses.
 10.
 For a  

 very good performance displaying a high level of command of most aspects of  

 the relevant material with only minor weaknesses.
 7:
 For a  

 good performance displaying good command of the relevant material but also  

 some weaknesses.
 4:
 For a  

 fair performance displaying some command of the relevant material but also  

 some major weaknesses.
 02:
 For a  

 performance meeting only the minimum requirements for acceptance.
 00:
 For a  

 performance which does not meet the minimum requirements for acceptance.
 -3:
 For a  

 performance which is unacceptable in all respects.
Bilag 3 Relationer mellem karakterskalaen og  

 ECTS-skalaen ECTS er en forkortelse  

 af European Credit Transfer and Accumulation System.
