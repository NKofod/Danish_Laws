Betænkning afgivet af Finansudvalget den 25. oktober 2012 Betænkning over Forslag til finanslov for finansåret 2013 [af finansministeren (Bjarne Corydon)]:
1. Udvalgsarbejdet Forslag til finanslov for 2013 blev fremsat den 27. august 2012 som lovforslag nr. 193 og var til 1. behandling den 6. september 2012. Lovforslaget blev efter 1. behandling henvist til behandling i Finansudvalget.
Med udgangen af folketingsåret 2011-12 bortfaldt lovforslaget.
Finanslovforslaget blev genfremsat uændret af finansministeren som lovforslag nr.
L 1 den 2. oktober 2012. L 1 var til 1. behandling den 4. oktober 2012 og blev herefter henvist til behandling i Finansudvalget.
Teknisk gennemgang Den 4. september 2012 foretog udvalget en teknisk gennemgang af finanslovforslaget med deltagelse af finansministeren, skatteministeren, beskæftigelsesministeren, ministeren for forskning, videnskab og videregående uddannelser og justitsministeren samt embedsmænd fra disses ministerier.
Udvalget stillede herunder en lang række spørgsmål, hvoraf hovedparten blev besvaret mundtligt i forbindelse med gennemgangen.
Møder Udvalget har behandlet finanslovforslaget i 3 møder.
Samråd Udvalget har stillet 1 samrådsspørgsmål til finansministeren til mundtlig besvarelse, som denne har besvaret i et åbent samråd med udvalget den 8. oktober 2012. Ministeren har efterfølgende sendt udvalget det talepapir, som lå til grund for besvarelsen af spørgsmålet.
Spørgsmål Udvalget har stillet 33 spørgsmål til skriftlig besvarelse til følgende ministre:
 Finansministeren (15 spørgsmål)  Skatteministeren (1 spørgsmål)  Justitsministeren (2 spørgsmål)  Forsvarsministeren (1 spørgsmål)  Beskæftigelsesministeren (9 spørgsmål)  Ministeren for forskning, innovation og videregående uddannelser (5 spørgsmål).
 Størstedelen af disse er besvaret, og udvalget forventer svar på de resterende spørgsmål inden 2. -behandlingen.
2. Indstillinger Udvalget indstiller finanslovforslaget for 2013 til vedtagelse.
Udvalget fremhæver dog, at der med afgivelsen af nærværende betænkning ikke fra nogen side i udvalget er taget stilling til den endelige udformning af finansloven.
Partiernes stilling til finanslovforslaget og de enkelte dele heraf vil som i tidligere år afhænge af det videre udvalgsarbejde, herunder de ændringsforslag, der stilles i og uden for udvalgets tillægsbetænkning til finanslovforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
John Dyrby Paulsen (S) Ole Hækkerup (S) Rasmus Prehn (S) Sophie Hæstorp Andersen (S) Thomas Jensen (S) Marianne Jelved (RV) fmd.
Jonas Dahl (SF) Frank Aaen (EL) Stine Brix (EL) Peter Christensen (V) Claus Hjort Frederiksen (V) Jacob Jensen (V) Kristian Jensen (V) Kristian Thulesen Dahl (DF) nfmd.
René Christensen (DF) Ole Birk Olesen (LA) Mike Legarth (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 193 Bilagsnr.
Titel Oversigt over spørgsmål og svar vedrørende L 193 Oversigt over samrådsspørgsmål vedrørende L 193 Oversigt over bilag vedrørende L 1 Bilagsnr.
