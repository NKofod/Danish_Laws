Vejledning til bekendtgørelse om  

 supplerende dagpenge Indledning I bekendtgørelse nr. 966 af 8. november 2001 er der  

 fastsat regler om supplerende dagpenge.
 I denne vejledning beskrives bekendtgørelsens  

 regler, og nogle af reglerne uddybes med nærmere retningslinier.
Retten til at få supplerende dagpenge efter denne  

 bekendtgørelse skal ses i sammenhæng med de øvrige  

 regler, der gælder for retten til dagpenge.
Det drejer sig fx  

 om:
bekendtgørelse om fradrag i dagpenge, orlovsydelse,  

 aktiveringsydelse, uddannelsesgodtgørelse og etableringsydelse, bekendtgørelse om rådighed og bekendtgørelse om dagpengegodtgørelse for 1. og 2.  

 ledighedsdag.
Søgnehelligdage Der kan udbetales dagpenge for søgnehelligdage,  

 hvis de almindelige betingelser i øvrigt er opfyldt, herunder reglerne  

 om tilmelding til arbejdsformidlingen (AF).
Det betyder, at et medlem, som ophører med at  

 arbejde ved udgangen af dagen før en søgnehelligdag, har ret  

 til dagpenge for søgnehelligdagen(e), hvis de almindelige betingelser  

 for at udbetale dagpenge er opfyldt.
Et medlem, som fortsætter med  

 ledighed efter søgnehelligdagen(e), skal derfor tilmelde sig AF  

 på den første åbningsdag efter søgnehelligdagen(e).  

 Et medlem, som kun er ledig på søgnehelligdagen(e), fordi  

 medlemmet er i arbejde umiddelbart før og efter  

 søgnehelligdagen(e), vil på trods af den manglende tilmelding  

 have ret til dagpenge, hvis medlemmet opfylder de øvrige betingelser  

 for dagpenge, herunder at medlemmet har været ledig på  

 søgnehelligdagen(e). Ved ledighed før en  

 søgnehelligdag(e), hvor tilmelding til AF har været mulig, vil  

 manglende tilmelding til AF medføre, at medlemmet mister retten til  

 dagpenge også for søgnehelligdagen(e), indtil medlemmet  

 tilmelder sig AF.
Til § 1, stk. 2 Ved afgørelsen af, om der er tale om nedsat tid, er  

 udgangspunktet forholdet mellem arbejdet i ugen og fuld sædvanlig  

 ugentlig arbejdstid.
Det betyder, at et medlem, der fx opnår 2 dages  

 arbejde på 7,4 timer dagligt, anses for at arbejde på nedsat tid,  

 da der er tale om mindre end fuld sædvanlig ugentlig arbejdstid.
Fuld sædvanlig ugentlig arbejdstid er som hovedregel  

 37 timer.
Hvis et medlem arbejder med et lavere timetal end 37, og medlemmets  

 overenskomst fastsætter, at det lavere timetal udgør fuld  

 sædvanlig ugentlig arbejdstid, anses medlemmet ikke for at arbejde  

 på nedsat tid.
Der kan derfor ikke udbetales supplerende dagpenge til  

 medlemmet.
 Eksempel:
Et fuldtidsforsikret medlem arbejder 29 timer ugentligt med aften- og  

 natarbejde eller weekend arbejde.
Af overenskomsten fremgår det, at den  

 fulde sædvanlige ugentlige arbejdstid er 29 timer, fordi der er tale om  

 aften- og natarbejde eller weekend arbejde.
Medlemmet kompenseres for de  

 skæve arbejdstider ved en lavere ugentlig arbejdstid, men lønnen  

 svarer i princippet til løn for 37 timer.
Medlemmet anses ikke for at  

 arbejde på nedsat tid, og har derfor ikke ret til supplerende  

 dagpenge.
Til § 1, stk. 4 Kravet om indsendelse af frigørelsesattest vil  

 både gælde for fuldtids- og deltidsforsikrede medlemmer.
Det  

 skyldes, at der gælder de samme krav til at kunne overtage arbejde med  

 dags varsel, hvorfor der ikke skal gøres forskel på de to  

 forsikringskategorier.
Til § 2, stk. 1 Supplerende dagpenge i en uge beregnes efter forholdet  

 mellem medlemmets arbejdstid i ugen og den normale overenskomstmæssige  

 arbejdstid på det danske arbejdsmarked.
Dvs. den arbejdstid, der er  

 fastsat i den overvejende del af de kollektive overenskomster.
Denne  

 arbejdstid er for tiden 37 timer om ugen, og der kan derfor højst  

 udbetales supplerende dagpenge i forhold til 37 timer om ugen.
Til § 2, stk. 2 For deltidsforsikrede fastsættes den gennemsnitlige  

 ugentlige arbejdstid før ledigheden på baggrund af gennemsnittet  

 af arbejdet i den periode, der danner grundlag for beregningen af medlemmets  

 dagpengesats.
For deltidsforsikrede skal der mindst være 180/195  

 løntimer i en periode på 12 ugers/3 måneder, som kan danne  

 grundlag for en beregning.
Dette svarer til gennemsnitlig 15 løntimer  

 i hver uge i perioden.
Det fremgår af bekendtgørelsen om  

 fremgangsmåden ved beregning af arbejdsfortjenesten for  

 lønmodtagere.
Til § 2, stk. 3 Et medlem, som fx overgår fra fuldtids- til  

 deltidsforsikring onsdag i uge 25, vil være omfattet af reglerne om  

 supplerende dagpenge for deltidsforsikrede fra starten af uge 26.
Til § 3, stk. 1 Brugen af et medlems egne oplysninger (på tro og  

 love) om arbejdets omfang bygger på en forudsætning om, at  

 oplysningerne kan kontrolleres hos arbejdsgiveren.
Dvs., at arbejdsgiveren  

 skal kunne afgive oplysninger om arbejdets omfang.
 Ved denne vurdering er det afgørende, om det er et  

 naturligt element, at arbejdsgiveren eller en ansat, der er bemyndiget  

 hertil, har mulighed for at kontrollere arbejdets udførelse og  

 omfang.
Det er ikke afgørende, om arbejdets  

 udførelse og omfang kontrolleres permanent.
Arbejdet skal være  

 af en sådan beskaffenhed, at en regelmæssig kontrol af arbejdets  

 udførelse og omfang kan udøves som et naturligt led i  

 ansættelsesforholdet, og at dette kan ske til hver en tid.
Det er derfor afgørende, at arbejdsgiveren reelt  

 har mulighed for at opfylde disse krav til kontrol af arbejdstiden.
Dette  

 forudsætter fx ved arbejde på en fast arbejdsplads, at  

 arbejdsgiver eller dennes repræsentant i et vist omfang er til stede  

 på arbejdspladsen.
 Der er typisk tale om kontrollabelt arbejde, når  

 arbejdet udføres på en virksomhed eller på en  

 arbejdsplads, som arbejdsgiveren har anvist og under opsyn af en  

 arbejdsgiverrepræsentant.
Til § 3, stk. 2 og 3 Arbejdstiden anses som kontrollabel, hvis medlemmet er  

 fast lønnet, og arbejdstiden eller en arbejdstidsnorm er fastsat i en  

 kollektiv overenskomst, som omfatter medlemmet og arbejdsgiveren.
 Bestemmelserne omfatter kollektive overenskomster og  

 tiltrædelsesoverenskomster, hvor en uorganiseret arbejdsgiver har  

 indgået aftale med lønmodtagerparten om at tiltræde en  

 kollektiv overenskomst.
Arbejdstiden er den, der fremgår af overenskomsten.  

 Hvis overenskomsten giver mulighed for, at den ansatte og arbejdsgiveren kan  

 aftale en fleksibel arbejdstid, kan arbejdstiden anses som kontrollabel.
Det  

 kræver, at den samlede arbejdstid i en bestemt periode svarer til den  

 normale arbejdstid i overenskomsten.
 Et medlems arbejdstid anses også som kontrollabel,  

 hvis medlemmet er fast lønnet, og medlemmets skriftlige individuelle  

 ansættelsesaftale henviser til en kollektiv overenskomst, der  

 fastsætter arbejdstiden eller en arbejdstidsnorm.
En arbejdstidsnorm er en norm for arbejdstiden, som er  

 fastsat i overenskomsten eller aftalen.
Den er ikke nødvendigvis  

 angivet som en ugentlig/daglig arbejdstid.
En sådan norm er typisk  

 udtrykt i et antal timer, som udgør arbejdstiden over en nærmere  

 bestemt periode, fx en månedsnorm eller en årsnorm.
Hvis arbejdet normalt kræver forberedelse, anses  

 arbejdet som udgangspunkt som ukontrollabelt.
Der kan fx være tale om  

 skuespillere, musikere og foredragsholdere.
Arbejdet anses dog som  

 kontrollabelt, hvis medlemmet opfylder betingelserne i stk. 2 eller 3,  

 og overenskomsten regulerer omfanget af forberedelsestiden og betalingen  

 heraf.
Der kan fx være tale om undervisning og censorer.
Reglerne for  

 mundtlig og skriftlig forberedelse bliver fremover ens, hvorefter den  

 kontrollable arbejdstid bliver ganget med omregningsfaktoren og  

 indtægten ved ukontrollabelt arbejde bliver omregnet til timer ved  

 hjælp af den gældende omregningssats.
Til § 3, stk. 4 Hvis medlemmets arbejdstid ikke kan anses som kontrollabel  

 efter stk. 1-3, kan arbejdstiden i nogle tilfælde anses for  

 kontrollabel på baggrund af en skriftlig individuel  

 ansættelsesaftale.
Det kræver, at medlemmet er fast lønnet, og  

 at arbejdstiden eller en arbejdstidsnorm er fastsat i  

 ansættelsesaftalen.
Desuden skal mindst 2 af de i punkt 1-6  

 nævnte kriterier være opfyldt.
Arbejdet kan også være kontrollabelt i  

 tilfælde af, at der er et cirkulære som regulerer arbejdstiden,  

 og som er forhandlet med de forhandlingsberettigede organisationer.
Dette  

 cirkulære kan herefter anses som en del af ansættelsesaftalen,  

 hvori arbejdstiden kan reguleres.
Til § 3, stk. 4, nr. 1 Procedurer for registrering af arbejdstiden og arbejdets  

 udførelse kan fx være en daglig eller ugentlig rapport fra  

 medlemmet til arbejdsgiver.
Til § 3, stk. 4, nr. 2 Aftalen skal indeholde bestemmelser om over- eller  

 merarbejde og om løn herfor.
Det kan forhindre den situation, at der  

 arbejdes ud over den aftalte arbejdstid (fx 37 timer), og overarbejdet  

 honoreres via en fast høj løn for de 37 timer.
Til § 3, stk. 4, nr. 3 Ved fx distance- eller hjemmearbejde kan det være  

 aftalt, at medlemmet skal være til disposition for arbejdsgiveren i  

 bestemte tidsrum.
Formålet er, at arbejdsgiveren i dette tidsrum kan  

 komme i kontakt med medlemmet.
Til § 3, stk. 4, nr. 4 Lønnen må ikke afvige væsentligt fra  

 det, der senest er aftalt.
Lønnen skal være konstant over en vis  

 periode, så der ikke er grund til at antage, at medarbejderen har  

 arbejdet mere end den aftalte arbejdstid.
Lønstigninger, der i  

 forvejen er aftalt, er som udgangspunkt ikke en væsentlig afvigelse fra  

 det, der senest er aftalt.
Til § 3, stk. 4, nr. 5 Lønnen skal svare til den normale løn for et  

 tilsvarende eller lignende arbejde inden for medlemmets faglige område.  

 Ved denne vurdering kan der tages udgangspunkt i overenskomster på det  

 faglige område eller i lønstatistikker.
Til § 3, stk. 5 Fast løn skal ses i modsætning til hel eller  

 delvis provisionsløn.
Gratiale, tantieme, overskudsdeling m.v. anses  

 ikke for at være provision.
 Hvis der indgår provision i medlemmets løn,  

 kan medlemmets arbejdstid ikke anses som kontrollabel efter  

 stk. 2-4.
 Fast løn omfatter både fast time-, uge- og  

 månedsløn.
Til § 4, stk. 1 Hvis medlemmets arbejdstid ikke er kontrollabel efter  

 § 3, beregnes arbejdstiden i ugen ved omregning af indtægten  

 før skat men incl.
ATP og SP (den Særlige Pensionsopsparing) til  

 timer med omregningssatsen.
Der henvises til bekendtgørelsen om  

 fastsættelse og regulering af omregningssatsen.
 Når der skal ske omregning, skal man være  

 opmærksom på, at § 8 indeholder en særlig  

 belægningsregel for medlemmer, der har ukontrollabel arbejdstid.
Til § 4, stk. 2 Ved opgørelsen af nettoindtægten sker der  

 fradrag for de dokumenterede, nødvendige udgifter, der i henhold til  

 skattereglerne fradrages indtægten før skatteberegning.
Der sker  

 ikke fradrag for arbejdsmarkedsbidrag i henhold til lov om  

 arbejdsmarkedsfonde.
 Der sker ikke fradrag for ligningsmæssige fradrag.  

 Dvs. udgifter, der kun fradrages i den skattepligtige almindelige indkomst  

 ved skatteligningen.
Til § 5, stk. 1 Tidsbegrænsningen gælder fuldtidsforsikrede  

 medlemmer, der har en fast tilknytning til en arbejdsgiver.
 Tidsbegrænsningen gælder kun dagpenge og ikke  

 andre ydelser der udbetales fra a-kassen.
Et medlem anses for at have en fast tilknytning til en  

 arbejdsgiver, når medlemmet er omfattet af et opsigelsesvarsel.
Varslet  

 betyder, at retten til supplerende dagpenge er betinget af, at arbejdsgiveren  

 erklærer at ville se bort fra varslet, hvis medlemmet opnår  

 arbejde med en længere arbejdstid.
Dvs., at der foreligger en  

 frigørelsesattest, eller det fremgår af en  

 ansættelseskontrakt, at arbejdsgiveren giver afkald på  

 varslet.
 Et medlem er derfor ikke omfattet af  

 tidsbegrænsningen, hvis der ikke gælder et opsigelsesvarsel for  

 medlemmet.
Et medlem er heller ikke omfattet af  

 tidsbegrænsningen, selv om medlemmet arbejder på nedsat tid med  

 opsigelsesvarsel, hvis arbejdet ligger uden for den fulde, normale arbejdstid  

 for medlemmets arbejdsområde.
Det skyldes, at rådighedsreglerne  

 ikke i denne situation kræver, at arbejdsgiveren giver afkald på  

 varslet.
 Uger med arbejde, hvor der ydes offentligt tilskud til  

 lønnen, indgår i opgørelsen af tidsbegrænsningen.  

 Det gælder dog ikke uger, hvor et medlem deltager i jobtræning  

 eller i individuel jobtræning.
 Hvis der i et ansættelsesforhold forekommer uger  

 uden beskæftigelse, og der derfor udbetales fulde dagpenge, skal uger  

 med fulde dagpenge ikke medregnes ved opgørelsen af 52 ugers  

 begrænsningen, medmindre der er tale om et ansættelsesforhold,  

 hvor der arbejdes i turnus eller efter vagtplan.
Arbejder et medlem i turnus fx 37 timer i den ene uge og 0  

 timer i den anden uge, tæller begge uger med i perioden på 52  

 uger.
Det gælder også for medlemmer, der arbejder på nedsat  

 tid, og som arbejder i en vagtplan, der kører over et antal uger.
 Hvis et medlem, der arbejder i en turnus, får  

 merarbejde eller andet arbejde ved siden af, der betyder, at der ikke  

 udbetales supplerende dagpenge for en eller flere uger, tæller disse  

 uger ikke med ved opgørelsen af, om medlemmet er faldet for  

 tidsbegrænsningen.
Uger, hvor et medlem får erstatning for løn  

 for udført arbejde, tæller med i tidsbegrænsningen.
Der  

 kan være tale om en virksomhed, som er gået konkurs, og hvor  

 medlemmet ikke har fået løn for udført arbejde, men  

 får erstatning fra Lønmodtagernes Garantifond.
Derimod  

 tæller uger, hvor medlemmet får erstatning for manglende  

 overholdelse af opsigelsesvarsel fra Lønmodtagernes Garantifond og  

 uger, hvor medlemmet får erstatning for uberettiget bortvisning, ikke  

 med.
 Hvis medlemmet er fritstillet i en opsigelsesperiode og  

 derfor får løn i opsigelsesperioden, tæller ugerne med i  

 perioden på 52 uger.
 For medlemmer, der arbejder i turnus, skal den  

 gennemsnitlige ugentlige arbejdstid lægges til grund ved  

 afgørelsen af, om medlemmet har generhvervet retten til supplerende  

 dagpenge.
 Perioder, der betragtes som eller sidestilles med arbejde  

 i henhold til lovens § 53 og § 56, betragtes også som arbejde  

 i relation til generhvervelsen af retten til supplerende dagpenge.  

 Konsekvensen er, at et medlem ikke kan generhverve retten til supplerende  

 dagpenge ved støttet arbejde.
Til § 5, stk. 2 Bestemmelsen fastslår, at retten til supplerende  

 dagpenge for deltidsforsikrede bortfalder, når der er udbetalt  

 supplerende dagpenge i 52 uger inden for 70 uger.
Bestemmelsen indebærer, at alle uger, hvor et  

 deltidsforsikret medlem får supplerende dagpenge som følge af  

 arbejde på nedsat tid, er omfattet af tidsbegrænsningen i retten  

 til supplerende dagpenge.
Det gælder, uanset om medlemmet har arbejdet  

 i et arbejdsforhold med opsigelsesvarsel eller ej.
 Deltidsforsikrede kan ikke få udbetalt supplerende  

 dagpenge, efter de er faldet for tidsbegrænsningen i  

 bekendtgørelsens § 5, stk. 2, før betingelserne for  

 generhvervelse af retten til supplerende dagpenge er opfyldt.
Til § 5, stk. 3 For ansatte i servicejob, skal perioden efter den 1. april  

 2001 medregnes i tidsbegrænsningen.
Dette gælder således  

 også for medlemmer, der er påbegyndt servicejob før den 1.  

 april 2001.
Til § 5, stk. 4 Et medlem, der mister retten til supplerende dagpenge i  

 henhold til § 5, stk. 1 og 2, kan uden dagpengemæssige  

 konsekvenser opsige sit arbejde.
For at sikre, at medlemmet kan opsige sit  

 arbejde i god tid, så pågældende kan fratræde,  

 når retten til supplerende dagpenge ophører, skal a-kassen  

 orientere medlemmet om, at medlemmet står overfor at miste retten til  

 supplerende dagpenge.
Til § 5, stk. 5 Et fuldtidsforsikret medlem, der er faldet for  

 tidsbegrænsningen i § 5, stk. 1, kan modtage dagpenge i  

 enkelte uger med delvis arbejde, når der ikke er tale om  

 beskæftigelse på fast nedsat tid.
 Afgørende for, om der kan udbetales supplerende  

 dagpenge, efter at et fuldtidsforsikret medlem er faldet for  

 tidsbegrænsningen, er, om det aktuelle arbejde er omfattet af § 5,  

 stk. 1. Hvis det ikke er tilfældet, kan der udbetales supplerende  

 dagpenge for den pågældende uge.
 Eksempel:
 Et medlem, der har været ansat på fast nedsat tid i 20  

 timer om ugen, er faldet for tidsbegrænsningen i § 5, stk. 1.  

 Medlemmet har derfor sagt sit arbejde op og er fuldt ledig.
Medlemmet bliver i ledighedsperioden tilbudt en enkelt dags arbejde  

 som afløser.
Medlemmet tager dette arbejde.
 Da arbejdet ikke er omfattet af et opsigelsesvarsel, kan der udbetales  

 supplerende dagpenge for denne uge.
Til § 6 Efter bekendtgørelsen om selvforskyldt ledighed kan  

 et medlem, som mister retten til supplerende dagpenge, jf. § 5,  

 stk. 1 og 2, uden konsekvenser opsige sit arbejde til fratræden,  

 når retten til supplerende dagpenge ophører.
 Der kan opstå situationer, hvor et medlem har opsagt  

 sin stilling, men hvor medlemmet fx på grund af udefra kommende  

 omstændigheder, som ikke kunne forudses, ikke får opbrugt sin ret  

 til supplerende dagpenge.
I disse situationer skal medlemmet heller ikke  

 pålægges karantæne for selvforskyldt ledighed.
For at  

 sikre, at disse medlemmer ikke bliver stillet anderledes i forhold til  

 supplerende dagpenge, fastslår § 6, at de skal stilles, som om  

 retten til supplerende dagpenge var bortfaldet.
 Det betyder blandt andet, at medlemmet efter  

 arbejdsophøret skal have 26 ugers arbejde med mere end 30 timers  

 arbejde om ugen inden for 12 måneder for at generhverve retten til  

 supplerende dagpenge.
Til § 7, stk. 2 og 3 Det kan forekomme, at et medlem modtager et vederlag, der  

 overstiger omfanget af det faktisk udførte arbejde.
I sådanne  

 situationer skal der ske fradrag for antallet af løntimer.
Dette kan  

 fx forekomme, hvis medlemmet modtager løn under en virksomhedslukning  

 eller modtager løn i en opsigelsesperiode, hvor der ikke arbejdes.
Hvis et medlem modtager løn under en  

 virksomhedslukning, skal der dog ikke ske fradrag ved hjælp af  

 løntimer, hvis lønudbetalingen i perioden med  

 virksomhedslukning kan henføres til arbejde, der er udført  

 tidligere.
Er dette ikke tilfældet, fx fordi der er tale om en  

 funktionær- eller en funktionærlignende ansættelse med fast  

 løn, er udbetalingerne omfattet af stk. 2.
 Ansættelsesforhold, hvor der bliver udbetalt en fast  

 ugeløn, men hvor den ugentlige faktiske arbejdstid kan variere,  

 så den både kan ligge over og under løntimetallet, er ikke  

 omfattet af stk. 2.
Til § 7, stk. 4 Inden for visse områder kan det være  

 nødvendigt at fastsætte særlige retningslinier for  

 belægning af dagpengekortet.
Det er fx tilfældet inden for dele af  

 undervisningsområdet.
På dette område sker der ofte  

 ansættelse på fast nedsat tid i en på forhånd  

 afgrænset periode, og hvor lønnen er fast.
I sådanne  

 situationer er der mulighed for at give tilladelse til at belægge  

 dagpengekort med løntimer i stedet for faktiske arbejdstimer.
Til § 8, stk. 1 og 3 Medlemmer med en ukontrollabel arbejdstid skal  

 efter§ 4 have omregnet deres nettoindtægt til timer.
Desuden kan  

 der blive tale om at anvende belægningsreglen i § 8, stk. 1,  

 som betyder, at der skal belægges med 7,4 timer, hvis det omregnede  

 timetal er mindre (minimumsbelægning). Det skal ske, hvis a-kassen  

 vurderer, at arbejdets art betyder, at medlemmet ikke kan anses for at  

 være ledig.
A-kassen skal derfor som udgangspunkt ikke vurdere det  

 konkrete ansættelsesforhold.
Der er tale om faggrupper, hvor der er en formodning for,  

 at arbejdet efter sin art er hel dagsarbejde.
Som eksempler kan nævnes  

 fiskere, sælgere og taxachauffører.
Til § 8, stk. 2 og 4 I stk. 2 og 4 er der åbnet mulighed for, at  

 medlemmerne ikke skal minimumsbelægges.
 Dette betyder, at et fuldtidsforsikret medlem, der kan  

 godtgøre, at det daglige arbejde har været mindre end 7,4 timer,  

 kun skal have foretaget belægning med de omregnede timer, jf.  

 § 4.
 Eksempel:
 En fuldtidsforsikret chauffør har inden for et døgn haft  

 en indtjening ved hyrevognskørsel, som omregnet svarer til 5,5 timers  

 arbejde.
Som udgangspunkt er en chauffør omfattet af § 8,  

 stk. 1, og dagpengekortet skal derfor belægges med 7,4 timer.  

 Chaufføren kan imidlertid fremlægge oplysninger fra vognmanden,  

 som godtgør, at han kun har haft hyrevognen til sin disposition i 6,5  

 timer i det pågældende døgn.
Dagpengekortet skal herefter  

 kun belægges med 5,5 timer.
 Havde det omregnede timetal været 8,5 timer, skulle  

 dagpengekortet belægges med 8,5 timer.
 Hvis et fuldtids- eller deltidsforsikret medlem godtgør, at det  

 daglige arbejde har været mindre end 7,4 timer/1/5 af den  

 gennemsnitlige ugentlige arbejdstid før ledigheden, og der ikke har  

 været indtægter forbundet med arbejdet, skal dagpengekortet  

 belægges med det antal timer, der efter medlemmets oplysninger er  

 medgået til arbejdets udførelse, jf. § 4,  

 stk. 4.
Til § 9 § 9 indeholder regler for, hvordan dagpengekortet  

 skal belægges, når medlemmet ikke er til rådighed eller af  

 anden grund ikke har ret til dagpenge.
Fradrag i dagpenge beregnes i forhold til fuld  

 overenskomstmæssig arbejdstid, og ikke i forhold til et bestemt antal  

 dage.
Fradrag vil typisk ske i situationer, hvor medlemmet enten har arbejde/  

 indtægt i ugen, eller medlemmet ikke har været til  

 rådighed.
 Fradrag for arbejde (indtægt) skal ske, uanset  

 hvornår arbejdet er udført i ugen.
 Modtager et medlem løn under sygdom for et  

 større antal timer end 7,4, (fx fordi medlemmet er ansat til 9 timers  

 arbejde lørdag og 9 timers arbejde søndag) skal medlemmets  

 dagpengekort belægges med det antal timer, der udbetales løn for  

 under sygdom.
 Et medlem, som afholder ferie i en karantæneperiode  

 eller i en periode, hvor pågældende er omfattet af lovens  

 § 53, stk. 1, eller § 54, skal have dagpengekortet belagt med  

 7,4 timer, da medlemmet er udelukket fra dagpenge grundet  

 karantæne/karenstid.
 Et medlem, der holder egen optjent ferie eller ferie med  

 dagpenge, skal have hver feriedag belagt med 7,4 timer.
 Dagpengekortet skal ikke belægges på  

 lørdage ved afholdelse af ferie - herunder egen optjent ferie.
 Hvis medlemmet har optjent og skal afholde en halv  

 feriedag, belægges dagpengekortet med 3,7 timer.
Ved belægning af dagpengekort for halve feriedage  

 med 3,7 timer er der ikke generelt åbnet mulighed for afholdelse af  

 halve feriedage.
Belægningsreglen er alene aktuel for medlemmer, der  

 har optjent halve feriedage fx 2,5 feriedage.
 Ved afholdelse af halve feriedage uden tilmelding til AF  

 skal dagpengekortet belægges med 7,4 timer.
Til § 10 A-kassen skal søge direktoratet om at få  

 udarbejdet særlige regler, og den skal i den forbindelse  

 godtgøre, at der er et behov for disse regler inden for de(t) konkrete  

 arbejdsområde(r), særreglerne skal dække.
Til § 11 Den tekniske belægning for G-dage skal  

 anføres på dagpengekortet ud for medlemmets 1. og 2.  

 ordinære arbejdsdag.
 Arbejder medlemmet normalt 5 dage om ugen fra mandag til  

 og med fredag, og ophører medlemmet med arbejdet fredag ved normal  

 arbejdstids ophør, skal dagpengekortet teknisk belægges med 7,4  

 timer den 1. og 2. ordinære arbejdsdag; dvs. den følgende mandag  

 og tirsdag.
 Hvis medlemmet normalt skal stå til rådighed  

 for en 7-dages uge og dagpengekortet derfor i tilfælde af sygdom m.v.  

 teknisk skal belægges alle ugens dage, skal den tekniske  

 belægning for G-dage ved arbejdsophør en fredag eller  

 lørdag ske henholdsvis lørdag og søndag eller  

 søndag og mandag.
 Et medlem, hvis dagpengekort kun skal belægges med  

 3,7 timer i henhold til § 11, stk. 2, skal ved manglende tilmelding  

 til AF have belagt kortet med op til 7,4 timer på grund af manglende  

 rådighed.
Til § 13 Når arbejdsgiverens pligt til betaling for G-dage  

 til det samme medlem er bortfaldet, skal arbejdsgiveren over for medlemmet  

 skriftligt oplyse, på hvilke dage og for hvilke tidspunkter medlemmet  

 har fået betaling for G-dage.
Erklæringen skal underskrives af medlemmet og  

 arbejdsgiveren.
Medlemmet skal give den til a-kassen.
Erklæringen er  

 dokumentation for, at arbejdsgiveren har opfyldt lovens pligt til at give  

 medlemmet betaling for G-dage.
Hvis a-kassen kan konstatere, at dagpengekortet af  

 medlemmet er blevet teknisk belagt, og den derfor har tilbageholdt dagpenge  

 for det antal G-dage, som loven forudsætter, kan a-kassen dog genoptage  

 udbetalingen af dagpenge til medlemmet for 1. og 2. ledighedsdag, hvis de  

 almindelige betingelser herfor er opfyldt, selv om erklæringen endnu  

 ikke er givet til a-kassen.
A-kassen kan også genoptage udbetalingen af  

 dagpenge til medlemmet, hvis medlemmet ikke har modtaget betaling for G-dage  

 på grund af uenighed med arbejdsgiveren om pligten hertil.
 Medlemmets ret til G-dage bortfalder, hvis en tro-og  

 loveerklæring om, at medlemmet fx ikke har haft arbejde på fuld  

 tid, har fået sygedagpenge, eller holdt ferie på G-dagene, ikke  

 er givet til arbejdsgiveren senest 14 dage efter, at arbejdsgiveren har bedt  

 om det.
 Har arbejdsgiveren ikke pligt til at betale G-dage, kan  

 medlemmet få dagpenge ved ledighedens start, hvis de almindelige  

 betingelser for at få dagpenge er opfyldt.
Til § 14, stk. 1, nr. 1 Arbejdsfordelingen skal være etableret i henhold til  

 en kollektiv overenskomst eller en kollektiv aftale.
 For at medlemmet kan modtage supplerende dagpenge, skal  

 arbejdsfordelingen som minimum opfylde betingelserne i § 14.
 Om en arbejdsfordeling er i strid med aftalen eller  

 eventuelle overenskomstmæssige bestemmelser, skal afklares imellem  

 parterne/overenskomstens parter.
Til § 14, stk. 1, nr. 2 Anmeldelsen af en arbejdsfordeling skal foretages på  

 en af direktoratet godkendt blanket og skal indeholde oplysninger om de af  

 arbejdsfordelingen omfattede medarbejdere med angivelse af navn, personnummer  

 samt hvilken a-kasse, medarbejderne er medlem af.
Kopi af anmeldelsen sendes  

 af AF til den eller de berørte a-kasser.
Som udgangspunkt skal en arbejdsfordeling anmeldes til AF  

 senest 1 uge før den planlagte ikrafttræden.
Arbejdsfordelingen  

 (retten til supplerende dagpenge) vil som udgangspunkt falde bort, hvis  

 fristen ikke overholdes.
 Hvis arbejdsgiveren ikke har overholdt 1-uges-fristen,  

 skal AF dog konkret vurdere, om der er omstændigheder, som gør,  

 at arbejdsfordelingen alligevel må anses for rettidigt anmeldt.
 Anmeldelsen af en arbejdsfordeling skal under alle  

 omstændigheder foreligge, før den træder i kraft.
 Retsvirkningen af en for sent anmeldt arbejdsfordeling er,  

 at arbejdsfordelingen falder bort, og skal anmeldes på ny.
 En kollektiv ferielukning afbryder ikke en  

 arbejdsfordeling.
Vurderingen af, om en kollektiv ferielukning  

 forlænger en arbejdsfordeling, er konkret.
Hvis den kollektive  

 overenskomst har taget stilling til, hvordan kollektiv ferielukning skal  

 behandles, følges overenskomsten.
Hvis den kollektive overenskomst  

 ikke har taget stilling hertil, tæller den kollektive ferie ikke med i  

 arbejdsfordelingen.
Arbejdsfordelingen forlænges derfor med den  

 kollektive ferie.
Til § 14, stk. 1, nr. 4 En arbejdsfordeling skal for at give ret til supplerende  

 dagpenge være tilrettelagt sådan, at arbejdstiden nedsættes  

 med hele dage.
 Der skal enten være tale om mindst 2 dage pr. uge  

 eller en fordeling, hvor en uges ledighed følges af en uge med arbejde  

 på fuld tid.
 Hvis en virksomhed med en godkendt arbejdsfordeling  

 uforudset får et kortvarigt behov for arbejdskraft, medregnes en  

 sådan periode med mere arbejde end forudsat i  

 arbejdsfordelingsperioden, medmindre arbejdsfordelingen inden er afmeldt til  

 AF.
 Ved en afmelding skal det oplyses, om afbrydelsen af  

 arbejdsfordelingen er midlertidig.
Til § 14, stk. 1, nr. 5 I særlige tilfælde kan et medlem få  

 supplerende dagpenge, selv om en arbejdsfordeling ikke omfatter en hel  

 virksomhed, men kun en del heraf.
Når der foreligger særlige  

 driftsmæssige eller faglige grunde, og der i øvrigt er enighed  

 om arbejdsfordelingen, kan denne godkendes af Arbejdsmarkedsrådet efter  

 de samme regler, som er nævnt ovenfor.
Til § 14, stk. 3 Hvis der sker afskedigelser i en arbejdsfordelingsperiode,  

 må det undersøges, om afskedigelsen er varslet før  

 påbegyndelsen af en arbejdsfordeling, og om den faglige organisation  

 har accepteret, at medlemmet er omfattet af arbejdsfordelingen.
 Hvis afskedigelsen er varslet, før  

 arbejdsfordelingen begyndte, vil en fratrædelse i en fordelingsordning  

 ikke medføre, at retten til supplerende dagpenge for deltagerne i  

 fordelingen er bortfaldet.
 Hvis en medarbejder vender tilbage fra orlov og  

 indtræder i sin egen stilling, og afløseren af denne grund skal  

 fratræde/sættes til andet arbejde, vil retten til supplerende  

 dagpenge ikke bortfalde.
Til § 17, stk. 1 Denne vejledning erstatter:
1)	vejledning nr. 113 af 3. juli 1998 til bekendtgørelse om  

 supplerende dagpenge, og 2)	vejledning nr. 212 af 29. december 1999 til bekendtgørelse om  

 ændring af bekendtgørelse om supplerende dagpenge.
