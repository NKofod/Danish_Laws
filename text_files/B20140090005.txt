Bekendtgørelse om ændring af bekendtgørelse om udrykningskørsel § 1 I bekendtgørelse nr. 154 af 25. februar 2009 om udrykningskørsel foretages følgende ændringer:
 1. Indledningen affattes således:
»I medfør af § 7, stk. 1, og § 118, stk. 8, i færdselsloven, jf. lovbekendtgørelse nr. 1386 af 11. december 2013, som ændret ved lov nr. 373 af 14. april 2014, fastsættes:« 2. I § 1 indsættes efter »i øvrigt«: », jf. dog stk. 2«.
 3. I § 1 indsættes som stk. 2:
»Stk. 2. Med køretøjer omfattet af § 4, stk. 1, nr. 5, må foretages udrykningskørsel, når det af tungtvejende sikkerhedsmæssige hensyn skønnes nødvendigt i forbindelse med særlige personbevogtningsopgaver.
Disse køretøjer må ikke køre udrykningskørsel i andre sammenhænge.« 4. I § 3 indsættes som nr. 3:
»3) Motorkøretøj, der som led i en politimæssig opgave eskorteres af politiet under anvendelse af udrykning, hvis politiet efter en konkret sikkerhedsmæssig vurdering finder det nødvendigt, at også det pågældende køretøj fremføres med udrykningssignaler.« 5. § 4, stk. 1, affattes således:
 »Som udrykningskøretøjer kan registreres motorkøretøjer, der tilhører:
1) Politiet, 2) forsvaret, 3) det statslige eller kommunale redningsberedskab, 4) indsatsledere, der af kommunalbestyrelsen er udpeget til at varetage ledelsen af den tekniske indsats på et skadested, eller 5) kriminalforsorgen.« § 2 Bekendtgørelsen træder i kraft den 1. august 2014.
