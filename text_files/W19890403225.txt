Klagen til nævnet vedrører den berigtigelse af en ejendoms grænse mod  

 havet, som landinspektøren har foretaget i forbindelse med udskillelse i  

 matriklen af en kommunevej, hvorved et areal af klagerens ejendom, beliggende  

 søværts den offentlige vej er fragået ejendommen.
Fraskrivningen af arealerne  

 sker ud fra landinspektøren opfattelse af, at grundejerne ikke har  

 ejendomsret til de pågældende lodder.
Ved gennemførelsen af sagen sidder  

 landinspektøren en række protester fra ejerne af grundene overhørig, og får  

 noteret ændringen i matriklen.
Efter en klage til Kort- og Matrikelstyrelsen  

 optages lodderne på ny i matriklen under de pågældende ejendomme, idet  

 lodderne rent faktisk eksisterer og derfor ikke kan udgå ved berigtigelse af  

 matrikelkortet, hvilket gælder uanset hvem der måtte have ejendomsret til  

 arealet.
Styrelsen pålægger landinspektøren at orientere lodsejerne om  

 loddernes genoptagelse på matrikelkortet, hvilket landinspektøren undlader.  

 Landinspektørnævnet udtaler, at landinspektøren ikke har berigtiget matriklen  

 i overensstemmelse med de faktiske forhold og at han ved på det foreliggende  

 grundlag at lade et areal fragå ejendommen har overtrådt sine beføjelser som  

 landinspektør.
Endvidere findes det kritisabelt, at landinspektøren endnu  

 ikke har efterkommet Kort- og Matrikelstyrelsens pålæg om at orientere de  

 pågældende lodsejere om tilbageførslen af arealerne.
I Landinspektørnævnets sag nr. 120: Pedersen og Rasmussen mod  

 landinspektør N afsagde nævnet den 30. juni 1989 følgende -Kendelse Ved skrivelse af 26. februar 1989 har Pedersen og Rasmussen som ejere af  

 matr. nr. 3 h og 3 ah, Nyby By, klaget til Landinspektørnævnet over  

 landinspektør N.
 Klagen vedrører den berigtigelse af ejendommens grænser mod havet, som  

 landinspektøren har foretaget i forbindelse med udskillelsen i matriklen af  

 kommunevej nr. 681 »Strandvejen«, hvorved et areal af klagernes  

 ejendom, beliggende søværts den offentlige vej er fragået ejendommen.
 Det hedder i klageskrivelsen bl.a.
»Anledningen er N's behandling af en berigtigelsessag vedr. en  

 offentlig vejs udskillelse af matriklen.
Sagen tog sin start i 1985 og vores  

 klage over N's fremgangsmåde er netop blevet kendt fuldt berettiget af Kort-  

 og Matrikelstyrelsen ved brev af den 20. februar 1989. .....
 Vi skal specielt bede Landinspektørnævnet tage stilling til N's  

 embedsførelse ud fra disse forhold:
1. Landinspektøren har på ugyldigt lovgrundlag ladet Nyby Kommune  

 konfiskere 17 parceller privat strandgrund.
I den forbindelse har han dels  

 undladt at tage hensyn til omfangsrige og veldokumenterede beboerprotester og  

 dels har han rådgivet Nyby Kommunalbestyrelse på urigtigt grundlag.
2. Landinspektøren har i strid med bekendtgørelser opmålt de 17 parceller  

 på en måde, så de simpelt hen forsvandt ud af hovedkortet.
På dette  

 forfalskede grundlag er berigtigelsen blevet godkendt af Kort- og  

 Matrikelstyrelsen 5. august 1988, men godkendelsen igen annulleret 20.  

 februar, da styrelsen var blevet opmærksom på de faktiske forhold i marken.
 3. Landinspektøren benytter sin uddannelse til hobbybetonede fortolkninger  

 af retsprincipperne på Lilleø. ...
Vi skal ikke undlade at gøre opmærksom på, at vi finder, at N på alle tre  

 ovennævnte klagepunkter meget groft har svigtet den tillid, man som borger  

 bør kunne knytte til en landinspektør, der jo udfører et betroet arbejde på  

 offentlighedens vegne.
At N ved adskillige lange, vildledende responsa har  

 gjort sin embedsførelse endnu mere uigennemskuelig, stiller efer vor  

 opfattelse sagen ganske alvorligt.« Landinspektør N har i en redegørelse af 27. april 1989 til nævnet  

 principielt påstået klagen afvist under henvisning til, at klagerne ikke har  

 været ejere af ejendommen på det relevante tidspunkt, subsidiært som følge af  

 at den tidligere ejer har godkendt sagen og mere subsidiært under henvisning  

 til, at vejsagen er gennemført i overensstemmelse med de for sådanne gældende  

 relger, og idet det skøn, han har udøvet, ikke falder udenfor de rammer, der  

 er gældende herfor.
 Sagens faktiske forløb er i landinspektørens redegørelse gengivet således:
 »Sagen rekvireres d. 1/5-1985 af Nyby kommune pr. telefon.
 Markarbejdet foretages i maj og juni måneder.
 Der udfærdiges konstruktion i målforholdet 1:500 i løbet af begyndelsen af  

 juli måned.
 12. juli sendes brev til samtlige beboere ifølge de adresseoplysninger,  

 der er fremskaffet fra ejendomskontoret ... Enkelte breve kommer retur og  

 efter indhentning af supplerende oplysning om adresse, fremsendes disse.  

 Samtlige lodsejere får underretning, bestående af ligelydende breve samt kopi  

 af målebladet (uden tal) for den strækning, der ligger ud for deres  

 ejendom.....
 Afgørende for nærværende klagesag er, at der i begyndelsen af august måned  

 modtages et brev, dateret Lacae Roads 30/7 1985, fra ejeren af matr. nr. 3-h,  

 Nyby By, K. .....
 Brevet slutter således: »Såfremt Nyby kommune inddrager disse arealer  

 uden at betale kvadratmeterpris eller tilbageholder ejendomsskat, vil dette  

 få et retsligt efterspil.
 Dette må ikke på nogen måde betragtes som en trussel eller tilsidesættelse  

 af Deres arbejde, og jeg håber vi vil kunne drøfte dette på fornuftig vis  

 sammen med de andre beboere på Strandvejen.
 Undertegnede kommer til Danmark ultimo september / primo oktober og vil da  

 kontakte Dem« .....
 På foranledning af brevet fra K henlagdes sagen, idet jeg imødeså at der  

 skulle afholdes et møde, hvor jeg skulle forelægge sagen for lodsejerne.  

 .....
 Da jeg intet havde hørt fra hverken K eller fra nogen advokat,  

 udarbejdedes sagen endeligt i december måned 1985, og den fremsendtes til  

 kommunen 7/1 1986.
 Sagen omfattede på dette tidspunkt de 3 slæbesteder ..... Kommunen ønskede  

 imidlertid ikke, at slæbestederne skulle medtages, og jeg modtog sagen retur  

 til omarbejdelse.
Den omarbejdede sag sendtes til kommunen den 20/1 1986 med oplysning om de  

 indkomne henvendelser, hvoraf den ene ifølge sit indhold tillige var  

 fremsendt til kommunen.
Kommunen modtog kopi af disse henvendelser.
 Kommuneingeniøren forespurgte på et tidspunkt, hvorfor jeg ikke bare havde  

 fratrukket vejarealet fra matriklens areal, når jeg beregnede de fremtidige  

 arealer, og jeg fremsendte den 3/3 1986 en redegørelse for, hvorledes jeg  

 havde beregnet disse arealer.
 Kommunen godkendte sagen uden bemærkninger den 2/5 og sagen sendtes til  

 matrikeldirektoratet inden udgangen af maj. .....
Sagen godkendtes af matrikeldirektoratet den 5/8-1988.' Skrivelsen, som landinspektør N sendte til ejerne af naboejendommene,  

 havde følgende indhold:
 Nyby kommune har bedt mig udskille ovennævnte kommunevej i matriklen.
 De nævnte veje har hidtil enten ligget som uudskilte vejarealer på  

 naboejendommen eller også har der været foretaget afståelser, der aldrig er  

 blevet berigtiget.
 Jeg har overalt indmålt mur eller betonkantstøbning som skel mellem  

 kommunevejen og Deres ejendom.
 Når sagen er godkendt i matrikeldirektoratet, vil det medføre, at arealet  

 på Deres ejendom beregnes således, at det er i overensstemmelse med de  

 faktiske forhold.
Jeg vedlægger kopi af den del af målebladet, der vedrører Deres ejendom og  

 opfordrer Dem til inden 4 uger at fremkomme med eventuelle indsigelser imod  

 min definition af skellet for deres ejendom.' Denne henvendelse besvarede en række beboere, herunder den tidligere ejer  

 af klagerens ejendom, K, ved den fælles skrivelse af .august 1985, hvori det  

 hedder:
 »Vi stiller os helt uforstående overfor henvendelsen, da der efter  

 vores mening er tale om ekspropriation af vores ejendom.
Vi finder Deres brev alt for utilstrækkeligt og mangelfuldt.
Ifølge Deres  

 brev fremgår det ikke, hvor mange (m2), der skal eksproprieres eller hvor  

 stor den resterende grund ville blive....« I en redegørelse af 3. marts 1986 som landinspektør N på foranledning af  

 Nyby kommune sendte til kommunen anføres det:
 »De har bedt mig om en redegørelse for, hvorfor jeg i sagen om  

 udskillelse af ovennævnte kommunevej har berigtiget naboejendommenes arealer  

 i stedet for at nøjes med at fratrække vejarealet fra ejendommenes areal i  

 matrikel og tingbog.
 Jeg har forstået, at grunden til, at De ønsker redegørelsen, er, at nogle  

 lodsejere undrer sig over, at matrikelkortet viser, at der til ejendommene  

 hører en strimmel søværts kommunevejen, mens jeg i sagen har berigtiget  

 matrikelkortet således, at dette kommer i overensstemmelse med de faktiske  

 forhold.
Jeg vil i det følgende fortrinsvis have netop dette tilfælde for øje: at  

 berigtigelsen af matrikelkortet udelukkende sker i retning ad  

 »landsiden« Indledningsvis bemærkes, at det ville være i strid med lov om  

 landinspektørvirksomhed, såfremt jeg havde undladt af foretage denne  

 berigtigelse, jvf. landbrugsministeriets bek. nr. 129 af 23/3 1982, § 38,  

 stk. 1 og 2. Procedure i sådanne tilfælde fremgår af samme bek., § 41, stk.  

 3, og jeg understreger, at der ikke skal medfølge erklæring fra ejendommenes  

 ejere.
 Det er jo et særkende for denne sagskategori, at der ikke er nogen nabo,  

 hvis interesser skal varetages, og skellets beliggenhed på matrikelkortet kan  

 altså fastslås alene under hensyntagen til lovbestemmelser samt øvrige  

 retskilder.
 Det er egentlig forkert at tale om et skel i denne forbindelse, idet det  

 ikke er muligt for en strandejer at få skellets rette placering fastslået ved  

 en skelsætning, jvf. nævnte bek., § 79. Der er rettelig tale om den linie,  

 hvortil arealet beregnes for tiden, idet enhver strandejer er forpligtet og  

 berettiget til at tåle og nyde de naturlige forandringer af kystlinien, der  

 forekommer, ligesom han ikke egenmægtigt må foretage anlæg af høfde o.l., der  

 griber ind i naturens gang. .....
Det er vanskelgt at fastslå i en enkelt sætning, hvordan  

 ejendomsafgrænsningen for en fast ejendom er imod havet, og det er især  

 vanskeligt for Lilleø, der på grund af sin specielle retshistorie udgør et  

 helt specielt problem.
Den interesserede henvises især til Franz Thygesens  

 artikler i festskrift i anledning af Danske Lovs jubilæum i 1983 samt i  

 Juristen 1964, side 499 ff.
De generelle regler kan eksempelvis ses i Illums  

 Tingsret, kap.
I.
Jeg har med vilje brugt betegnelsen »ejendomsafgrænsning«, idet  

 man kan sige, at ejendomsretten aftager udad for endelig at ophøre et eller  

 andet sted.
Det er derimod en sikker regel, at man til matrikulært brug  

 indmåler daglig højvandslinie som den linie, hvortil arealet beregnes.
Hvis  

 man altså køber en strandgrund, er arealet beregnet til denne linie, uanset,  

 at der muligvis er offentlig opholdsret på en del af det således beregnede  

 areal.
Der betales altså skat af et areal, som det offentlige også på anden  

 måde disponerer over.
 I den aktuelle sag ville det altså være denne linie, der skulle indmåles,  

 såfremt der ikke havde været et offentligt areal mellem denne linie og  

 ejendommen vest for vejen og såfremt, der var tale om en sag, hvor der ikke  

 var særlige hensyn at tage på grund af tilhørsforholdet til hertugdømmerne  

 eller på grund af forhold, der var specifikke for de pågældende ejndomme.  

 .....
Som nævnt er berigtigelsen påvirket af, at der mellem ejendommene langs  

 vejen og havet findes en kommunevej.
Selv om man nemlig antog, at ejendommene  

 tidligere omfattede et areal, der gik helt ud til (eller i) vandet, bevirker  

 den omstændighed, at kommunen ved hævd og ved aftale har erhvervet adkomst  

 til i hvert fald vejarealet, at ejendomsretten til den udenfor beliggende  

 strimmel strandbred, forsvinder som følge af almindelige retsgrundsætninger.  

 Jeg har nøje undersøgt forholdene på stedet og kan konstatere, at det kun er  

 ud for 3c, at der har fundet en almindelig råden sted af ejeren på den  

 modsatte side af vejen jeg er opmærksom på, at der efter markarbejdets  

 afslutning er sket yderligere opfyldning på denne ejendom, men også inden  

 denne opfyldning var sket, må der siges at være tale om en råden, der er  

 sædvanlig.
For de øvrige ejendommes vedkommende mener jeg, at det er klart, at der  

 ikke er noget, der tyder på, at der har været håndhævet en privat ejendomsret  

 over strandlodden, hvorfor en eventuel ret må være bortfaldet.
Jeg henviser i  

 denne forbindelse til højesterets dom i U/1936.87, der oven i købet vedrører  

 en sag i det gamle kongerige.
Det fremhæves i dommen, at der ikke i dansk ret  

 findes nogen regel, der hjemler erstatning til ejere af ejendomme, der mister  

 deres hidtidige adgang til havet.
Denne dom er ledende på området.
 Det er antydet ovenfor, at der muligvis gælder specielle regler for  

 strandene på Lilleø. Dette spørgsmål er belyst i den nævnte artikel, og jeg  

 kan tilslutte mig konklusionerne med den tilføjelse, at jeg anser det for  

 helt utvivlsomt, at der gælder særlige regler for visse kyststrækninger.  

 .....
Det er endvidere antydet, at der kunne være andre oplysninger, der  

 understøtter min opfattelse.
Der er her tale om oplysninger, der hidrører fra  

 udstykningerne af de enkelte ejendomme.
Jeg bemærkede mig ved gennemgangen af  

 vort arkiv for de pågældende ejendomme, at samtlige tilfælde, hvor arkivet  

 indeholdt oplysniger, er det noteret, at betalingsarealet kun går til vejen,  

 og at der intet betales for det areal, der udgøres af vejen og arealet øst  

 for denne.
Disse oplsyninger fremgår ikke af matrikelarkivet, men de kan  

 efterprøves i landsarkivet, hvor de ældre skøder findes.
De oprindelige  

 parcelkøbere har altså ikke fået lovning på noget areal standværts vejen,  

 ligesom de naturligvis ikke har betalt for vejarealet.
Jeg opfatter dette som  

 en klar oplysnng om, at de allerede på udstykningstidspunktet (altså før  

 1920) har stået ejerne af de 2 landbrugsejendomme klart, at almenheden havde  

 strandret.
Arkivoplysningerne strækker sig fra 3ø i syd til 2x i nord. .....
 Jeg konkluderer dette afsnit derhen, at de overdragelser, der er sket  

 siden udstykningstidspunktet, ikke i sig selv kan fortrænge den ret, der  

 utvivlsomt bestod dengang, og det er også sikkert, at bevisbyrden for, at en  

 fortrængning har fundet sted, skal løftes af den, der vil påstå det. .....
Med baggrund i ovennævnte forhold og retsregler, der alle var mig bekendt  

 ved sagens start, har jeg ikke været i tvivl om, at sagen er udarbejdet i  

 overensstemmelse med de regler, der gælder herfor.
Jeg har kun været i tvivl  

 om et areal, nemlig trekanten ud for matr. nr. 3h, idet denne kunne have  

 været hævdet »tilbage« af ejeren, men jeg har indhentet oplysnkng  

 om, hvem der henlagde joller på arealet, og jeg er nu ikke i tvivl om, at  

 almenhedens ret til dette areal er bevaret. .....' Ved skrivelse af 19. august 1988 stilet til den tidligere ejer af  

 ejendommen, meddelte landinspektør N, at matrikeldirektoratet ved skrivelse  

 af 19. august 1988 havde godkendt udskillelsen af vejen.
Den 15. september 1988 rettede advokat B, København, på klagerens vegne  

 henvendelse til Matrikeldirektoratet.
I skrivelsen anføres det bl.a.:
»Mine klienter har i henhold til skøde af 31. juli 1988 pr. 1. juli  

 1988 købt ejendommen matr.nr. 3-h og 3-ah, Nyby By.
Ifølge tingbogen på  

 købstidspunktet udgør ejendommens areal 377 (m2), heraf 11 (m2) vej.
 Ved skrivelse af 19. august 1988 fra landinspektør N, stilet til den  

 tidligere ejer af ejendommen, K, meddeler landinspektøren at  

 matrikeldirektoratet har godkendt udskillelse af kommunevej nr. 681,  

 »Strandvejen«.
 I forbindelse med den matrikulære besigtigelse har landinspektør N  

 berigtiget et stykke af mine klienters jord, beliggende mellem vejen og  

 kystlinien.
Det berigtigede areal udgør ca. halvdelen af mine klienters grund, idet  

 det skal bemærkes, at der i henhold til oplysningen i tingbogen nok er sket  

 en mindre tilvækst af arealet.
Jeg kan til matrikeldirektoratets orientering  

 oplyse, at mine klienter mener at det berigtigede areal udgør ca. 200 (m2).
 Berigtigelsen er efter mine klienters mening foretaget på et forkert  

 grundlag. .....
Dertil kommer at ejendomsretten over arealet har været hævdet både af mine  

 klienter og af de tidligere ejere, herunder også hr.
K.
Dette vil kunne  

 dokumenteres både ved vidneforklaringer samt fotografisk materiale.
 Jeg vedlægger endvidere til direktorates orientering kopi af et gammelt  

 matrikelkort vedrørende matrikelnummer 3-h og af dette kort fremgår  

 ligeledes, at der er et betragteligt stykke jord mellem vejen og kysten.  

 .....
 Mine klienter har ikke ved køb af ejendommen været bekendt med denne  

 »berigtigelse« af grunden, og der må siges at være tale om en  

 væsentlig forringelse af mine klienters ejendom, idet ca. halvdelen af det  

 tilhørende jord er berigtiget.
 Jeg skal anmode matrikeldirektoratet om at ændre denne berigtigelse eller  

 i det mindste foranledige, at der sker en ny opmåling af mine klienters  

 grund, således at der kan foreligge et korrekt opmålingsmateriale til brug  

 for matrikeldirektoratets afgørelse.
Jeg kan oplyse at mine klienter straks da de overtog grunden, uden på  

 dette tidspunkt at være bekendt med berigtigelsen har afholdt udgifter til  

 planering af arealet samt foranlediget at der er blevet anbragt nogle  

 kampesten på området. .....' Denne henvendelse foranledigede, at Kort- og Matrikelstyrelsen i en  

 skrivelse af 30. november 1988 anmodede landinspektøren om en udtalelse.
Efter at have modtaget landinspektørens svar foretog Kort- og  

 Matrikelstyrelsen en ændring af matriklen, således at lodderne påny blev  

 optaget i matriklen.
I styrelsens skrivelse til landinspktør N af 20. februar  

 1989, der tillige indeholder en delvis gengivelse af landinspektørens  

 udtalelse hedder det »I anledning af en klage fra advokat B for ejerne af ejendommen matr.  

 nr. 3h og 3ah Nyby By har ... Kort- og Matrikelstyrelsen i skrivelse af 30.  

 november 1988 bedt Dem om en udtalelse.
Klagen vedrører den berigtigelse af  

 ejendommens grænser mod havet, som De har foretaget i forbindelse med  

 udskillelsen af kommunevej nr. 681 »Strandvejen«.
Det fremgår af Deres svar hertil af 5. januar 1989, at den daværende ejer  

 af den nævnte ejendom fik tilsendt kopi af målebladet i sagen den 11. juli  

 1985 med opfordring til at henvende sig inden 4 uger, såfremt han var  

 utilfreds med deres definition af skellet.
Det fremgår videre, at De for at  

 forebygge indsigelser, som den her omhandlede, i det hele har behandlet sagen  

 efter reglerne i udstykningsbekendtgørelsens § 51, stk. 2.
 Reglerne i § 51, stk. 2, vedrører orientering af grundejerne om  

 fastsættelsen af grænser for ældre offentlige vejarealer, der udskilles i  

 matriklen, og ved anvendelsen af reglerne har De givet grundejerns mulighed  

 for at protestere mod vejgrænserne.
 Der er da heller ikke rejst indsigelse overfor Kort- og Matrikelstyrelsn  

 mod Deres fastlæggelse af grænserne for »Strandvejen«.
Klagen vedrører derimod det forhold, at De samtidig med vejudskillelsen  

 har foretaget en berigtigelse af ejendomsforholdene, hvorved et areal af den  

 pågældende ejendom beliggende søværts den offentlige vej er fragået  

 ejendommen.
Tilsvarende er der ifølge arealfortegnelsen i sagen fragået  

 strandlodder søværts den offentlige vej fra matr. nr. 3l, 3m, 3n, 3ø, 3aa,  

 3ag, 3al, 3ao, 3ak, 3t, 3e, 3d, 2o, 2y, 2v, 3bn og 2x smst.
 Fraskrivningen af de omhandlede arealer er sket ud fra Deres opfattelse  

 af, at grundejerne ikke har ejendomsret til de pågældende lodder.
I den udstrækning der rent faktisk eksisterer et areal mellem strandvejens  

 ydergrænse og den daglige højvandslinie på stranden, skal dette areal være  

 registreret i matriklen, og det kan ikke udgå ved en berigtigelse af  

 matrikelkortet.
Dette gælder, uanset hvem der måtte have ejendomsret til  

 arealet.
 Før strandlodderne blev slettet, havde alle de ejendomme, hvorfra den  

 offentlige vej udskilles, ifølge matrikelkortet en strandlod udenfor vejen.  

 Hvis der på det tidspunkt, hvor De udarbejdede sagen, var sket en ændring af  

 de registrerede ejendomsforhold til strandlodderne enten ved grænsehævd eller  

 ved frastykning, kunne dette have været berigtiget i matriklen efter gældende  

 regler i udstykningsbekendtgørelsens § 39, henholdsvis § 41. Derimod kan  

 ejendomsretten til de pågældende arealer ikke annulleres på grundlag af en  

 formodning om, at der gælder særlige ejendomsretlige forhold det pågældende  

 sted.
 Der har således ikke været grundlag for at lade strandlodderne udgå af  

 matriklen.
Kort- og Matrikelstyrelsen vil derfor foretage ændring af matriklens  

 oplysniger, således at lodderne på ny optages i matriklen under de pågældende  

 ejendomme.
Meddelelse om forandringerne vil blive sendt til Dem inden den 10.  

 marts 1989, og man skal anmode Dem om derefter at orientere de pågældende  

 grundejere om forandringerne.
 De har i Deres brev hertil af 5. januar 1989 oplyst, at Nyby kommune intet  

 vil have imod, at sagen omgøres, men at De i så fald går ud fra, at Kort- og  

 Matrikelstyrelsen gendriver Deres argumenter i redegørelsen til kommunen.
 Hertil bemærkes med henvisning til foranstående, at et eventuelt spørgsmål  

 om, hvorvidt strandlodderne som følge af særlige ejendomsretlige forhold  

 skulle tilhøre andre end de registrerede ejere, henhører under domstolene.
I øvrigt er der efter Kort- og Matrikelstyrelsens opfattelse ved lov nr.  

 199 af 16. februar 1866 (om indførelse af Kongerigets Ret i de i Henhold til  

 Fredstraktaten af 30te Oktober 1864 i Kongeriget indlemmede forhen slesvigske  

 Distrikter) og den danske matrikulering af områderne (jf. instruks af 12.  

 juni 1865) taget stilling til de generelle spørgsmål om ejendomsretten til  

 strandene.
Efter styrelsens opfattelse må det således antages, at kystejerne  

 på Lilleø (ligesom i den øvrige del af »kongeriget«) har  

 ejendomsret helt ud til linien for højeste daglige vandstand, og hverken  

 tilstedeværelsen af den offentlige vej langs kysten eller det forhold, at  

 almenheden har en særlig strandret, er afgørende for ejendomsretten til  

 strandlodderne.' Under mødet for nævnet har landinspektør N forklaret, at baggrunden for  

 kommunens henvendelse var, at der skulle placeres en kloakledning i vejen, og  

 at man derfor ønskede ejerforholdene til vejen afklaret.
Han er enig med  

 klageren i, at der ud for matrikel 3h ligger et areal, der går plant med  

 vejen, og at dette areal fortsætter langs kysten.
Landinspektøren, der  

 iøvrigt har henholdt sig til sin skriftlige redegørelse til nævnet, har  

 yderligere forklaret, at han ikke mente at kunne imødekomme  

 kommuneingeniørens forespørgsel om, hvorfor han ikke blot havde fratrukket  

 vejarealet fra matriklens areal, idet kortet dermed ville komme i  

 uoverensstemmelse med de faktiske forhold.
Kysten ud for Strandvejen er en  

 erosionskyst, og dette medfører, at der er sket væsentlige ændringer, siden  

 matrikelkortet blev udfærdiget.
Det er iøvrigt hans opfattelse, at sagens  

 bilag f, skrivelse af 3. marts 1986 fra ham til Nyby kommune ikke bør indgå i  

 bedømmelsen af sagen for nævnet, idet der er tale om en redegørelse til en  

 klient.
Det er endvidere hans vurdering, at Kort- og Matrikelstyrelsens  

 afgørelse er delvis urigtig, og at han derfor af loyalitetshensyn over for  

 styrelsen ikke har ønsket at orientere de berørte grundejere om den ændring  

 af matriklen, som styrelsen har foretaget og anmodet ham om at viderebringe,  

 før der har fundet en forhandling sted med styrelsen.
Rasmusen har forklaret, at hun er født og opvokset på stedet.
Det var  

 fuldstændig selvfølgeligt for hende, at arealet søværts vejen hørte med til  

 ejendommen.
Sådan har det altid været, og arealet, der har en størrelse af  

 200 (m2) har i al den tid, hun kan huske, været anvendt til bl.a. have,  

 ligesom der har været opsat et stakit der.
Der er ikke tale om opfyldning,  

 men klagerne har som følge af at arealet har været anvendt til vendeplads for  

 større maskiner, været nødet til at fylde muldjord på for at gøre det jævnt.  

 De har plantet hybenrose i kanten og iøvrigt sået græs.
Klagen over landinspektør N  er først indgivet til nævnet, efter at Kort-  

 og Matrikeltyrelsen havde givet klagerne medhold vedrørende det omtvistede  

 areal.
Hun ønsker den opretholdt af principielle grunde.
 I landinspektør N's skriftlige redegørelse til nævnet anføres det bl.a.:
 »Mine bemærkninger til klagesagen:
 Til støtte for den principielle påstand anføres:
 Såfremt en klage fra de nuværende ejere af matr. nr. 3-h, Nyby By tillades  

 realitetsbehandlet for nævnet, vil det være ensbetydende med, at den  

 praktiserende landinspektør skulle være forpligtet til at holde sig  

 underrettet om ejerskifter for samtlige ejendomme, der omfattes af en bestemt  

 sag for at sikre sig, at nye ejere nu også fik de oplysninger af  

 overdrageren, som er nødvendige for at bedømme ejendommens retlige status på  

 overdragelsestidspunktet. .....
Jeg erkender, at der er et problem, når matrikeldirektoratet i det  

 foreliggende tilfælde har været mere end 2 år om at godkende sagen (hvoraf  

 jeg må påtage mig ansvaret for 2 måneder for en revisionsudsættelse i maj  

 juni 1988). Men jeg vil hævde, at sådan som reglerne er udformet, skal den  

 praktiserende landinspektør være fri for påtale, såfremt han underretter de  

 lodsejere, der fremgår af kommunens ejendomsregister på det tidspunkt, hvor  

 henvendelsen rent faktisk sker.
Disse personer er de, der modtager opkrævning  

 for ejendomsskat, og de må være legitimerede til at modtage de henvendelser,  

 der er nævnt i udstykningsbekendtgørelsens paragraf 51, og iøvrigt andre  

 henvendelser, der ikke kræver dokumentation ved hjælp af dommerattest i  

 sagen.
 Klagerne havde haft adkomst på ejendommen i nøjagtig een uge, da sagen  

 blev godkendt af matrikeldirektoratet.
Hvis klagen realitetsbehandles, vil det medføre, at sagerne aldrig kan  

 betragtes som endeligt afsluttede.
Nye ejere kan altid indklage en tidligere  

 praktiserende landinspektør.
For man kan vel ikke tænke sig, at klager, der  

 indkommer fra helt udenforstående, skulle kunne behandles.
Der må kræves  

 retlig interesse.
Jeg henviser i den forbindelse til Regler for  

 landinspektørnævnets virksomhed paragraf 8. stk. 1, 1. pkt. .....
 Til støtte for den subsidiære påstand anføres:
 Som det fremgår af gennemgangen af vejsagens forløb, afventede jeg den  

 lovede henvendelse fra ejeren af matr. nr, 3-h Sagens behandlig blev  

 standset, uanset at sommerperioden er en god periode at arbejde med sådanne  

 sager på, og uanset at kommunen havde anmodet om, at sagen blev afsluttet i  

 1985 a.h.t. budgettet.
 Sagen blev først rørt igen i december, altså 2 måneder efter det opgivne  

 tidspunkt.
 Jeg var ikke i tvivl om, at undladelsen af at forholde sig, som det var  

 tilkendegivet i brevet af 30/7 1985, måtte tolkes som en akcept af de  

 principper for arealberegningen, der fremgik af min henvendelse af 12/7.  

 .....
Det kan ikke være tilfældet, at de praktiserende landinspektører selv skal  

 undersøge, om den tilkendegivne hensigt om at henvende sig for at arrangere  

 et møde el. lign., nu er opgivet, eller om det blot er glemt.
Der er tale om  

 en klar tilkendegivelse med angivelse af en bestemt frist, som adressaten må  

 kunne indrette sig i tillid til.
Jeg afventede som nævnt 2 måneders  

 overskridelse, før jeg drog denne konklusion. .....
 Til støtte for den mest subsidiære påstand anføres:
 Generelt: klagen kan kun vedrøre forhold, der berører klagernes ejendom.
 ad klagens pkt. 1: Jeg har ikke ladet Nyby kommune konfiskere 17 parceller  

 privat strandgrund.
Hvorvidt der er tale om omfangsrige beboerprotester skal jeg lade være  

 usagt, men veldokumenterede er de i hvert fald ikke.
Som nævnt under punkt 1  

 har jeg behandlet de relevante indsigelser i overensstemmelse med de herfor  

 givne regler.
 Protesten mod selve sagen er videresendt til kommunen.
 Min rådgivning af Nyby kommune kan nævnet ikke tage stilling til, da  

 kommunen ikke har indgivet klage over denne.
 Klagerne har som anført ikke underskrevet det, der formentlig menes med  

 »omfangsrige, veldokumenterede beboerprotester«.
 ad klagens pkt. 2: Jeg har indmålt den grænse, der er angivet i  

 udstykningsbekendtgørelsens paragraf 3 stk. 3 med den afvigelse, der er nævnt  

 m.h.t. slæbestederne. .....
Kort- og matrikelstyrelsens annullation af berigtigelserne anser jeg for  

 at være ulovmedholdelig, og jeg har meddelt styrelsen, at jeg ikke kan stå  

 inde herfor, da den medfører matrikulære arelaer, der afviger 15% fra de  

 faktiske.
Dette spørgsmål vil formentlig finde en afgørelse på et senere  

 tidspunkt.
ad klagens plt. 3: Den videnskabelige litteraur på fagområdet  

 »matrikelvæsen« har kun haft liden tilvækst i de senere år.
Af  

 interese for klagesagen kan man vist kun nævne Frants Thygesen i Juristen  

 1964 p. 511, statslandinspektør Albinus i Landinspektøren okt. 1987 og  

 Ærø-mosaik (festskrift til Tove Kjærboe) september 1988. Jeg kender ikke  

 betydningen af begrebet »hobbybetonede fortolkninger«, men jeg går  

 ud fra, at nævnet er afskåret fra at foretage en bedømmelse af mine  

 konklusioner.
Kort- og matrikelstyrelsen har ganske rigtigt afvist disse i et  

 brev til mig.
Hertil har jeg kun den kommentar, at styrelsen synes at overse,  

 at der findes andre retskilder end love.
Jeg henviser i den forbindelse til  

 de to ovennævnte forfatteres arbejder, især Juristen 1964 p.511, men også  

 Landinspektøren 1987 p. 453f - især 453 venstre sp n og højre sp ø. Styrelsen  

 oplyser da også, at den endelige afgørelse henhører under domstolene. .....
Med hensyn til klagen over, at jeg skulle have været inhabil, bemærker  

 jeg, at det normalt påskønnes, at professionelle har forstand på det, de  

 arbejder med.
At det i mit tilfælde skulle være ensbetydende med inhabilitet  

 er en konklusion, der ikke passer med præmisserne.
Det ville være  

 ensbetydende med, at i hvert fald en del landinspektører måtte nedlægge deres  

 hverv.
Jeg er ikke klar over, hvad klagerne mener med bemærkningen om, at jeg  

 skulle have udarbejdet adskillige lange, vildledende responsa vedrørende  

 sagen.
Jeg mener, at bevisbyrden for, at mit arbejde skulle være vildledende,  

 påhviler klagerne. .....
Det er imidlertid også uheldigt, at klagerne end ikke har taget telefonisk  

 kontakt til mig, når de nu fandt, at jeg på så mange områder havde fejlet.' Landinspektør N har efter at nævnet har optaget sagen til kendelse sendt  

 et supplerende indlæg.
Rasmussen har efterfølgende afleveret 3 fotos udvisende matr. nr. 3h og  

 3ahs beliggenhed og bebyggelse.
Klagerne er endvidere fremkommet med et  

 indlæg som svar på landinspektør N's indlæg.
Nævnet skal indledningsvis præcisere, at klagen alene vedrører den  

 berigtigelse af ejendommens grænser mod havet, som landinspektør N har  

 foretaget, hvorved et areal er fragået klagernes ejendom.
Der er derimod ikke  

 af klagerne fremsat indsigelser mod landinspektørens behandling af vejsagen.
 Hvad dernæst angår landinspektørens påstande om sagens afvisning for  

 nævnet skal nævnet udtale:
Klagerne købte ejendommen til overtagelse 1.juli 1988 og var således ejere  

 af ejendommen, da Kort- og Matrikelstyrelsen den 5. august 1988 traf den nu  

 omgjorte afgørelse i dagen.
Klagerne findes allerede som følge heraf af være  

 berettigede til at indgive klage til nævnet.
Det forhold, at den tidligere  

 ejer ikke har fulgt sin protestskrivelse af 1. august 1985 op over for N,  

 findes under de foreliggende omstændigheder hverken at kunne tages som et  

 udtryk for, at han har frafaldt sin indsigelse, eller at afskære de  

 efterfølgende ejere fra at fremsætte klage som sket.
Nævnet tager derfor ikke  

 påstandene om sagens afvisning til følge.
 Landinspektør N's mere subsidiære påstand om sagens afvisning, der er  

 begrundet med, at vejsagen er behandlet efter de regler, der gælder herfor,  

 og at det skøn, han har udøvet, ikke falder uden for de herfor gældende  

 rammer, er behandlet i det indledende afsnit.
 Landinspektør N har endvidere protesteret imod, at hans redegørelse af 3.  

 marts 1985 til Nyby kommune indgår i nævnets bedømmelse af sagen.
 Nævnet skal hertil bemærke:
Redegørelsen er fremkommet som følge af kommuneingeniørens forespørgsel  

 om, hvorfor N i forbindelse med vejudskillelsen havde berigtiget  

 naboejendommenes arealer som sket.
Den er grundlaget for Nyby kommunes  

 godkendelse af N's arbejde og indgår som en del af materialet i  

 landinspektørens korrespondance med Kort- og Matrikelstyrelsen, ligesom N  

 selv henviser til den i sit skriftlige indlæg til nævnet.
På baggrund heraf  

 finder nævnet ikke, at redegørelsen kan holdes udenfor nævnets bedømmelse.
 Hvad dernæst angår de klagepunkter,der er indeholdt i klagernes skrivelse  

 af 26. februar 1989 skal nævnet udtale:
Landinspektør N fik af Nyby kommune til opgave at foretage udskillelse i  

 matriklen af den offentlige vej »Strandvejen« og foretog i  

 forbindelse hermed på eget initiativ en berigtigelse af lodsejernes -  

 herunder klagernes - ejendommes arealer søværts vejen.
Berigtigelsen er  

 imidlertid påvirket af, at klagerne efter N's opfattelse ikke havde  

 ejendomsret til arealet.
I sit forsvar for nævnet har N navnlig peget på, at  

 han ikke som foreslået af kommuneingeniøren i Nyby kommune, blot kunne have  

 fratrukket vejarealet fra ejendommens arel i tingbog og matrikel, idet  

 matrikelkortet derved ikke ville komme i overensstemmelse med de faktiske  

 forhold som følge af, at kysten, der er en erosionskyst, undergår stadige  

 forandringer.
Landinspektøren har imidlertid ikke berigtiget matrikelkortet i  

 overensstemmelse med de faktiske forhold, da der er enighed om, at der ud for  

 klagernes ejendom rent faktisk eksisterer areal mellem Strandvejen og den  

 daglige højvandslinie.
Kort- og Matrikelstyrelsen har i sin skrivelse af 20.  

 februar 1989 til N redegjort for, hvorledes en eventuel berigtigelse skulle  

 være foretaget efter de gældende regler i udstykningsbekendtgørelsens § 39 og  

 41, og uanset, hvem der måtte have ejendomsretten til det pågældende areal,  

 skal disse regler følges.
Nævnet kan ganske tilslutte sig denne opfattelse og  

 finder, at N ved på det foreliggende grundlag at lade et areal fragå  

 klagernes ejendom har overtrådt sine beføjelser som landinspektør.
N burde  

 enten have foretaget vejudskillelsen uden berigtigelse af ejendommenes  

 grænser mod søterritoriet eller foretaget berigtigelsen i overensstemmelse  

 med de herom gældende regler i udstyknigsbekendtgørelsens §§ 39 og 41,jfr. §  

 38. Nævnet finder ved vurderingen af dette forhold navnlig grund til at lægge  

 vægt på, at N dels sad en række beboerprotester overhørig, dels til kommunen  

 afgav en redegørelse, der ihvertfald for så vidt angår omtalen af de  

 ejendomsretlige forholds betydning for berigtigelsen, må karakteriseres som  

 vildledende og som følge af sit indhold gav sagen karakter af at være  

 uoverskuelig og omfattende.
 Nævnet finder det endvidere kritisabelt, at N endnu ikke har efterkommet  

 Kort-og Matrikelstyrelsens pålæg om at orientere de pågældende lodsejere om  

 tilbageførslen af arealerne.
 Efter en samlet vurdering af de forhold, der har givet anledning til  

 kritik fra nævnets side, finder nævnet, at landinspektør N's tilsidesættelse  

 af sine pligter som landinspektør har haft en så alvorlig karakter, at den  

 forskyldte sanktion - også under hensyn til at landisnpektøren ved nævnets  

 kendelse af 14. april 1988 blev tildelt en irettesættelse - bør fastsættes  

 til en bøde på 5.000 kr.
 -Thi bestemmes:
 Landinspektør N pålægges en bøde på 5.000 kr.
