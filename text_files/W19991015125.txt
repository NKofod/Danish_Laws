Kendelse fra Pressenævnet i sag nr.  

 31/1993 Silhouet Profil Analyse har ved advokat Jacob Berner Rue  

 klaget over, at Datatid har meddelt afslag på genmæle over for en  

 artikel i bladets udgave nr. 4/1993, der blev offentliggjort den 25. marts  

 1993.
Bladet havde på forsiden henvisningsrubrikken  

 "Scientology vil erobre verden via edb-registre, side 24" og artiklen bar  

 overskriften "De vil erobre herredømmet over verden ved hjælp af  

 edb" og underrubrikken "Den berygtede Scientology-sekt styrer mere end 44  

 edb-firmaer, der omsætter for 3 milliarder kroner om året.
Sekten  

 mistænkes for at misbruge personoplysninger fra databaser, som  

 Scientology-styrede softwarehuse udvikler for kunder." I artiklen hed det bl.a.:
- "Hvor Scientology i de første mange år  

 primært henvendte sig til unge og usikre mennesker, gælder det i  

 dag om at tiltrække managers, politikere, kunstnere.
Personer, der kan  

 påvirke de store masser.
Til det formål har Scientology skabt et helt net af  

 firmaer, der under et seriøst business-dække tilbyder services  

 som personaleudvælgelse, managementkurser, edb-styring, software og  

 reklame/PR.
Desuden er det Scientologys strategi at få indsluset sine  

 folk i vigtige stillinger i bl.a. edb-firmaer.", - "Men det er ikke kun enkeltmedlemmer, der skal  

 påvirke via deres topstillinger i erhvervslivet.
Via World Institute of  

 Scientology Enterprise (WISE), som blev grundlagt i 1979, styrer sekten et  

 netværk af flere hundrede egne selskaber med en "seriøs"  

 overflade.
I Danmark gælder det bl.a. firmaerne EPU (Effektiv  

 Personale Udvælgelse), Silhouet Profil Analyse, Standard Oxford  

 Personlighedsanalyse og U-Man.
Alle fire tilbyder at teste jobansøgere  

 ved hjælp af spørgeskemaer, hvis resultater bedømmes - og  

 sikkert også lagres - på PC-databaser.
Scientologys WISE-liste omfatter mindst 44 edb-firmaer,  

 hvis samlede omsætning overstiger 500 millioner dollars om  

 året." og - "For en organisation eller "kirke", som Scientology  

 kalder sig, er det uhyre vigtigt hele tiden at indhente så mange navne,  

 adresser og oplysninger som muligt om både personer og firmaer.
De kan  

 så senere bruges til direkte påvirkning - og forfølgelse -  

 af de pågældende.
I den forbindelse er edb et uundværligt våben  

 for Scientology.
Ikke alene kan man her lagre enorme datamængder.
Man  

 kan også "gratis" få adresser, når kunder registrerer sig  

 som nye brugere af Scientology-udviklet software." Ved skrivelse af 23. april 1993 sendt pr. telefax anmodede  

 klageren Datatid om genmæle.
Datatids chefredaktør svarede samme  

 dag pr. telefax, at man afventede et færdigt formuleret genmæle,  

 og at man derefter ville tage stilling til sagen.
Ved skrivelse ligeledes  

 sendt pr. telefax den 23. april 1993 anmodede klageren derfor om  

 følgende genmæle:
 "Urigtig oplysning om Silhouet Profil Analyse.
I en artikel i Datatid nr. 4, april 1993 af  Leif  Bomberg  

 og  Allan  Bauer oplystes det, at den danske virksomhed Silhouet Profil  

 Analyse via World Institute of Scientology Enterprise (WISE) skulle  

 være styret af Scientology.
Oplysningen er udokumenteret og savner bund  

 i virkeligheden.
Af artiklen kunne man få det indtryk, at Silhouet  

 Profil Analyse også beskæftiger sig med EDB-virksomhed.
Dette er  

 også urigtigt.
Silhouet Profil Analyse foretager alene  

 personlighedstests af jobansøgere.
De oplysninger som Silhouet Profil  

 Analyse ligger inde med er anonymiserede, og det er alene Silhouet Profil  

 Analyses kunder, der er bekendt med identiteten på de  

 pågældende jobansøgere.
Silhouet Profil Analyse er ligesom  

 alle andre virksomheder omfattet af registerloven.
Datatid beklager de fejlagtige oplysninger." Ved skrivelse af 30. april 1993 til klageren  

 påpegede advokat Hans Abildstrøm på vegne af Datatid, at  

 bladets nr. 4 blev offentliggjort den 25. marts 1993, og at anmodningen om  

 genmæle blev fremsendt ved telefaxskrivelse af 23. april 1993. Advokat  

 Abildstrøm meddelte herefter, at hans klient afslog anmodningen om  

 genmæle allerede af den grund, at 4 ugers fristen i medieansvarslovens  

 § 36, stk. 3, var overskredet.
 Efter en telefonsamtale mellem parterne den 3. maj 1993  

 sendte advokat Abildstrøm en artikel fra tidsskriftet "Den Nye  

 Dialog", nr. 48/1992, hvori det bl.a. hed:
"I .... er vi blevet opmærksomme på en test,  

 som vi ikke vurderer som seriøs, og som vi mener virksomhederne  

 bør undgå: U-Man - Silhouet - EPU - Standard Oxford  

 Personlighedsanalyse.
Disse 4 navne dækker alle over den samme test, og  

 navnet bag er  L.R.  Hubbard, kendt af de fleste som Scientology's  

 ankermand." og "Silhouet og U-Man har udgående konsulenter, som har  

 en meget pågående sælgerstil.
Testen kan først  

 prøves efter køb (kr. 3.200,- pr. stk.) hvilket vi (...)  

 prøvede.
Navnet  Hubbard dukker først op på selve testen,  

 det vil sige efter køb.
Der var altså ikke nogen mulighed for at  

 se sammenhængen til Scientology på forhånd, og  

 konsulenterne fortæller det ikke." Endvidere sendte advokat Abildstrøm uddrag af  

 POLTXT, hvori det bl.a. hed:
"Herhjemme er scientology-ejede management-selskaber  

 primært blevet offentligt kendt inden for en af konsulentbranchens  

 nicher: Jobsøger-test.
Selskaber som Silhouet Profilanalyse,  

 Copenhagen City Mission, U- Man, EPU (Effektiv Personale Udvælgelse) og  

 Team Training bruger således  Hubbard-materiale til deres  

 personaletests.
Advokat Abildstrøm tilføjede, at Scientology  

 havde oplyst til hans klient, at Standard Oxford Personlighedsanalyse bruges  

 at såvel Silhouet Profil Analyse som Scientology Kirken.
Under  

 henvisning hertil og til de fremsendte artikler gjorde advokat  

 Abildstrøm gældende, at hans klient havde haft det  

 fornødne kildemæssige grundlag for artiklen.
 Klageren svarede den 12. maj 1993, at det fortsat var  

 udokumenteret, at World Institute of Scientology Enterprise (WISE) skulle eje  

 klageren, og at klageren skulle lagre oplysninger om jobansøgere  

 på PC-database.
I klagen til Pressenævnet har klageren henvist til  

 korrespondancen mellem parterne.
Klageren har endvidere i relation til  

 fristbestemmelsen i § 36, stk. 3, gjort gældende, at der blev reageret  

 samme dag, som klageren blev opmærksom på artiklen.
 I en udtalelse om klagen har Datatid fastholdt, at fristen  

 for at kræve genmæle var overskredet.
 Når artiklen fra "Den Nye Dialog" og uddraget fra  

 POLTXT blev sendt til klageren, var det for at dokumentere, at artiklen havde  

 det fornødne kildemæssige grundlag, og at betingelserne for at  

 kræve genmæle derfor ikke var opfyldt.
Følgende nævnsmedlemmer har deltaget i sagens  

 behandling: Axel Kierkegaard, Bent A.
Koch, Ulrik Holmstrup og Ole  

 Malmqvist.
 Pressenævnet udtaler:
Efter medieansvarslovens § 36, stk. 3, skal en anmodning  

 om genmæle fremsendes skriftligt til redaktøren senest 4 uger  

 efter offentliggørelsen af de faktiske oplysninger, der ønskes  

 imødegået.
Denne frist regnes fra dagen for  

 offentliggørelsen.
I den foreliggende sag skete  

 offentliggørelsen den 25. marts 1993, og fristen for fremsendelse af  

 anmodning om genmæle udløb den 22. april 1993.
 Uanset at kravet om genmæle først blev  

 fremsat den 23. april 1993, finder nævnet under de konkrete  

 omstændigheder ikke at kunne tage Datatids afvisningspåstand til  

 følge.
 Da Datatid endvidere ikke har dokumenteret, at de  

 omhandlede oplysningers rigtighed er utvivlsom, og da oplysningerne er egnet  

 til at påføre klageren økonomisk skade af betydning,  

 pålægges Datatid under iagttagelse af reglerne i  

 medieansvarslovens § 39 at offentliggøre følgende:
 "Genmæle.
I en artikel i Datatid nr. 4, april 1993 af  Leif  Bomberg  

 og  Allan  Bauer oplystes det, at den danske virksomhed Silhouet Profil  

 Analyse via World Institute of Scientology Enterprise (WISE) skulle  

 være styret af Scientology.
Oplysningen er udokumenteret.
Af artiklen kunne man få det indtryk, at Silhouet  

 Profil Analyse lagrer og videregiver personoplysninger.
Dette er  

 udokumenteret.
Advokat Jacob Rue på vegne af Silhouet Profil  

 Analyse." Afsagt den 30. juni 1993.
