 Der var rejst spørgsmål om den momsmæssige stilling for udlejning af  

 bådpladser i 4 lystbådehavne.
 Området, hvor lystbådehavnene er anlagt, ejes af et interessentskab, som  

 har overdraget brugsretten af havnene til 4 selvejende institutioner.
 Interessentskabet har som bygherre, men for de selvejende institutioners  

 regning og med finansiering fra Hovedstadsfonden, opført de enkelte  

 råhavneanlæg.
De selvejende institutioner har ved egen finansiering opført de resterende  

 dele af havneanlæggene.
Omkostningerne ved institutionernes drift af havnene,  

 herunder renter og afdrag på lånet fra Hovedstadsfonden til  

 interessentskabet, dækkes af de selvejende institutioner ved indtægter i form  

 af leje og indskud fra de respektive havnes brugere.
 I nogle tilfælde afvikles indskuddet således, at lejeren overtager  

 betalingen af renter og afdrag på en andel af lånet til Hovedstadsfonden.  

 Indskud tilbagebetales, når lejeren udtræder af lejemålet.
 Nævnet traf afgørelse om, at indskuddene skal momsberigtiges som en del af  

 vederlaget for bådpladserne, medens den del af betalingen, der er renter af  

 lånet er undtaget fra momspligten, såfremt de beregnes i overensstemmelse med  

 momslovens § 7, stk 3.
Nævnet traf endvidere afgørelse om, at havnene ved ejerskifte kan fradrage  

 den moms, som tidligere er opkrævet af indskuddet, men til gengæld skal de  

 beregne moms af det nye indskud.
Nævnet fandt at der i disse tilfælde alene  

 kan blive tale om en regulering af momsbeløbet.
