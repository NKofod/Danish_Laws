Hovedanpartshaver Reference:
 LL § 16, stk. 4.
 A klagede til Landsskatteretten over, at skatteankenævnet  for  

 indkomståret 1997 havde ansat værdi af fri bil til 46.000 kr.
Det fremgår af sagens oplysninger, at klageren er hovedanpartshaver  

 i B ApS.
Virksomheden ligger ca. 18 km fra klagerens bopæl.
Selskabet  

 anskaffede den 30. juni 1995 en Peugeot 605 2,0i.
Klageren har oplyst, at  

 bilen stod på selskabets adresse, når den ikke blev anvendt.
Der  

 er ikke ført kørselsregnskab for bilen.
Klageren ejede i det  

 påklagede indkomstår en Mercedes MB100 D.
 Af en skrivelse af 15. juni 1995, underskrevet af klageren og hans  

 ægtefælle, skrevet på B  ApS's brevpapir fremgår  

 følgende:
 "Intern meddelelse:
 Vedr. ny leaset firmabil.
 Leaset Peugeot 605. Må kun benyttes i tjeneste, og ikke til  

 privatkørsel.
 Bilen anvendes til kunde, leverandørbesøg eller  

 varekørsel.
 Ulrik Ulvedal har rådighedsretten og ansvar for bilen i embeds  

 medfør.
 Bilen skal altid henstå på virksomheden efter arbejdstids  

 ophør.
Skal bilen benyttes af andre, udleveres nøgle af A" Af en skrivelse af 15. marts 1999 til kommune, underskrevet af A  

 fremgår følgende:
 "Det kan oplyses, at firmabil udelukkende er benyttet til  

 kunde/leverandørbesøg samt varetransport.
At samtlige medarbejdere ved leasing af bilen er gjort opmærksom  

 på at denne kun måtte benyttes i firma interesse og herfor har  

 henstået på firmaadressen efter tjenestebrug.
Endvidere er der i  

 6.måned 1995 indkøbt en anden nyere Peugeot til privatbefordring  

 indtil dato.
 Det kan samtidig oplyses at afstanden fra bolig til arbejde for  

 undertegnede i perioden har været ..... Samtlige medarbejdere har  

 endvidere i perioden disponeret over egen bil.
Det må herfor konkluderes at der efter nøje overvejelser blev  

 indkøbt privat bil og leasede bil udelukkende er benyttet i firmaets  

 tjeneste." Skatteankenævnet har ved den påklagede afgørelse ansat  

 værdi af fri bil til 46.000 kr.
Nævnet har henvist til, at  

 klageren ikke på nogen måde har dokumenteret, at selskabets bil  

 ikke er anvendt til privat kørsel, idet der kun foreligger en intern  

 meddelelse til de ansatte om, at bilen ikke må bruges til privat  

 kørsel.
Som hovedanpartshaver skulle klageren føre kontrol med  

 det samlede personale og sig selv, og han har som følge heraf  

 pådraget sig skærpede dokumentationskrav vedrørende bilens  

 anvendelse.
Nævnet har fundet, at de skærpede dokumentationskrav  

 ikke er opfyldt, idet der blandt andet er henset til, at der ikke er  

 ført noget kilometerregnskab over bilens anvendelse.
Nævnet har  

 henvist til ligningslovens § 16, stk. 4, og Østre Landsrets dom af 20.  

 november 1998. Der er endvidere henvist til en artikel af Tommy V.  

 Christiansen i Juridisk Ugebrev 1999 nr. 2.
Klageren har over for Landsskatteretten nedlagt påstand om, at den  

 foretagne beskatning ophæves.
Han har henvist til, at han i juni 1995  

 købte en Mercedes MB100 D, der på daværende tidspunkt  

 havde kørt 177.000 km, og at denne bil i januar 2000 havde kørt  

 310.000 km.
Han har anført, at det ikke ville være muligt at  

 køre alle disse kilometer, hvis han også skulle have kørt  

 i selskabets Peugeot 605. Selv om klageren var hovedanpartshaver, var det  

 virksomhedens direktør, der ene og alene havde ansvaret for og  

 rådighedsretten over køretøjet.
Han har endvidere  

 anført, at han i perioden også har haft rådighed over en  

 Peugeot, der ejes af hans samlever.
 Landsskatteretten udtalte:
Efter ligningslovens § 16, stk. 4, ansættes den skattepligtige  

 værdi af en bil, der er stillet til rådighed for den  

 skattepligtiges private benyttelse af en arbejdsgiver til en årlig  

 værdi på en procentdel af bilens værdi, dog mindst 150.000  

 kr. og højst 400.000 kr.
Procentdelen udgør 23 for  

 indkomståret 1997.
På baggrund af de i sagen foreliggende oplysninger, herunder A's  

 skrivelse af 15. marts 1999 til kommune, finder retten, at det må  

 lægges til grund, at selskabets bil har stået på selskabets  

 adresse uden for arbejdstid.
Retten finder endvidere, at klageren ved  

 skrivelsen af 15. juni 1995 må anses at have fraskrevet sig retten til  

 at anvende selskabets bil til privat kørsel.
 I en situation som den foreliggende, hvor selskabet ikke har adresse  

 på klagerens bopæl, og hvor det må lægges til grund,  

 at selskabets bil ikke har stået på klagerens bopæl uden  

 for arbejdstid, finder retten, at det ikke kan påhvile klageren, uanset  

 at han er hovedanpartshaver i selskabet, at dokumentere, at selskabets bil  

 ikke har stået til rådighed for privat kørsel.
Retten finder efter en samlet vurdering af de i sagen foreliggende  

 oplysninger, at der ikke er grundlag for at antage, at selskabets bil skulle  

 have stået til rådighed for klagerens private benyttelse.
Den  

 foretagne ansættelse ophæves derfor.
