 I tilslutning til Udenrigsministeriets bekendtgørelse nr. 100 af 6.
 november 1981, nr. 101 af 20. november 1984 samt nr. 125 af 9.
august 1988, Lovtidende C, meddeles det, at der ved noteveksling i Nairobi den 16. november 1990 og den 4. januar 1991 er indgået en overenskomst mellem Danmark, Finland og Sverige på den ene side og Kenya på den anden side om bistand til den kenyanske andelsbevægelse.
 Ifølge overenskomsten ydes der i tidsrummet 1. januar 1991-30. juni 1993 i  

 alt 44,9 millioner danske kroner til formålet, hvoraf den danske regering  

 bidrager med 23,5 millioner danske kroner.
 Formålet med overenskomsten er at justere det fællesnordiske  

 samarbejdsprogram efter at den bilaterale norske bistand til Kenya er  

 indstillet.
