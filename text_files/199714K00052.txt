Nr BTL 52 Betænkning over Forslag til lov om ændring af kildeskatteloven,  

 virksomhedsskatteloven, konkursskatteloven og boafgiftsloven (Ægtefællers  

 fordeling af resultat fra fælles drevet erhvervsvirksomhed og lempelse af  

 beskatningen af gaver mellem ugifte samlevende m.v.)   

 Nr L 52 1997-98. 1. samling Afgivet af Skatteudvalget Afgivet: 19971203 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Endvidere har udvalget modtaget skriftlige henvendelser fra Håndværksrådet  

 og statsautoriserede revisorer Svendsen & Sørensen.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
Æ n d r i n g s f o r s l a g Af skatteministeren, tiltrådt af udvalget:
Til § 2 1) Efter nr. 1 indsættes som nyt nummer:
»01. I § 2, stk. 4, der bliver stk. 5, ændres  

 »jf. dog stk. 5« til: »jf. dog stk. 6«.' Til § 5 2) Stk. 3 affattes således:
»Stk. 3. § 4, nr. 1-3, har virkning for gaver modtaget den 1.  

 januar 1998 eller senere.« 3) Efter stk. 3 indsættes som stk. 4:
»Stk. 4. § 4, nr. 4, har virkning for forskud på forventet  

 arv, hvor giver er død den 1. januar 1998 eller senere.
Er giver død i  

 perioden 1. juli 1995-31. december 1997, nedsættes gaveafgiften til 15 pct.  

 af forskud på forventet arv, der er givet til personer, som ved givers død  

 ville have været omfattet af boafgiftslovens § 22, stk. 1, litra d eller e,  

 som affattet ved § 4, nr. 1, den 1. januar 1998.« B e m æ r k n i n g e r Til nr. 1 Ændringsforslaget er udelukkende af teknisk karakter.
Med § 4, nr. 2, i forslag til lov om ændring af selskabsskatteloven,  

 kildeskatteloven, fondsbeskatningsloven og virksomhedsskatteloven (skattefrit  

 datterselskabsudbytte m.v.), lovforslag nr.
L 13, der blev vedtaget ved 3.  

 behandling den 25. november 1997, ændres virksomhedsskattelovens § 2, stk. 4,  

 så der i bestemmelsen henvises til stk. 5 i stedet for stk. 6.
 Med nærværende lovforslag indsættes et nyt stk. 4 i  

 virksomhedsskattelovens § 2, hvorefter stk. 4-6 bliver stk. 5-7. Som følge  

 heraf skal henvisningen i den nugældende § 2, stk. 4, der bliver stk. 5,  

 ændres til stk. 6 igen.
Til nr. 2 Ændringen er redaktionel.
Til nr. 3 Det foreslås at lempe gaveafgiften af forskud på forventet arv givet før  

 1. juli 1995 til plejebørn og ugifte samlevende, hvor giver er død i perioden  

 1. juli 1995-31. december 1997.
Efter de gældende regler skal der betales en gaveafgift af forskuddet på  

 36,25 pct. ved givers død, hvis dødsfaldet indtræder i denne periode.
Hvis  

 giver var død før 1. juli 1995, skulle der betales arveafgift efter den lave  

 afgiftsklasse.
Arv og arveforskud blev sammenlagt inden beregning af  

 arveafgiften.
Det fremsatte lovforslag indebærer, at hvis giver dør 1. januar  

 1998 eller senere, skal der betales gaveafgift på 15 pct.
Der er derfor tale  

 om en væsentlig forskel i afgiften af arveforskud til plejebørn og ugifte  

 samlevende, alt efter om afgiftspligten indtræder før, i eller efter perioden  

 1. juli 1995-31. december 1997.
Det foreslås, at nedsættelsen af afgiften til 15 pct. af forskud på  

 forventet arv til plejebørn og ugifte samlevende også skal gælde i de  

 tilfælde, hvor der efter de gældende regler er beregnet gaveafgift på 36,25  

 pct. af forskuddet.
Der skal ske omberegning af gaveafgiften.
Betalt afgift  

 tilbagebetales.
Hvis afgiften ikke er betalt, nedsættes det skyldige  

 afgiftsbeløb i stedet.
Der opkræves ikke morarenter af det beløb, hvormed  

 afgiften er nedsat.
Det skønnes, at der er tale om ganske få sager, hvor der kan ske  

 tilbagebetaling.
Det er hensigten at gøre de berettigede opmærksomme på  

 muligheden for at få nedsat gaveafgiften ved at offentliggøre lovændringen i  

 fagretlige tidsskrifter.
Anmodninger om tilbagebetaling skal fremsættes over  

 for told- og skatteregionerne, der påser, at betingelserne, herunder  

 bopælskravet, er opfyldt.
 Ændringen skønnes ikke at have nævneværdige provenumæssige konsekvenser.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  

 Frank Aaen (EL) Sonja Albrink (CD) Peter Brixtofte (V) Svend Aage Jensby (V)  

 Charlotte Antonsen (V) Mariann Fischer Boel (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
