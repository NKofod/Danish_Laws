Bekendtgørelse om  

 udbetaling af forskud og refusion til de anerkendte  

 arbejdsløshedskasser I medfør af § 46, stk.1, § 74 k, stk. 5, § 74  

 l, stk. 1, § 75 c, stk. 13, § 75 f, stk. 1,  

 § 75 m, stk. 1, § 77, stk. 8, § 77 a, stk. 9,  

 og § 79, stk. 2, i lov om arbejdsløshedsforsikring m.v. jf.  

 lovbekendtgørelse nr. 587 af 10. august 1998, som senest ændret  

 ved lov nr. 276 af 12. maj 1999, fastsættes efter forhandling med  

 Landsarbejdsrådet:
Forskud § 1. Direktoratet for  

 Arbejdsløshedsforsikringen kan yde forskud til dækning af en  

 arbejdsløshedskasses løbende udgifter til dagpenge og andre  

 ydelser, hvortil kassen ifølge lov om arbejdsløshedsforsikring  

 m.v. har ret til forskud eller refusion fra staten.
 Stk. 2. Direktoratet kan ligeledes yde forskud til  

 dækning af en kasses udbetaling af en skattefri præmie efter  

 lovens § 74 k eller § 75 c, stk. 10 - 12.
 Stk. 3. Direktoratet kan endelig yde forskud til dækning  

 af en kasses tilbagebetaling eller overførsel af  

 efterlønsbidrag efter lovens § 77 a.
 Stk. 4. Forskuddet kan højst svare til kassens  

 nettoanvisninger.
§ 2. En arbejdsløshedskasse har kun ret til  

 at modtage forskud, hvis 1)	kassen udbetaler dagpenge mv. på grundlag af ét  

 sæt edb-behandlet materiale via Bikuben GiroBank A/S til den enkelte  

 modtagers konto i et pengeinstitut, 2)	kassens udbetalinger sker via ét centralt udbetalingssystem  

 på kassens hovedkontor, og 3)	kassens administration sker efter reglerne i Direktoratet for  

 Arbejdsløshedsforsikringens bekendtgørelse om tilsynet med de  

 anerkendte arbejdsløshedskassers økonomi og  

 regnskabsvæsen mv.
 Stk. 2. En arbejdsløshedskasse, der ikke er i stand til  

 at levere ét sæt edb-behandlet materiale, jf. stk. 1, pkt.  

 1), kan ansøge direktoratet om midlertidig dispensation.
§ 3. Anmodning om udbetaling af forskud sendes til  

 direktoratet på baggrund af kassens edb-behandlede materiale.
Der kan  

 tidligst anmodes om forskud efter en udbetalingsperiodes udløb, jf.  

 § 9, stk. 1.
 Stk. 2. Anmodningen skal være direktoratet i hænde  

 senest kl. 12.00, én bankdag før ydelserne skal være til  

 disposition for modtageren, jf. § 9, stk. 2 - 4.
 Stk. 3. Kassens edb-behandlede materiale skal være  

 Bikuben GiroBank A/S i hænde senest kl. 9.00, én bankdag  

 før ydelserne skal være til disposition for medlemmet.
 Stk. 4. Direktoratet anviser via Danmarks Nationalbank  

 forskudsmidlerne til Bikuben GiroBank A/S.
§ 4. Forskudsmidlerne skal udbetales fra  

 særskilte girokonti for hver udbetalingsart.
Kontiene anvises af  

 Bikuben GiroBank A/S, og må ikke anvendes til andre formål.
 Stk. 2. Beløb, der tilbageholdes til Den Særlige  

 Pensionsopsparing, og beløb, der skal tilbageholdes til dækning  

 af krav mod medlemmet fra offentlige myndigheder eller skal modregnes til  

 dækning af krav fra kassen, skal overføres direkte til  

 modtageren fra de nævnte konti.
 Stk. 3. Direktøren for  

 Arbejdsløshedsforsikringen kan i særlige tilfælde  

 dispensere fra stk. 1.
Skat § 5. Arbejdsløshedskassen skal afregne skat  

 af dagpenge mv. i henhold til kildeskattelovens bestemmelser.
 Stk. 2. Direktoratet anviser på baggrund af  

 arbejdsløshedskassens anmodning skatten på forfaldsdagen via  

 Danmarks Nationalbank til den told- og skatteregions konto i Danmarks  

 Nationalbank, som arbejdsløshedskassen er registreret hos.
Stk. 3. Kassens anmodning skal være direktoratet i  

 hænde senest kl. 12.00 på den sidste hverdag før  

 forfaldsdagen.
Hvis direktoratet på grund af for sen anmodning fra  

 kassen ikke kan overføre skat fra denne kasse rettidigt, har kassen  

 ansvaret for betaling af renter for forsinket indbetaling.
Refusion § 6. En arbejdsløshedskasse, der ikke har  

 ret til at modtage forskud efter reglerne i §§ 2-5, kan få  

 udbetalt refusion af udgifter, som er dokumenteret afholdt til udbetaling af  

 dagpenge mv.
Refusionen kan udbetales som acontorefusion.
Stk. 2. Arbejdsløshedskassen kan én gang om  

 måneden rekvirere refusion via direktoratet.
Refusionen anvises via  

 Danmarks Nationalbank til arbejdsløshedskassens pengeinstitut.  

 Refusionsanmodningen for en måned skal være direktoratet i  

 hænde senest den 10. i den følgende måned og skal  

 være påtegnet af kassens statsautoriserede revisor.
 Stk. 3. Refusionen kan højst svare til  

 arbejdsløshedskassens nettoudbetalinger.
 § 7. En arbejdsløshedskasse, der i  

 øvrigt opfylder betingelserne for ret til forskud, kan fremsende  

 anmodninger om acontorefusion af edb-behandlede manuelle udbetalinger sammen  

 med anmodning om forskud, jf. § 3.
 Stk. 2. Anmodning om acontorefusion af dokumenterede  

 reguleringer og manuelle udbetalinger, der ikke er edb-behandlede, kan  

 fremsendes til direktoratet én gang om måneden.
 § 8. En arbejdsløshedskasse, der udbetaler  

 dagpenge, efterløn eller overgangsydelse som lån mod  

 overdragelse af krav mod Lønmodtagernes Garantifond, jf.  

 arbejdsløshedsforsikringslovens § 57, stk. 2, kan fremsende  

 anmodning til direktoratet om refusion efter reglerne i § 7,  

 stk. 1, hvis udbetalingerne er edb-behandlede.
 Stk. 2. Hvis udbetalingerne ikke er edb-behandlede, fremsendes  

 anmodningen om refusion efter reglerne i § 7, stk. 2.
Stk. 3. Refusionen for lånene kan højst svare til  

 et beløb, der svarer til ydelsen med fradrag for skat efter de  

 gældende regler.
Arbejdsløshedskassen skal ikke afregne skat af  

 lånene til Told- og Skattestyrelsen.
Udbetalingsperioder og dispositionsdatoer § 9. Dagpenge udbetales bagud for 14 dage eller  

 for 4 henholdsvis 5 uger. Øvrige løbende ydelser udbetales  

 bagud for 4 henholdsvis 5 uger, således at hver  

 4/5-ugers-udbetalingsperiode slutter næstsidste søndag i en  

 måned.
Stk. 2. Efterløn og seniorydelse kan dog udbetales  

 månedsvis bagud.
Beløbet skal være til disposition for  

 medlemmet på månedens sidste bankdag.
 Stk. 3. Direktøren for  

 Arbejdsløshedsforsikringen kan ændre en udbetalingsperiode,  

 når særlige forhold taler herfor.
 Stk. 4. Den enkelte arbejdsløshedskasse  

 fastsætter, bortset fra de i stk. 2 nævnte tilfælde,  

 tidspunktet for, hvornår dagpenge og andre ydelser skal være til  

 disposition for medlemmet.
Uretmæssig eller for sent indsendt anmodning om forskud § 10. Hvis arbejdsløshedskassen  

 uretmæssigt har modtaget forskud eller refusion til udbetaling af  

 dagpenge mv., skal kassen betale renter af beløbet fra tidspunktet for  

 hævningen, og indtil tilbagebetaling til staten har fundet sted.
Renten  

 pr. påbegyndt måned er 1/12 af den på hævetidspunktet  

 gældende morarente, som fastsat efter rentelovens § 5.
Stk. 2. Hvis forskud udbetales for tidligt, jf. § 3, skal  

 kassen betale renter af de for tidligt hævede beløb indtil det  

 retmæssige hævetidspunkt, eller indtil tilbagebetaling til staten  

 har fundet sted.
Renten er den aktuelt gældende morarente, der er  

 fastsat efter rentelovens § 5.
Stk. 3. Hvis direktoratet, på grund af for sen eller  

 manglende anmodning fra arbejdsløshedskassen, ikke har kunnet anvise  

 beløb til Bikuben Girobank A/S til dækning af  

 arbejdsløshedskassens udbetalinger, skal kassen svare rente af det for  

 sent anviste beløb.
Beløbet forrentes med den af Danmarks  

 Nationalbank til enhver tid fastsatte rente for indskud på folie,  

 indtil kassens udbetalinger er blevet inddækket.
Stk. 4. Hvis direktoratet på grund af fejl i kassens  

 indberetning af tilbageholdte ATP-bidrag får anvist for store  

 beløb til Arbejdsmarkedets Tillægspension, skal kassen betale  

 renter af det for meget anviste fra anvisningstidspunktet og indtil  

 tilbagebetaling til staten har fundet sted.
Renten er den aktuelt  

 gældende morarente, der er fastsat efter rentelovens § 5.
Sikkerhed § 11. Arbejdsløshedskassen er ansvarlig  

 for, at udbetalingen af dagpenge mv. administreres under fornøden  

 hensyntagen til sikkerheden i forbindelse med afleveringen af data til  

 Bikuben GiroBank A/S efter § 3, stk. 3.
 Stk. 2. Arbejdsløshedskassen skal bemyndige mindst 2  

 personer til ved deres egenhændige underskrift at stå inde for  

 rigtigheden af kassens anmodninger om udbetaling af forskud/refusion fra  

 Danmarks Nationalbank via direktoratet.
 Stk. 3. Arbejdsløshedskassen skal bemyndige mindst 2  

 personer til ved deres egenhændige underskrift at stå inde for  

 rigtigheden og ægtheden af data indeholdt i kassens  

 overførselsmateriale til Bikuben GiroBank A/S.
 Stk. 4. Arbejdsløshedskassen skal bemyndige mindst 2  

 personer til ved deres egenhændige underskrift at stå inde for  

 rigtigheden af kassens anmodninger om overførsel af a-skat.
 Stk. 5. Arbejdsløshedskassen skal bemyndige mindst 2  

 personer til ved deres egenhændige underskrift at stå inde for  

 rigtigheden af kassens kvartalsvise indberetninger om tilbageholdte  

 ATP-bidrag efter Arbejdsministeriets bekendtgørelse om indbetaling af  

 ATP-bidrag for medlemmer af arbejdsløshedskasser.
 Ikrafttrædelse mv.
 § 12. Der udarbejdes en vejledning til  

 bekendtgørelsen.
 § 13. Bekendtgørelsen træder i kraft  

 den 1. juli 1999.
 Stk. 2. Samtidig ophæves Direktoratet for  

 Arbejdsløshedsforsikringens bekendtgørelse nr. 101 af 17.  

 februar 1999 om udbetaling af forskud og refusion til de anerkendte  

 arbejdsløshedskasser.
