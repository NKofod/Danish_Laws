Opgørelse/aktieafgift/fusion Reference: Aktieafgiftslovens § 2, stk. 1, § 4, stk. 1, nr. 1 og § 5, stk.  

 1.
 Told- og Skattestyrelsen blev anmodet om at tage stilling til, hvorledes  

 aktieafgiftsgrundlaget skal opgøres, når to pengeinstitutter  

 fusioneres.
Som betaling for afståelse af aktierne i det ophørende  

 pengeinstitut, A/S B, modtager selskabets aktionærer dels nyudstedte  

 aktier i forholdet 1:1 i det fortsættende pengeinstitut, A/S A, og dels  

 en kontant betaling/aktie.
Denne afståelse er aktieafgiftspligtig, og  

 aktieafgiften for den enkelte aktionær beregnes som 1/2 pct. af summen  

 af kursværdien af de modtagne aktier i A/S A plus det kontante  

 vederlag.
Der anvendes kursværdien på datoen for den afsluttende  

 generalforsamling i det ophørende selskab.
 Overdragelsen af nyudstedte aktier fra det fortsættende A/S A til  

 aktionærerne i det ophørende selskab er afgiftsfri allerede  

 efter aktieafgiftslovens § 4, stk. 1, nr. 1, idet A/S A er fondshandler.
