Skattefri ombytning af aktier - Skattefri ombytning af aktier Det påtænktes at etablere en egentlig koncernstruktur, hvor  

 selskab A skulle overtage den resterende del af aktierne i selskab B fra  

 aktionæren og i øvrigt fungere som moderselskab for koncernens  

 fremtidige selskaber.
Vederlaget for aktierne bestod af aktier i selskab A,  

 som blev fremskaffet ved en kapitalforhøjelse.
 Som følge af, at selskab A i forvejen ejede 50 pct. af stemmerne i  

 selskab B, blev der anmodet om tilladelse til aktieombytningen efter  

 aktieavancebeskatningslovens § 13, stk. 4.
Told- og Skattestyrelsen svarede, at situationen er omfattet af  

 aktieavancebeskatningslovens § 13, stk. 2 og 3, idet selskab A før  

 ombytningen kun ejer 50 pct. af stemmerne i selskab B.
Først ved den  

 påtænkte aktieerhvervelse opnår selskab A flertallet af  

 stemmerne i selskab B.
I denne situation kræves der således ikke  

 tilladelse fra Ligningsrådet til skattefri ombytning af aktier.
