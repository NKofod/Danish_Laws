Toldgodtgørelse, ikke  

 bestillingssvarende varer Klagen vedrører toldcentrets afgørelse af 2. februar 2000,  

 hvorved A A/S  nægtedes særlig toldgodtgørelse, for varer  

 der var taget retur fra importøren som ikke-bestillingssvarende.
 Det fremgår af sagen, at selskabet, der er repræsentant for  

 udenlandske virksomheder, indleverede fortoldningsangivelse af 10. august  

 1999, med referencenummer 1008171334, og med angivelse af toldbeløb  

 på 5.253,60 kr. vedrørende varer med varebeskrivelsen: "880 CLL  

 Atlanterhavslaks andre laksefisk Anden fisk også "steaks" (salmo salar)  

 Frossen", som var solgt af en norsk eksportør  til en tysk  

 importør.
 Den 13. august 1999 ansøgte selskabet toldcentret om tilladelse til  

 at genudføre de således fortoldede varer til eksportøren  

 i Norge, og toldcentret gav samme dato gav tilladelse til udførsel af  

 varerne.
 Ved toldcentrets skrivelse af 20. august 1999 meddeltes selskabet  

 følgende:
 "...
Vedr.: Tilladelse til tilbagesendelse af ikke bestillingssvarende  

 varer De har ved telefax af 13. august 1999 bedt om tilladelse til at  

 genudføre nogle fiskeprodukter.
De har telefonisk den 13. august 1999  

 oplyst, at varerne ikke var bestillingssvarende.
Vi gav samme dato tilladelse  

 til, at varerne udføres på følgende betingelser:
 Varerne skal være genudført inden 2 måneder regnet fra  

 den 13. august 1999.
 Såfremt De ønsker at søge om toldgodtgørelse i  

 henhold til artikel 238 i Rfo.
 nr 2913/92 om EF's Toldkodeks skal De indsende følgende:
 De skal desuden fremsende dokumentation for, at varerne ikke var  

 bestillingssvarende - f.eks. en kreditnota fra leverandøren samt en  

 skriftlig erklæring fra leverandøren hvoraf det fremgår,  

 hvilke fejl eller mangler der var ved varen.
 Endelig skal De indsende udførselsangivelserne med  

 udpassagetoldstedets attest for at varernes udførsel.
Vi skal gøre opmærksom på, at der ved  

 nærværende skrivelse ikke er taget endelig stilling til, om der  

 kan ydes toldgodtgørelse.
Ovenstående dokumentation skal  

 være os i hænde senest den 20. september 1999.
..." Selskabet indleverede i den anledning udførselsangivelse af 13.  

 august 1999, med rubrik 37 og 44 udfyldt som anvist af regionen, og med samme  

 varebeskrivelse som i fortoldningsangivelsen.
Selskabet indsendte også  

 skrivelse af 23. august 1999 med følgende indhold til toldcentret:
 "...
A A/S anmoder om at få annulleret fortoldning nr. 1008171334 og  

 få toldbeløbet på kr. 5.253,60 retur, da varerne er  

 returneret til Norge, fordi de ikke var bestillingsvarende, idet der var  

 forkerte labels på varerne.
Køberen har fået en  

 kreditnota.
 Alle de nedennævnte artikler henviser til Rådets Forordning  

 (EØF) nr.2913/92 af 12. oktober 1992 om indførsel af en  

 EF-toldkodeks med senere ændringer.
 Varerne er udført efter tilladelse fra told- og skatteregionen den  

 13.08.99, jvf artikel 182, stk. 3.
Vi har i rubrik 44 anmodet om toldgodtgørelse i.h.t.
RFO 2913/92  

 artikel 238.
 Varerne er udført som T1-varer jf. artikel 238 stk. 2 b.
Varerne var ikke bestillingssvarende, da der var forkert label på  

 dem.
Artikel 238, stk. 1, og artikel 67.
 Tidsfristen i artikel 236 stk. 2 er overholdt.
 Vi håber at få toldbeløbet på kr. 5.253,60 retur  

 hurtigst mulig.
 ...
Vedlagt: Kopi af fortoldning nr. 1008171334, faktura nr...., kreditnota  

 nr....., og T1-dokument nr. 14344797 af 14.08.99 ..." Som dokumentation for varernes ikke-bestillingssvarende karakter er  

 fremlagt:
 Endvidere er fremlagt kopi af "T1-dokument" vedrørende de  

 omhandlede varer attesteret af afgangstoldstedet med stempel dateret 14.  

 august 1999.
 Ved skrivelser af 5. oktober 1999, 20. oktober 1999 og 21. december 1999,  

 til selskabet anmodede Toldcentret, med henvisning til den på dette  

 tidspunkt fremlagte kreditnota af 12. august 1999, selskabet fremlægge  

 yderligere dokumentation for, på hvilken måde de omhandlede varer  

 var ikke-bestillingssvarende.
 For selskabet er oplyst, at selskabet på grund af dets status som  

 repræsentant for eksportøren i forbindelse med fortoldningen,  

 ikke har kunnet fremskaffe en skriftlig ordrekopi eller  

 ordrebekræftelse eller anden dokumentation vedrørende de  

 omhandlede varer.
 På selskabets vegne er endelig oplyst, at selskabet har fået  

 toldgodtgørelse i to tilsvarende sager med returvarer.
Toldcentret har ved den påklagede afgørelse afslået  

 selskabets ansøgning om særlig toldgodtgørelse for de  

 omhandlede varer.
Som begrundelse herfor har toldcentret henvist til, at  

 selskabet som dokumentation for at varerne ikke var bestillingssvarende har  

 fremlagt kreditnota af 12. august 1999 fra eksportøren, og det er  

 herefter anført, at selskabet ikke har fremskaffet dokumentation,  

 hvoraf det fremgår, at importøren afviste varerne, fordi de ikke  

 svarede til betingelserne i de aftaler, der lå til grund for varernes  

 indførsel, jf.  artikel 238 i Rådets forordning nr. 2913/92 om  

 indførelse af en EF-toldkodeks med senere ændringer.
Det er  

 også anført, at godtgørelse i henhold til denne  

 bestemmelse forudsætter, at der fremlægges dokumentation, hvoraf  

 det utvivlsomt fremgår, at de leverede varer ikke har svaret til  

 bestillingen, og at det ikke berettiger til toldgodtgørelse, hvis  

 leverandører tager varer retur af kulancemæssige årsager.
Selskabet har over for Landsskatteretten nedlagt påstand om, at  

 selskabet anses berettiget til toldgodtgørelse for de omhandlede  

 varer.
Til støtte herfor er anført, at selskabet har opfyldt  

 alle betingelser i toldkodeksens artikel 238. Således er artikel 238,  

 stk. 1, overholdt, da varerne ikke var bestillingssvarende;  artikel 238,  

 stk. 2a overholdt, da der er tale om fødevarer, som det i sagens natur  

 ikke er muligt  at returnere efter anvendelse, hvorfor også artikel 892  

 i gennemførelsesbestemmelserne er overholdt; artikel 238, stk. 2 b,  

 overholdt, da toldcentret gav selskabet tilladelse til at udføre  

 varerne og varerne blev udført med T1-status; artikel 238, stk. 3,  

 overholdt, da der ikke har været tale om midlertidig indførsel  

 til afprøvning; artikel 238, stk. 4 overholdt, da dennes tolv  

 måneders frist er overholdt.
Toldkodeksens artikel 182, stk. 3 er også overholdt i kraft af  

 toldcentrets forudgående tilladelse til udførsel.
Endvidere er  

 anført, at sagen ikke skal afgøres efter toldkodeksens artikel  

 238 men i stedet efter dennes artikel 236, stk. 1.
 Vedrørende toldcentrets tilladelse af 20. august 1999 til  

 tilbagesendelse af varerne er på selskabets vegne anført, at  

 selskabet har opfyldt alle de i denne tilladelse anførte betingelser.  

 Således er varerne udført med T1-status,  

 udførselsangivelsens rubrikker udfyldt som foreskrevet og varerne  

 udført inden 2 måneder.
Særlig for så vidt angår de dokumentationskrav som er  

 stillet i toldcentrets tilladelse af 20. august 1999, er henvist til, at  

 selskabet ved skrivelse af  23. august 1999 anmodede om godtgørelse,  

 af hvilken skrivelse fortoldningsangivelsens nummer og dato samt  

 toldbeløbets størrelse fremgik.
For så vidt angår  

 kravet om fremlæggelse af erklæringer fra varemodtager, om at  

 varerne ikke har været forsøgt afsat, og at varerne er identiske  

 med de varer der blev indfortoldet, er anført, at der i toldkodeksen  

 og gennemførelsesbestemmelserne hertil, ikke findes nogen artikler,  

 hvoraf det fremgår, at der kan kræves fremlæggelse af  

 sådanne erklæringer.
Derudover er det ikke rimeligt at anvende  

 "gummiparagrafferne" i kodeksens artikel 6, stk. 1, og  

 gennemførelsesbestemmelsernes artikel 879, stk. 1, på en  

 sådan måde, at toldmyndighederne derved kan kræve al den  

 dokumentation der passer dem, og dermed afskære firmaer fra  

 toldgodtgørelse.
Uanset selskabet har fundet disse dokumentationskrav  

 urimelige, er de dog opfyldt alligevel.
Der er herved henvist til fakturaen  

 og kreditnotaen vedrørende varerne, hvoraf det fremgår at  

 varerne blev returneret på grund af forkerte labels og at varerne blev  

 leveret den 12. august 1999 og returneret til Norge den 13. august 1999. Der  

 er endelig henvist, at toldcentret i to andre tilsvarende sager har givet  

 selskabet toldgodtgørelse.
 Toldcentret har under sagens behandling for Landsskatteretten udtalt, at  

 det fremgik af toldcentrets tilladelse til udførsel af 20. august  

 1999, at det var en betingelse for efterfølgende at opnå  

 toldgodtgørelse, at selskabet indsendte en erklæring fra  

 modtageren af varerne om, at  varerne ikke havde været benyttet, at  

 varerne ikke havde være forsøgt afsat og at varerne var  

 identiske med de varer der blev indfortoldet, hvilken erklæring skal  

 anvendes som dokumentation for varernes ikke-bestillingssvarende karakter.  

 Når sådan erklæring ikke fremlægges, er det ikke  

 dokumenteret, at betingelserne for toldgodtgørelse efter kodeksens  

 artikel 238 er opfyldt, ligesom betingelserne for at få tilladelse til  

 forudgående udførsel ikke er overholdt.
Told- og Skattestyrelsen har indstillet sagen stadfæstet.
Til  

 støtte herfor er anført, at sagen vedrører stillingtagen  

 til anmodning om toldgodtgørelse, og at bevisbyrden for at  

 betingelserne for godtgørelse er opfyldt dermed påhviler  

 selskabet.
I sager som den omhandlede stiller toldcentrene i praksis meget  

 strenge dokumentationskrav, fordi det ofte ses, at varer tages retur af rent  

 kulancemæssige årsager.
Normalt kræver toldcentrene tre  

 typer dokumentation, nemlig for det første fremlæggelse af  

 kreditnota, for det andet fremlæggelse af en erklæring fra  

 leverandøren af hvilken det præcist fremgår, hvori givne  

 varers mangler består og for det tredje fremlæggelse af  

 ordrekopi, ordrebekræftelse eller lignende.
Sidstnævnte  

 kræves under henvisning til, at kodeksens art. 238 efter ordlyden  

 vedrører varer der afvises fordi de "er defekte eller ikke svarer til  

 betingelserne i den kontrakt, på grundlag af hvilken varerne er blevet  

 indført", men også fordi denne type dokumentation er den mest  

 objektive i sin karakter, og den eneste slags dokumentation der foreligger  

 inden der påbegyndes overvejelser om, hvorvidt der ønskes  

 godtgørelse.
I den konkrete sag kan  dokumentationskravene ikke anses  

 opfyldt, fordi der kun er fremlagt kopi af faktura og kreditnota.  Styrelsen  

 har endelig bemærket, at det er vigtigt at være opmærksom  

 på, at medlemsstater kan risikere at blive kritiseret af EU-myndigheder  

 og endog blive gjort finansielt ansvarlige, såfremt konkrete regler  

 fraviges, men at afgørelsen af den konkrete sag dog  i et vist omfang  

 beror på en konkret skøn.
 Landsskatteretten udtaler:
 Rådets forordning (EØF) nr. 2913/92 om indførelse af  

 en EF-toldkodeks, artikel 238, bestemmer:
 "1. Godtgørelse af eller fritagelse for importafgifter ydes, hvis  

 det godtgøres, at det bogførte beløb for disse afgifter  

 vedrører varer, der er henført under den pågældende  

 toldprocedure, og som afvises af importøren, fordi de på et  

 tidspunkt, der er omhandlet i artikel 67, er defekte eller ikke svarer til  

 betingelserne i den kontrakt, på grundlag af hvilken varerne er blevet  

 indført.
 ...
2. Godtgørelse af eller fritagelse for importafgifter er betinget  

 af, at ..." Artikel 892 i Kommissionens forordning (EØF) nr. 2454/93 af 2. juni  

 1993 om visse gennemførelsesbestemmelser til EF-toldkodeks bestemmer  

 yderligere:
 "Godtgørelse af eller fritagelse for importafgifter efter kodeksens  

 artikel 238 indrømmes ikke for varer:
 ...
 Som sagen foreligger oplyst lægger Landsskatteretten til grund, at  

 de omhandlede varer for hvilke selskabet søgte om  

 toldgodtgørelse er identiske med de varer, der blev angivet til  

 fortoldning ved selskabets fortoldningsangivelse af 10. august 1999, og at  

 disse varer blev udført til Norge i overensstemmelse med selskabet  

 udførselsangivelse der blev indleveret og stemplet inden to  

 måneder efter toldcentrets tilladelse til udførsel af varerne.
Som sagen foreligger oplyst finder retten det imidlertid ikke  

 tilstrækkeligt godtgjort, at de omhandlede varer blev afvist fordi de  

 ikke svarede til betingelserne i den kontrakt, på grundlag af hvilken  

 varerne blev indført.
Retten har herved henset til, at der ikke er  

 fremlagt dokumentation, hvoraf det fremgår, at bestillingen forudsatte  

 en bestemt mærkning af varerne, og at den fremlagte faktura og  

 kreditnota ikke i sig selv kan anses på anden måde at  

 godtgøre, at varerne afvistes fordi de ikke var bestillingssvarende.
I  

 tilknytning hertil bemærkes, at det stedlige Toldcenter efter  

 selskabets indgivelse af godtgørelsesanmodningen af 23. august 1999,  

 ved flere lejligheder anmodede selskabet fremlægge yderligere  

 dokumentation end kreditnotaen for varernes ikke-bestillingssvarende  

 karakter.
 Som følge af det anførte finder retten, at det har  

 været med rette, at Toldcentret nægtede selskabet særlig  

 toldgodtgørelse for de omhandlede varer i henhold til Toldkodeksens  

 artikel 238. Den påklagede afgørelse stadfæstes derfor  

 vedrørende disse varer.
