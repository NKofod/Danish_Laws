I Henhold til Kgl.
Resolution af 26. Marts d.
A. har Danmark den 14. April  

 s.
A. deponeret sit under 26. Marts udfærdigede Tiltrædelsesinstrument til  

 følgende paa Folkeforbundets 9. Forsamling i Geneve den 26. September 1928  

 vedtagne Generalakt angaaende fredelig Bilæggelse af mellemfolkelige  

 Tvistigheder i Folkeforbundssekretariatet:
 19. Juni 1930. Nr. 196.
 GENERALAKT.
 Kapitel 1. - Forlig.
 Artikel 1.
 Tvistigheder af enhver Art mellem to eller flere Parter, der har tiltraadt  

 nærværende Generalakt, og som ikke har kunnet løses ad diplomatisk Vej, skal  

 - bortset fra de i artikel 39 omtalte eventuelle Forbehold - henskydes til  

 Forligsbehandling efter de i nærværende Kapitel fastsatte Regler.
 Artikel 2.
 De i den foregaaende Artikel omhandlede Tvistigheder skal forelægges enten  

 et staaende eller et af de paagældende Parter for det særlige Tilfælde  

 oprettet Forligsnævn.
 Artikel 3.
 Efter derom rettet Henvendelse fra en af de kontraherende Parter til en af  

 de andre Parter skal der indenfor en Frist af seks Maaneder oprettes et  

 staaende Forligsnævn.
 Artikel 4.
 Medmindre de interesserede Parter træffer anden Bestemmelse, skal  

 Forligsnævnet oprettes paa følgende Maade.
1. Nævnet bestaar af fem Medlemmer.
Heraf udnævner  

 Parterne hver et Nævnsmedlem, der kan vælges blandt deres respektive  

 Statsborgere.
De tre andre Nævnsmedlemmer vælges efter fælles Overenskomst  

 blandt Statsborgere i andre Stater.
Disse tre Nævnsmedlemmer skal være af  

 forskellig Nationalitet, maa ikke have deres faste Bopæl paa de interesserede  

 Parters Territorium eller være i deres Tjeneste.
Blandt disse udpeger  

 Parterne Nævnets Formand.
2. Nævnsmedlemmerne skal udnævnes for tre Aar.
De er  

 genvælgelige.
De efter fælles Overenskomst udnævnte Medlemmer kan ombyttes  

 under deres Funktionstid ved Overenskomst mellem Parterne.
Hver af Parterne  

 kan imidlertid til enhver Tid ombytte det af den selv valgte Medlem.
Uanset  

 Ombytningen forbliver Nævnsmedlemmerne i Funktion, indtil de har fuldført  

 deres løbende Arbejder.
 3. I Tilfælde af Ledighed, der maatte opstaa som Følge  

 af Dødsfald, Udtrædelse eller enhver Forhindring, træffes der hurtigst mulig  

 Foranstaltninger efter samme Fremgangsmaade, som er fastsat for de  

 oprindelige Udnævnelser.
 Artikel 5.
Hvis der, naar en Tvistighed opstaar, ikke forefindes et staaende  

 Forligsnævn, oprettet af de stridende Parter, skal der indenfor en Frist af  

 tre Maaneder at regne fra den ene Parts Henvendelse til den anden, oprettes  

 et særligt Nævn til Undersøgelse af Tvistigheden.
Medmindre Parterne træffer  

 anden Afgørelse, finder Udnævnelserne Sted efter samme Fremgangsmaade, som er  

 fastsat i den foregaaende Artikel.
 Artikel 6.
 1. I Tilfælde af, at Udnævnelsen af de Medlemmer, der  

 skal udpeges efter fælles Overenskomst, ikke finder Sted indenfor de i  

 Artiklerne 3 og 5 fastsatte Frister, skal det overdrages en tredie Magt,  

 valgt af Parterne efter fælles Overenskomst, eller, hvis Parterne ønsker det,  

 den fungerende Formand for Folkeforbundsraadet at foretage de nødvendige  

 Udnævnelser.
 2. Hvis der ikke opnaas Enighed om nogen af disse  

 Fremgangsmaader, udpeger hver Part sin Magt, og Udnævnelserne foretages da i  

 Fællesskab af de saaledes valgte Magter.
3. Hvis disse to Magter ikke bliver enige indenfor en  

 Frist af tre Maaneder, skal enhver af dem foreslaa et Antal Kandidater,  

 svarende til det Antal Medlemmer, der skal udpeges.
Det afgøres derefter ved  

 Lodtrækning, hvem af de saaledes foreslaaede Kandidater, der skal udnævnes.
 Artikel 7.
 1. Tvistigheder skal indbringes for Forligsnævnet ved  

 en Anmodning, som er rettet til dets Formand af de to Parter ifølge fælles  

 Overenskomst, eller hvis en saadan ikke foreligger, af den ene eller den  

 anden af Parterne.
 2. Anmodningen skal foruden en kort Angivelse af  

 Stridens Genstand indeholde en Opfordring til Nævnet om at træffe alle  

 Foranstaltninger, som er egnede til at hidføre et Forlig.
 3. Hvis Anmodningen udgaar alene fra en af Parterne,  

 skal den af samme ufortøvet meddeles den anden part.
 Artikel 8.
 1. Indenfor en Frist af femten Dage at regne fra den  

 Dag, da en af Parterne har forelagt en Tvistighed for et staaende  

 Forligsnævn, skal hver af Parterne ved Behandlingen af denne Tvist kunne  

 ombytte sit Nævnsmedlem med en Person, som har særlig Sagkendskab i det  

 foreliggende Spørgsmaal.
 2. Den Part, der benytter sig af denne Ret, skal  

 uopholdelig gøre den anden Part bekendt hermed; denne skal i saa Fald have  

 Ret til indenfor en Frist af femten Dage at regne fra Dagen, paa hvilken  

 Underretningen er modtaget, at handle paa samme Maade.
 Artikel 9.
 1. Forligsnævnet skal i Mangel af anden Overenskomst  

 mellem Parterne træde sammen ved Folkeforbundets Sæde eller paa ethvert andet  

 Sted, som bestemmes af Formanden.
 2. Nævnet kan til enhver Tid anmode Folkeforbundets  

 Generalsekretær om at yde det sin Bistand.
 Artikel 10.
 Forligsnævnets Virksomhed skal kun foregaa offentligt, saafremt Nævnet  

 beslutter dette med Parternes Samtykke.
 Artikel 11.
1. I Mangel af anden Aftale mellem Parterne,  

 fastsætter Forligs- nævnet selv den Behandlingsmaade, der skal anvendes, og  

 som i alle Tilfælde skal være kontradiktorisk.
Med Hensyn til Undersøgelser  

 skal Nævnet, hvis det ikke enstemmigt træffer anden Beslutning, følge  

 Forskrifterne i III.
Afdeling i Haagerkonventionen af 18. Oktober 1907 om  

 fredelig Bilæggelse af mellemfolkelige Stridigheder.
 2. Parterne møder for Forligsnævnet ved Forhandlere,  

 hvis Opgave det er at tjene som Mellemled mellem dem og Nævnet; Parterne kan  

 endvidere lade sig bistaa af Raadgivere og Sagkyndige, som udnævnes af dem i  

 denne Anledning, og forlange Afhøring af alle Personer, hvis Vidnesbyrd  

 forekommer dem nyttigt.
 3. Nævnet har paa sin Side Ret til at kræve mundtlige  

 Forklaringer af de to Parters Forhandlere, Raadgivere og Sagkyndige saavelsom  

 af alle Personer, som det maatte skønne nyttigt at lade give Møde med deres  

 Regerings Samtykke.
 Artikel 12.
 Hvor der ikke er truffet anden Aftale mellem Parterne, skal Forligsnævnets  

 Beslutninger træffes med Stemmeflerhed, og Nævnet kan kun udtale sig om  

 Stridens Realitet, hvis samtlige Medlemmer er tilstede.
 Artikel 13.
 Parterne forpligter sig til at lette Forligsnævnets Virksomhed og især til  

 i videst mulig Udstrækring at forsyne det med alle nyttige Aktstykker og  

 Oplysninger saavel som til at anvende de Midler, der staar til deres  

 Raadighed, for at give det Adgang til paa deres Territorium og i Henhold til  

 deres Lovgivning at foretage Stævning og Afhøring af Vidner eller Sagkyndige  

 og foretage Undersøgelser paa Stedet.
 Artikel 14.
 1. Saalænge Nævnsmedlemmernes Virksomhed finder Sted,  

 modtager hver af disse en Godtgørelse, hvis Størrelse fastsættes ved fælles  

 Overenskomst mellem Parterne, som hver bærer en lige Del deraf.
 2. De almindelige Omkostninger, som Nævnets Virksomhed  

 medfører, fordeles paa samme Maade.
 Artikel 15.
1. Forligsnævnets Opgave skal være at klarlægge de  

 Spørgsmaal, der er Genstand for Strid, til dette Formaal at indhente alle  

 nyttige Oplysninger ved Hjælp af en Undersøgelse eller paa anden Maade og at  

 bestræbe sig for at forlige Parterne.
Det kan, efter at Sagen er undersøgt,  

 overfor Parterne fremsætte de nærmere Vilkaar for den Ordning, der forekommer  

 det passende, og fastsætte en Frist, indenfor hvilken de skal udtale sig  

 derom.
2. Ved Afslutningen af sin Virksomhed skal Nævnet  

 oprette en Protokol, der fastslaar efter Omstændighederne, enten at Parterne  

 har truffet en Ordning og i paakommende Tilfælde de nærmere Villkaar for  

 Ordningen, eller at Parterne ikke har kunnet forliges.
Protokollen skal ikke  

 indeholde nogen Oplysning om, hvorvidt Nævnets Beslutninger er vedtaget  

 enstemmigt eller med Stemmeflerhed.
 3. Nævnets Virksomhed skal, medmindre Parterne træffer  

 anden Bestemmelse, være afsluttet indenfor en Frist af seks Maaneder at regne  

 fra den Dag, paa hvilken Striden blev forelagt Nævnet.
 Artikel 16.
Nævnets Protokol bringes ufortøvet til Parternes Kundskab.
Det tilkommer  

 Parterne at afgøre, hvorvidt den skal offentliggøres.
 Kapitel II.- Retlig Afgørelse.
 Artikel 17.
Alle Tvistigheder hvis Genstand er en Ret, Parterne gensidig bestrider,  

 skal, bortset fra de eventuelle Forhold, der omhandles i Artikel 39, henvis  

 til Afgørelse af den faste Domstol for mellemfolkelig Retspleje, medmindre  

 Parterne i Henhold til de nedenfor staaende Bestemmelser bliver enige om at  

 forelægge Sagen for en Voldgiftsret.
Det er underforstaaet, at de ovenfor  

 nævnte Tvistigheder særlig omfatter de i Artikel 36 i Statuten for den faste  

 Domstol for mellemfolkelig Retspleje nævnte.
 Artikel 18.
Hvis Parterne er enige om at forelægge de i den foregaaende Artikel  

 omhandlede Tvistigheder for en Voldgiftsret, skal de oprette en  

 Voldgiftsaftale, i hvilken de nærmere fastsætter Stridens Genstand, Valget af  

 Dommere og den Behandlingsmaade, der skal følges.
I Mangel af tilstrækkelige  

 Bestemmelser og Angivelser i Voldgiftsaftalen anvendes i fornødent Omfang  

 Bestemmelserne i Haagerkonventionen af 18. Oktober 1907 om fredelig  

 Bilæggelse af mellemfolkelige Stridigheder.
 Omtaler Voldgiftsaftalen ikke de Regler, Dommerne skal anvende angaaende  

 Sagens Realitet, skal Retten anvende de Regler, som findes i Artikel 38 i  

 Statuten for den faste Domstol for mellemfolkelig Retspleje.
 Artikel 19.
 Opnaas der ikke Enighed mellem Parterne om den i den foregaaende Artikel  

 omhandlede Voldgiftsaftale eller om Udpegelse af Dommere, har hver af  

 Parterne efter at de tre Maaneder i Forvejen har givet Varsel derom, Ret til  

 direkte gennem en Anmodning at forelægge Tvistigheden for den faste Domstol  

 for mellemfolkelig Retspleje.
 Artikel 20.
 1. Uanset Bestemmelserne i Artikel 1 skal de  

 Uoverensstemmelser, der omhandles i Artikel 17, og som opstaar imellem  

 Parter, der har tiltraadt de i nærværende Kapitel indeholdte Forpligtelser,  

 kun underkastes Forligsbehandling efter Parternes fælles Aftale.
 2. Den tvungne Forligsbehandling skal vedblivende  

 anvendes paa de Tvistheder, som ved Anvendelse af de i Artikel 39 omhandlede  

 Forbehold kun er udelukkede fra retlig Afgørelse.
 3. Naar Forligebehandling er anvendt og sluttet uden  

 Resultat, skal ingen af Parterne kunne forelægge Striden for den faste  

 Domstol for mellemfolkelig Retspleje eller forlange Nedsættelsen af den i  

 Art. 18 omhandlede Voldgiftsret forinden en Maaned,. efter at Forligsnævnet  

 har afsluttet sin Virksomhed.
 Kapitel III. - Voldgift.
 Artikel 21.
 Alle andre end de i Artikel 17 omhandlede Tvistigheder, angaaende hvilke  

 der ikke er opnaaet Enighed mellem Parterne inden en Maaned efter  

 Afslutningen af det i Kapitel I omhandlede Forligsnævns Virksomhed, skal,  

 bortset fra de i Artikel 39 omhandlede eventuelle Forhold forelægges for en  

 Voldgiftsret, der, medmindre Parterne maatte have truffet anden Bestemmelse,  

 skal oprettes paa den nedenfor angivne Maade.
 Artikel 22.
Voldgiftsretten bestaar af fem Medlemmer.
Heraf udnævner Parterne hver et  

 Medlem, der kan vælges blandt deres respektive Statsborgere.
De to andre  

 Dommere og Formanden vælges efter fælles Overenskomst blandt Statsborgere i  

 andre Stater.
Disse sidste skal være af forskellig Nationalitet, maa ikke  

 have deres faste Bopæl paa de interesserede Parters Territorium eller være i  

 deres Tjeneste.
 Artikel 23.
 1. Hvis Udnævnelsen af Rettens Medlemmer ikke finder  

 Sted indenfor en Frist af tre Maaneder at regne fra Anmodningen fra den ene  

 af Parterne til den anden om at oprette en voldgiftsret, skal det overdrages  

 en af Parterne efter fælles Overenskomst valgt tredie Magt at foretage de  

 fornødne Udnævnelser.
 2. Hvis der ikke opnaas Enighed herom, udpeger hver  

 Part sin Magt, og Udnævnelserne foretages da i Fællesskab af de saaledes  

 valgte Magter.
3. Hvis der ikke indenfor tre Maaneder opnaas Enighed  

 mellem de saaledes udpegede Magter, skal de nødvendige Udnævnelser foretages  

 af Formanden for den faste Domstol for mellemfolkelig Retspleje.
Hvis denne  

 er forhindret, eller er en af Parternes Statsborger, skal Udnævnelserne  

 foretages af Næstformanden.
Hvis denne er forhindret eller er en af Parternes  

 Statsborger, skal Udnævnelserne foretages af Domstolens ældste Medlem, der  

 ikke er nogen af Parternes Statsborger.
 Artikel 24.
 I Tilfælde af Ledighed, der maatte opstaa som Følge af Dødsfald,  

 Udtrædelse eller af enhver anden Forhindring, træffes der hurtigst muligt  

 Foranstaltninger efter samme Fremgangsmaade, som er fastsat for de  

 oprindelige Udnævnelser.
 Artikel 25.
 Parterne skal oprette en Voldgiftsaftale, hvori Stridens Genstand og den  

 Fremgangsmaade der skal følges nærmere angives.
 Artikel 26.
 I Mangel af tilstrækkelige Bestemmelser og Angivelser i Voldgiftsaftalen  

 vedrørende de i den foregaaende Artikel omhandlede Punkter skal i fornøden  

 Udstrækning Bestemmelserne i Haagerkonventionen af 18. Oktober 1907  

 vedrørende fredelig Bilæggelse af mellemfolkelige Stridigheder finde  

 Anvendelse.
 Artikel 27.
 Hvis en Voldgiftsaftale ikke kommer i Stand inden tre Maaneder efter  

 Rettens Oprettelse, kan den ene eller den anden af Parterne gennem en  

 Anmodning forelægge Tvistigheden for Retten.
 Artikel 28.
Hvis Voldgiftsaftalen enten ikke fastsætter noget eller ikke er kommet i  

 Stand, skal Retten med Hensyn til Sagens Realitet anvende de Regler, der  

 opregnes i artikel 38 i Statuten for den faste Domstol for mellemfolkelig  

 Retspleje.
Forsaavidt der ikke findes saadanne Regler, der er anvendelige paa  

 den foreliggende Tvistighed, skal Retten træffe Afgørelse i Sagen efter Ret  

 og Billighed.
 Kapitel IV. - Almindelige Bestemmelser.
 Artikel 29.
 1. Tvistigheder, for hvis Løsning der gælder særlige  

 Regler, fastsatte i andre mellem de stridende Parter bestaaende  

 Overenskomster, afgøres i Overensstemmelse med de i disse Overenskomster  

 indeholdte Bestemmelser.
2. Nærværende Generalakt berører ikke bestaaende  

 Overenskomster, der fastsætter en Forligsbehandling mellem de kontraherende  

 Parter, eller hvad angaar Voldgift eller retlig Afgørelse fastsætter saadanne  

 Forpligtelser der, sikrer en Løsning af Stridigheden.
Hvis imidlertid disse  

 Overenskomster kun fastsætter Forligebehandling, saa kommer, efter at denne  

 har været resultatløs, nærværende Generalakts Bestemmelser vedrørende retlig  

 Afgørelse eller Voldgift til Anvendelse i den Udstrækning, i hvilken de  

 paagældende Parter maatte have tiltraadt samme.
 Artikel 30.
Hvis en af Parterne for Forligsnævnet forebringer en Tvistighed, som den  

 anden Part i Henhold til bestaaende Overenskomster mellem Parterne, har  

 forelagt for den faste Domstol for mellemfolkelig Retspleje eller for en  

 Voldgiftsret, opsætter Nævnet Undersøgelsen af Tvistigheden, indtil Domstolen  

 eller Retten har truffet Afgørelse vedrørende Kompetencespørgsmaalet.
Der  

 forholdes paa samme Maade, hvis Sagen forelægges Domstolen eller Retten af en  

 af Parterne under Forligsbehandlingen.
 Artikel 31.
 1. Hvis Tvistigheden angaar en Genstand, der i Henhold  

 til en af Parternes indre Lovgivning henhører under de dømmende eller  

 administrative Myndigheders Kompetence, kan denne Part modsætte sig, at den  

 paagældende Tvistighed underkastes de forskellige Behandlingsmaader, der  

 omhandles i nærværende Generalakt, indtil en endelig Afgørelse indenfor en  

 rimelig Frist er truffet af den paagældende kompetente Myndighed.
 2. Den part, der i dette Tilfælde ønsker at benytte  

 sig af de i nærværende Overenskomst fastsatte Behandlingsmaader, skal give  

 den anden Part Underretning om sin Hensigt indenfor en Frist af et Aar at  

 regne fra Datoen for nævnte Afgørelse.
 Artikel 32.
 Hvis en retlig Afgørelse eller en Voldgiftskendelse bestemmer, at en  

 Afgørelse eller Foranstaltning truffet af en af de stridende Parters dømmende  

 Myndigheder eller en hvilken som helst anden Myndighed enten helt eller  

 delvis er i Modstrid med Folkeretten, og kan ifølge den paagældende Parts  

 Statsforfatning Følgen af denne Afgørelse eller Foranstaltning ikke eller kun  

 ufuldstændig afhjælpes, er Parterne enige om, at den retlige Afgørelse eller  

 Voldgiftskendelsen skal tilkende den forurettede Part en passende  

 Godtgørelse.
 Artikel 33.
1. I alle Tilfælde, hvor Tvistigheden er Genstand for  

 Voldgift eller retlig afgørelse, særlig, hvis det Spørgsmaal, angaaende  

 hvilket Parterne er uenige, fremkommer som Følge af allerede foretagne  

 Handlinger eller Handlinger, der er ved at blive foretaget, skal den faste  

 Domstol for mellemfolkelig Retspleje i Overensstemmelse med Artikel 41 i dens  

 Statut eller Voldgiftsretten indenfor den kortest mulige Frist angive, hvilke  

 foreløbige Forholdsregler, der skal træffes.
De stridende Parter er  

 forpligtede til at rette sig herefter.
 2. Hvis Tvistigheden bringes for et Forlignævn, kan  

 dette anbefale parterne saadanne foreløbige Forholdsregler, som det maatte  

 skønne nyttige.
 3. Parterne forpligter sig til at afholde sig fra  

 ethvert Skridt, der kan have foregribende Virkning med Hensyn til Udførelsen  

 af den retlige Afgørelse eller Voldgiftekendelsen eller af den af  

 Forlignævnet foreslaaede Ordning, og til i Almindelighed ikke at foretage  

 nogen Handling, af hvad Art det maatte være, som er egnet til at skærpe eller  

 udvide Striden.
 Artikel 34.
 Opstaar en Tvistighed mellem flere end to Parter, der har tiltraadt  

 nærværende Generalakt, skal følgende Regler iagttages ved Anvendelsen af de i  

 de foregaaende Bestemmelser foreskrevne Behandlingsmaader:
a.
Ved Forligbehandling skal der altid oprettes et særligt Nævn.
Dette  

 Sammensætning retter sig efter, om Parterne alle har særlige Interesser,  

 eller to eller flere af dem optræder sammen.
 I første Tilfælde udnævner hver af Parterne et Medlem og udpeger efter  

 fælles Overenskomst Medlemmer, der er Statsborgere i Lande, der ikke er  

 Parter i Striden, og hvis Antal altid skal overstige det Antal Medlemmer, der  

 er udnævnt af Parterne hver for sig, med et Medlem.
 I det andet Tilfælde skal de Parter, der optræder sammen, enes om i  

 Fællesskab at udnævne deres eget Medlem, og de skal sammen med den anden  

 eller de andre Parter udpege de Medlemmer, der skal vælges blandt  

 udenforstaaende Staters Borgere.
 I begge Tilfælde skal Parterne, medmindre de derom maatte træffe anden  

 afgørelse, gaa frem efter Artikel 5 og følgende Artikler i nærværende Akt i  

 den Udstrækning, hvor de er forenelige med Bestemmelserne i denne Artikel.
b.
I Tilfælde af retlig Behandling skal Statuten for den faste Domstol for  

 mellemfolkelig Retspleje komme til Anvendelse.
c.
I Tilfælde af Voldgift skal enhver af Parterne i Mangel af  

 Overenskomst. mellem Parterne angaaende Rettens Sammensætning, hvis det  

 drejer sig om de i Artikel 17 omhandlede Tvistigheder, have Ret til gennem en  

 Anmodning direkte at forelægge Tvistigheden for den faste Domstol for  

 mellemfolkelig Retspleje; hvis det drejer sig om de i Artikel 21 omhandlede  

 Tvistigheder, skal ovennævnte Artikel 22 og følgende Artikler komme til  

 Anvendelse, men hver af Parterne, der har Særinteresser, udnævner en Dommer,  

 og Antallet af Dommere, udnævnt af Parterne særskilt, skal altid være en  

 mindre end Antallet af de øvrige Dommere.
 Artikel 35.
 1. Nærværende Generalakt skal anvendes mellem de  

 Parter, der har tiltraadt den, selv om en tredie Magt, hvad enten den har  

 tiltraadt Akten eller ej, har en Interesse i Tvistigheden.
 2. Under Forligsbehandlingen kan Parterne efter fælles  

 Overenskomst opfordre en saadan tredie Magt til at intervenere.
 Artikel 36.
 1. Hvis en tredie Magt under Rets- eller  

 Voldgiftsbehandlingen er af den Anskuelse, at den i en Tvistighed har en  

 Interesse af juridisk Art, som vil kunne blive berørt af Afgørelsen i Sagen,  

 kan den henvende sig til den faste Domstol for mellemfolkelig Retspleje eller  

 til Voldgiftsretten med Anmodning om at maatte intervenere i Sagen.
 2. Domstolen eller Retten træffer Afgørelsen.
 Artikel 37.
 1. Hvor der er Spørgsmaal om Fortolkning af en  

 Overenskomst, hvori andre end de i Sagen deltagende Stater er Parter, skal  

 Retsskriverkontoret for den faste Domstol for mellemfolkelig Retspleje eller  

 Voldgiftsretten uopholdelig give disse Meddelelse.
 2. Enhver af dem har Ret til at intervenere, og hvis  

 en Stat benytter sig af denne Ret, er den Fortolkning, der udtrykkes i  

 Kendelsen, bindende for dem.
 Artikel 38.
 Tiltrædelsen af nærværende Generalakt kan omfatte:
A.
Enten Akten i sin Helhed (Kap.
I, II, III og IV).
B.
Enten blot Bestemmelserne vedrørende Forligsbehandling og retlig  

 Afgørelse (Kap.
I og II) og de almindelige Bestemmelser vedrørende  

 Fremgangsmaaden ved disse (Kap.
IV).
C.
Eller blot Bestemmelserne vedrørende Forligsbehandling (Kap.
I) og de  

 almindelige Bestemmelser vedrørende Fremgangsmaaden ved denne (Kap.
IV).
 De kontraherende Parter kan kun paaberaabe sig andre Parters Tiltrædelse i  

 det Omfang, hvori de selv har paataget sig de samme Forpligtelser.
 Artikel 39.
1. Uafhængig af den i den foregaaende Artikel  

 omhandlede Beføjelse kan en Part, idet den tiltræder nærværende Generalakt,  

 gøre sin Antagelse betinget af Forbehold, der er udtømmende opregnet i det  

 følgende Stykke.
Disse Forbehold skal angives samtidig med Tiltrædelsen.
 2. Disse Forbehold kan formuleres saaledes, at der fra  

 de i nærværende Akt omhandlede Behandlingsmaader udelukkes:
a.
Tvistigheder, der stammer fra Forhold, der ligger forud dels for den  

 Parts Tiltræden, som tager Forbeholdet, dels for en anden Parts Tiltræden,  

 med hvilken den første maatte have en Tvistighed.
b.
Tvistigheder vedrørende Spørgsmaal, som Folkeretten overlader til  

 Staternes udelukkende Myndighedsomraade.
c.
Tvistigheder, der angaar særlige Sager eller særlige bestemt angivne  

 Forhold, saasom Territoriet, eller som indgaar under klart angivne  

 Kategorier.
 3. Hvis en af de stridende Parter har taget et  

 Forbehold, kan de andre Parter paaberaabe sig det samme Forbehold overfor  

 denne Part.
 4. For de Parters Vedkommende, der har tiltraadt  

 Bestemmelserne i nærværende Akt vedrørende retlig Afgørelse eller Voldgift,  

 skal de af dem tagne Forbehold, forsaavidt det ikke udtrykkelig nævnes, være  

 at betragte som ikke omfattende Forligbehandling.
 Artikel 40.
 Enhver Part, hvis Tiltrædelse kun er sket delvis eller med Forbehold, kan  

 naar som helst blot ved en Erklæring enten udstrække Rækkevidden af  

 Tiltrædelsen eller helt eller delvis give Afkald paa sine Forbehold.
 Artikel 41.
 Tvistigheder vedrørende Fortolkningen eller Anvendelsen af nærværende  

 Generalakt, derunder ogsaa Tvistigheder vedrørende Stridighedernes  

 Klassificering og vedrørende Rækkevidden af eventuelle Forbehold, skal  

 forelægges for den faste Domstol for mellemfolkelig Retspleje.
 Artikel 42.
 Nærværende Generalakt, hvis franske og engelske Tekst begge skal være  

 autentiske, er dateret den 20. September 1928.
 Artikel 43.
 1. Nærværende Generalakt skal staa aaben for  

 Tiltrædelse af ethvert Statsoverhoved eller af enhver anden kompetent  

 Myndighed for Medlemmerne af Folkenes Forbund saavelsom for Stater, der ikke  

 er Medlemmer, og hvem Folkeforbundsraadet i denne Hensigt har tilstillet en  

 Genpart.
 2. Tiltrædelsesinstrumenterne saavelsom de i Artikel  

 40 omhandlede Tillægerklæringer skal tilstilles Generalsekretæren for  

 Folkenes Forbund, som giver samtlige Medlemmer af Forbundet og de i  

 foregaaende Stykke nævnte Stater, der ikke er Medlemmer, Meddelelse om  

 Modtagelsen.
3. Generalsekretæren drager Omsorg for, at der  

 udfærdiges tre Lister, betegnede respektivt med Bogstaverne A, B og C,  

 svarende til de tre Former for Tiltrædelse, der omhandles i nærværende Akts  

 Artikel 38, hvorpaa de kontraherende Parters Tiltrædelser og  

 Tillægserklæringer skal opføres.
Disse Lister, der stadig holdes ajour, skal  

 offentliggøres i den Aarsberetning, der tilstilles Forsamlingen af  

 Generalsekretæren.
 Artikel 44.
 1. Nærværende Generalakt skal træde i Kraft den  

 halvfemsindstyvende Dag, som følger efter at Folkeforbundets Generalsekretær  

 har modtaget i det mindste to kontraherende Parters Tiltrædelse.
2. Enhver Tiltrædelse, der finder Sted efter  

 nærværende Akts Ikrafttræden i Overensstemmelse med det foregaaende Stykke,  

 skal træde i Kraft den halvfemsindstyvende Dag, som følger efter at  

 Folkeforbundets Generalsekretær har modtaget den.
Den samme Regel gælder for  

 de i Artikel 40 omhandlede Tillægserklæringer.
 Artikel 45.
 1. Nærværende Generalakt skal have en Varighed af fem  

 Aar at regne fra dens Ikrafttræden.
 2. Den skal forblive i Kraft for et nyt Tidsrum af fem  

 Aar og saaledes videre imellem de kontraherende Parter, som ikke har opsagt  

 den mindst seks Maaneder før Fristens Udløb.
 3. Opsigelsen skal finde Sted ved skriftlig Meddelelse  

 til Generalsekretæren for Folkenes Forbund, som skal underrette alle  

 Forbundets Medlemmer og de i Artikel 43 nævnte Stater, som ikke er Medlemmer,  

 herom.
 4. Opsigelsen kan være delvis eller bestaa i  

 Meddelelse om nye Forbehold.
 5. Uanset Opsigelse fra en af de kontraherende Parter,  

 der er indviklet i en Tvistighed, skal enhver Behandling, der er svævende ved  

 Udløbet af det løbende Tidsrum for Generalaktens Gyldighed, gennemføres til  

 sin normale Afslutning.
 Artikel 46.
 Et Eksemplar af nærværende Generalakt, undertegnet af Formanden for  

 Forsamlingen og af Generalsekretæren for Folkenes Forbund, skal deponeres i  

 Sekretariatets Arkiver; en bekræftet Genpart skal tilstilles samtlige  

 Medlemmer af Folkenes Forbund saavelsom de Stater, der ikke er Medlemmer, og  

 som udpeges af Raadet for Folkenes Forbund.
 Artikel 47.
 Nærværende Generalakt skal indregistreres af Generalsekretæren for  

 Folkenes Forbund paa Dagen for dens Ikrafttræden.
 Ifølge Meddelelse fra Folkeforbundets Generalsekretær har Belgien den 18.  

 Maj 1929 tiltraadt Generalakten i sin helhed med Forbehold i Henhold til Art.  

 39, 2. Stk. a) om at udelukkede i Henhold til Generalakten omhandlede  

 Behandlingsmaader ved Tvistigheder, der stammer fra Forhold, der ligger forud  

 for Belgiens Tiltrædelse eller forud for en anden Parts Tiltrædelse, med  

 hvilken Belgien maatte have en Strid.
Endvidere har Generalsekretæren meddelt, at Sverige den 13. Maj 1929 og  

 Norge den 11. Juni s.
A. har tiltraadt Generalaktens Kapitler I, II og IV.
 Generalakten er traadt i Kraft den 16. August 1929 og er under samme Dato  

 registreret ved Folkeforbundssekretariatet som Nr. 2123.
 Hvilket herved bringes til offentlig Kundskab.
 Udenrigsministeriet, den 19. Juni 1930.
P.
Munch.
