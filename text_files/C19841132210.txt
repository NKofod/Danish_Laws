 Med tilslutning fra folketingets retsudvalg har justitsministeriet  

 besluttet, at forsøgsordningen med samfundstjeneste i København og  

 Nordjylland skal udvides til at omfatte hele landet.
 Baggrunden herfor er, at man finder de foreløbige erfaringer med den  

 geografisk begrænsede forsøgsordning så positive, at man ønsker at udvide  

 forsøgsordningen til at omfatte hele landet, selvom der endnu ikke er taget  

 stilling til, om sanktionen eventuelt skal indføres permanent i  

 sanktionssystemet.
 Efter arbejdsmarkedsnævnenes forventede godkendelse vil den udvidede  

 forsøgsordning blive etableret successivt i løbet af efteråret 1984.
 I den kommende tid vil den lokale afdeling af kriminalforsorgen rette  

 henvendelse til de nævnte myndigheder samt de beneficerede forsvarsadvokater  

 med henblik på drøftelse af gennemførelsen af den udvidede forsøgsordning.
Til foreløbig orientering vedlægges et eksemplar af folketingsbeslutningen  

 af 25. maj 1982 om en forsøgsordning med samfundstjeneste. (* 1) Dommerforeningen, politimesterforeningen, foreningen af statsadvokater  

 samt foreningerne af de beneficerede forsvarsadvokater er orienteret om  

 udsendelsen af nærværende skrivelse.
E.
Ninn-Hansen /W.
Rentzmann (Til domstolene, statsadvokaterne, politimestrene samt de beneficerede  

 forsvarsadvokater).
