Bopælskravet i  

 ejendomsavancebeskatningslovens § 8, stk. 1 Det fremgår af Ligningsvejledningen 2000 E.J.1.4, at  

 en landbrugs- eller en skovbrugsejendom samt en blandet benyttet ejendom kan  

 ændre status til en ejendom, der er omfattet af  

 ejendomsavancebeskatningslovens § 8. Det kan ske ved, at en landbrugs- eller  

 en skovbrugsejendoms jordtilliggende eller den erhvervsmæssige del af  

 en blandet benyttet ejendom frasælges.
Den tilbageværende ejendom  

 vil da være omfattet af fritagelsesbestemmelsen, hvis boligen på  

 den tilbageværende del selvstændigt opfylder betingelserne i  

 ejendomsavancebeskatningslovens § 8. Det er således en betingelse, at  

 ejendommens samlede grundareal er mindre end 1.400 m2, eller at  

 der ifølge offentlig myndigheds bestemmelse ikke fra ejendommen kan  

 udstykkes grund til selvstændig bebyggelse, eller at udstykning  

 ifølge erklæring fra skatteministeren vil medføre  

 væsentlig værdiforringelse af restarealet eller den  

 bestående bebyggelse.
Med hensyn til beboelseskravet er det en  

 betingelse, at ejeren eller dennes husstand har beboet ejendommen efter det  

 tidspunkt, hvor ejendommen kunne være vurderet som et parcelhus.
Spørgsmålet var herefter, om ejendommen kunne  

 vurderes som en- eller tofamilieshus, når udstykning havde fundet sted  

 og anmodning om approbation var indsendt til og modtaget af Kort- og  

 Matrikelstyrelsen.
Styrelsen har hidtil haft den opfattelse, at approbation  

 var en formssag.
Der foreligger ikke skriftlige afgørelser af  

 spørgsmålet, men styrelsen har på telefoniske  

 forespørgsler meddelt dette.
Styrelsen har efter henvendelse fra en række  

 regioner haft anledning til på ny at overveje spørgsmålet.  

 Spørgsmålet har været vendt med departementet.
Endvidere  

 har Kort- og Matrikelstyrelsen oplyst, at ekspeditionstiden for approbation  

 af en udstykning normalt er 1½ måned.
Det er herefter besluttet, at ejendommen for at kunne  

 sælges skattefrit skal være beboet, efter at udstykning er  

 gennemført, d.v.s. efter at approbation fra Kort- og Matrikelstyrelsen  

 foreligger.
Skatteyderen vil på dette tidspunkt kunne få en § 4  

 vurdering efter vurderingsloven.
