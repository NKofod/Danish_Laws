Beskatningstidspunkt for udbetalinger fra  

 bonusordninger Spørgsmål Kan Skatterådet  

 bekræfte, at spørgeren først skal indeholde A-skat af beløb, der indgår i den  

 beskrevne  

 bonusordning, på det tidspunkt, hvor medarbejderen får udbetalt beløbet, dog  

 senest 6 måneder efter det tidspunkt, hvor det endelige bonusbeløb kan  

 opgøres? Svar Ja.
Se  

 indstilling og begrundelse.
Beskrivelse af de faktiske forhold Spørgeren indgår  

 i en international koncern, der opererer inden for forskning, udvikling og  

 produktion af mekaniske og elektroniske komponenter og systemløsninger.
Koncernen  

 investerer i flere såkaldte ventureprojekter, der organisatorisk er placeret  

 i  

 X, som investerer i lovende og nyskabende projekter, der er vækstskabende for  

 spørgerens forretningsområder.
Der stræbes efter projekter med innovative  

 løsninger, der kan have en væsentlig indvirkning på markedet.
 Projekterne  

 placeres som udgangspunkt ikke i særskilte legale enheder i startfasen.  

 Projekterne vil normalt udgøre en del af aktiviteten i koncernens  

 moderselskab.
Mens  

 ventureprojekterne er i startfasen, er projekterne i meget høj grad afhængige  

 af at kunne tiltrække og fastholde dygtige og engagerede medarbejdere.  

 Medarbejdere skal i den forbindelse forstås som både daglige medarbejdere og  

 de  

 ledende medarbejdere, der indgår som bestyrelsesmedlemmer.  

 Bestyrelsesmedlemmerne udpeges af en nedsat investeringskomité og ledelsen af  

 X  

 og fungerer stort set som en selskabsbestyrelse i forhold til det enkelte  

 ventureprojekt.
Såfremt ventureprojektet fra starten er placeret i et  

 særskilt  

 selskab, vil bestyrelsesmedlemmerne udgøre selskabets bestyrelse.
Mulighederne for  

 at tiltrække og fastholde medarbejdere søges forbedret gennem oprettelse af  

 en  

 bonusordning, hvorved en væsentlig del af ledende medarbejderes løn og  

 bestyrelsesmedlemmers honorar gøres afhængigt af, at ventureprojektet når de  

 fastsatte mål.
Endvidere opnår medarbejderen/bestyrelsesmedlemmet gennem  

 bonusordningen en mulighed for udbetaling af en bonus, hvis størrelse direkte  

 vil være afhængig af indtjeningen i projektet og værdien af projektet på et  

 på  

 forhånd fastsat tidspunkt.
Den planlagte  

 bonusordning omfatter både bestyrelsesmedlemmer og medarbejdere.
I det  

 følgende  

 refereres der udelukkende til medarbejdere, hvormed der tillige menes  

 bestyrelsesmedlemmer.
 Bonusordningen  

 er formuleret som en fantomaktieordning, hvorefter medarbejdernes mulige  

 bonus  

 løbende forøges med forskellige beløb, der udregnes efter særlige regler.  

 Udbetalingen af bonusbeløbet vil afhænge af, om projektet gennemføres som  

 planlagt  

 eller eventuelt afsluttes.
Ordningen vil  

 løbe i en på forhånd fastsat periode, og i løbet af denne periode vil  

 medarbejderen  

 ikke få udbetalt beløb fra ordningen.
Ved periodens afslutning (exit) vil der  

 kunne ske en udbetaling af et beløb, beregnet på baggrund af nedenstående  

 beregningskomponenter.
Ordningen indeholder en beskrivelse af, hvorledes der  

 skal forholdes, såfremt ventureprojektet stoppes inden forventet exit,  

 såfremt  

 medarbejderen fratræder inden forventet exit, og såfremt nye medarbejdere  

 optages i ordningen efter dennes start.
Fra starten af  

 ordningen fastsættes en forretningsplan med en beskrivelse af løbende mål for  

 projektet.
De løbende mål kan f.eks. være at opnå et fastsat antal nye  

 kunder,  

 at opstille nødvendige produktionsfaciliteter, at indgå bestemte aftaler med  

 leverandører eller kunder, at opnå en vis omsætning eller EBIT (Earnings  

 before  

 Interest and Taxes), o.s.v.
Opfyldelse af de  

 løbende mål medfører ikke, at der erhverves en ret til en andel af  

 bonusbeløbet.
Derimod vil manglende opfyldelse af de løbende mål medføre, at  

 bonusaftalen genforhandles, således, at der eventuelt fastsættes nye løbende  

 mål.
Manglende opfyldelse af løbende mål vil endvidere kunne medføre, at  

 projektet afsluttes.
 Bonusordningens  

 løbeperiode vil slutte, hvis projektet stoppes på grund af manglende  

 målopfyldelse,  

 hvis projektet stoppes af andre årsager, eller ved såkaldt exit som planlagt.
 Beslutning om,  

 at projektet stoppes på grund af manglende målopfyldelse, træffes af den  

 øverste direktion.
Projektet vil  

 f.eks. kunne stoppes af andre årsager, hvis spørgeren ændrer  

 forretningsstrategi, og projektet ikke er i overensstemmelse med den nye  

 strategi.
Med exit som planlagt, menes der, at projektet enten integreres i  

 en  

 af spørgerens forretningsdivisioner (spin-in), eller at projektet sælges til  

 eksterne parter (spin-out). Exitdatoen vil være fastlagt på forhånd, mens  

 exitmetoden - spin-in eller spin-out - oftest ikke vil være fastsat forinden.
Det endelige  

 bonusbeløb til udbetaling beregnes og udbetales som udgangspunkt først, når  

 bonusordningens løbeperiode afsluttes.
Det forventes, at løbeperioden typisk  

 vil være 8-10 år.
I beregningen af  

 bonus indgår regnskabsmæssige tal.
Regnskabet vil i den forbindelse udgøre  

 det  

 interne projektregnskab, der udarbejdes på baggrund af fastlagte  

 koncernstandarder.
Bonusordningens  

 enkeltkomponenter Bonusordningen  

 består af tre forskellige komponenter:
1.  

  

    

  

 En  

 basisbonusdel og en løbende forrentning heraf 2.  

  

    

  

 Løbende  

 tilskrivning af overskudsandel og forrentning heraf 3.  

  

    

  

 Andel  

 af projektets værdi ved ordningens afslutning (exit) Det kan nærmere  

 om de forskellige komponenter oplyses:
1.  

  

    

  

 Basisbonusdelen  

 udgøres af en "investering", som vil blive "forrentet"  

 med  

 et tillæg kaldet rente. "Rentesatsen" fastsættes af spørgeren på  

 baggrund  

 af på forhånd fastlagte kriterier og udgør p.t. 12 % p.a.
Renten vil ikke  

 blive  

 udbetalt løbende, men tilskrives "investeringsbeløbet".
 "Investeringsbeløbet"  

 vil udgøre et fast månedligt beløb, der indgår i den endelige bonusberegning  

 på  

 baggrund af det antal måneder, medarbejderen er ansat i ventureprojektet.  

 Størrelsen på det månedlige beløb vil være forskellig for de enkelte  

 medarbejdere, der deltager i ordningen, og vil blandt andet afhænge af  

 medarbejderens anciennitet og lønramme.
 Det samlede akkumulerede  

 beløb vil blive udbetalt på det på forhånd aftalte exit-tidspunkt, såfremt  

 der  

 sker exit som planlagt.
 Hvis projektet  

 derimod er afsluttet inden det planlagte exit tidspunkt, sker der ingen  

 udbetaling  

 af basisbonusdelen.
Hvis  

 ventureprojektet ophører af andre årsager, dvs. ikke på grund af manglende  

 målopfyldelse, vil "investeringsbeløbet" og de påløbne renter også  

 blive udbetalt.
Baggrunden herfor er, at medarbejderne i et vist omfang bør  

 honoreres for deres indsats, selvom det på ledelsesniveau besluttes at  

 afslutte  

 projektet af årsager, som medarbejderne ikke har nogen indflydelse på, f.eks.  

 strategiske overvejelser.
2.  

  

    

  

 Overskudsandelen  

 beregnes på baggrund af medarbejderens "investering" og udgør en  

 andel  

 af ventureprojektets årlige nettoresultat, hvis dette er positivt.  

 Overskudsandelen forrentes med en rente, der fastsættes af spørgeren, og som  

 p.t. udgør 3 % p.a.
Hverken overskudsandelen eller renten udbetales løbende.
Beløbene  

 akkumuleres på samme måde som investeringen og vil blive udbetalt, hvis  

 ventureprojektet afsluttes som planlagt og altså når de fastlagte mål.
Hvis  

 derimod ventureprojektet afsluttes på en anden måde end den på forhånd  

 planlagte, vil beløbet ikke blive udbetalt.
Dette gælder, uanset om ophøret  

 skyldes manglende målopfyldelse eller afslutning af andre årsager, f.eks.  

 strategiske overvejelser.
 3.  

  

    

  

 Andelen  

 af projektets værdi ved exit beregnes på baggrund af medarbejderens  

 "investeringsbeløb" og udgør en andel af ventureprojektets  

 beregnede  

 værdi ved exit.
 Beløbet udbetales  

 kun, hvis ventureprojektet afsluttes som planlagt.
Der aftales en  

 indefrysningsperiode på 6 måneder.
Fra tidspunktet for venture exit eller et  

 eventuelt tidligere fratrædelsestidspunkt, hvor der vælges udbetaling, til  

 udbetalingstidspunktet vil der således gå 6 måneder.
I denne periode vil der  

 i  

 et vist omfang kunne ske forrentning af bonusen.
Det er hensigten, at  

 ventureprojektets regnskaber m.v. i den periode gennemgås med henblik på at  

 sikre, at de fastsatte mål er opfyldt.
Medarbejderes  

 fratræden Der er særlige  

 forholdsregler, såfremt en medarbejder forlader ventureprojektet før exit.  

 Hvis  

 medarbejderen forlader ventureprojektet, vil hans retsstilling være afhængig  

 af  

 en nærmere vurdering af hans indsats i den periode, han har arbejdet i  

 ventureprojektet.
Vurderingen af indsatsen vil for bestyrelsesmedlemmer blive  

 foretaget af X og en investeringskomité, som består af den øverste direktion  

 og  

 3 divisionsdirektører.
Vurderingen af indsatsen vil for direktøren af  

 ventureprojektet blive foretaget af bestyrelsen , og vurderingen af ledende  

 medarbejdere vil blive foretaget af bestyrelsen og direktøren i fællesskab.
Vurderingen vil  

 primært afhænge af, om personen har opfyldt personlige mål, som fastsættes på  

 baggrund af projektets mål.
Endvidere vil indgå en vurdering af forholdene i  

 forbindelse med fratræden.
De personlige mål vil f.eks. kunne være at  

 kontakte  

 et fastsat antal kunder eller leverandører, at opnå et fastsat antal  

 kontrakter, at ansætte medarbejdere med fastlagte kvalifikationer osv.
 Hvis ventureprojektet  

 på fratrædelsestidspunktet er stoppet på grund af manglende målopfyldelse,  

 vil  

 medarbejderen ikke få udbetalt nogen del af bonusen.
Såfremt  

 medarbejderens indsats har været tilfredsstillende i forhold til de fastlagte  

 personlige mål, og projektet ikke på fratrædelsestidspunktet er stoppet på  

 grund af manglende målopfyldelse, vil medarbejderen få to forskellige  

 valgmuligheder  

 i forbindelse med fratræden.
Han/hun vil således kunne vælge mellem at  

 opretholde sin deltagelse i bonusordningen eller at trække investeringen ud.  

 Valgmulighederne kan nærmere beskrives således:
1. Opretholdelse  

 af investeringen i ventureprojektet.
Dette vil som udgangspunkt indebære, at  

 medarbejderens  

 investering behandles efter samme kriterier som nævnt ovenfor.  

 Investeringsbeløbet  

 vil dog ikke blive forøget efter fratræden.
Medarbejderen vil have samme  

 risiko  

 for ikke at få udbetalt nogen bonus som de medarbejdere, der fortsætter i  

 projektet.
2. Udbetaling  

 af den akkumulerede "investering" på fratrædelsestidspunktet  

 inklusive  

 de påløbne renter af investeringen.
Medarbejderen vil ikke modtage en  

 eventuel  

 tilskreven overskudsandel eller renter heraf.
 Såfremt det  

 vurderes, at medarbejderens indsats under dennes ansættelse i  

 ventureprojektet  

 og i forbindelse med fratræden ikke har været tilfredsstillende, vil ingen af  

 komponenterne i bonusordningen blive udbetalt.
 Såfremt  

 medarbejderen dør inden exit-datoen, bortfalder både investeringsbeløb,  

 forrentning og overskudsandel.
 Medarbejdere,  

 der tilknyttes ventureprojektet efter påbegyndelse af en bonusordning for  

 projektet,  

 vil kunne deltage i ordningen efter nærmere fastlagte kriterier.
Bonusordningen  

 er indtil videre på planlægningsstadiet.
Spørgeren ønsker et bindende svar  

 vedrørende  

 ordningen, idet denne forventes gennemført i en stor del af spørgerens  

 ventureprojekter,  

 hvorefter det vil være af væsentlig betydning for et stort antal  

 medarbejdere,  

 at de skattemæssige forhold i forbindelse med ordningen er helt klare.
Spørgers  

 eventuelle opfattelse ifølge anmodning og bemærkninger til sagsfremstilling I henhold til  

 kildeskattelovens § 46, stk. 2 skal indeholdelse af A-skat foretages ved  

 udbetaling af A-indkomsten.
Har udbetalingen ikke fundet sted på et  

 tidspunkt,  

 der ligger 6 måneder efter, at indkomstmodtageren har erhvervet endelig ret  

 til  

 den pågældende indkomst, skal indeholdelse dog foretages på dette tidspunkt.
 Det er vores  

 opfattelse, at bonusbeløbet udgør A-indkomst for medarbejderen.
Selvom  

 bonusordningen i den vedlagte beskrivelse er betegnet som en  

 fantomaktieordning,  

 er der efter vores opfattelse ingen tvivl om, at der reelt er tale om en  

 bonusordning.
Der er således ikke mulighed for hverken selskabet eller  

 medarbejderen  

 for at kræve faktisk levering af aktier, ligesom aftalen ikke knytter  

 udbetalingen til konkrete aktier, jf. herved Ligningsvejledningen afsnit  

 A.B.1.12.2. Endvidere er bonusordningen som udgangspunkt knyttet til  

 resultatet  

 i et projekt, der ikke udgør et selvstændigt selskab, hvori der eksisterer  

 aktier.
Den andel, som i aftalen betegnes som en fantomaktie, er derfor 100%  

 fiktiv.
Betegnelsen fantomaktieordning er således udelukkende anvendt for at  

 give medarbejderne en følelse af medejerskab til projektet, dvs. af  

 motiveringsmæssige årsager, og kan efter vores opfattelse ikke tillægges  

 nogen  

 skattemæssig betydning.
 Skattemæssigt er  

 der tale en bonusordning, der omfattes af A-indkomstbegrebet og betragtes som  

 almindelig lønudbetaling, hvorefter indeholdelsestidspunktet reguleres af  

 kildeskattelovens § 46, stk. 2.
Selvom  

 bonusordningens komponenter beskrives som en investeringsdel, en rentedel, en  

 overskudsandel og en værdibaseret andel, er der reelt tale om komponenter,  

 der  

 indgår i beregningen af det endelige bonusbeløb.
De enkelte komponenter skal  

 derfor efter vores opfattelse ikke betragtes som rente, aktier e.l., hvoraf  

 den  

 skattemæssige behandling er forskellig, men derimod som en samlet bonus.
Det er endvidere  

 vores opfattelse, at medarbejderen som absolut udgangspunkt først erhverver  

 endelig  

 ret til bonusbeløbet på tidspunktet for venture exit.
For medarbejdere, der  

 fratræder venture-projektet eller bliver uarbejdsdygtige inden venture exit,  

 vil retserhvervelsen dog kunne ske på det tidspunkt, hvor denne begivenhed  

 indtræffer.
 Vedrørende  

 retserhvervelsestidspunktet skal det nærmere bemærkes:
Den almindelige  

 hovedregel er, at en indtægt skal medregnes ved indkomstopgørelsen på  

 tidspunktet  

 for den endelige retserhvervelse, dvs. på det tidspunkt, hvor beløbet  

 tilkommer  

 skatteyder som et retskrav, jf.
Ligningsvejledningen afsnit  


  

 E.A.3.1.1  


.
Hvis retten til  

 en indtægt er betinget, er beskatningstidspunktet afhængigt af betingelsens  

 indhold  

 og betydning i det konkrete aftaleforhold.
Hvis der er knyttet betingelser  

 til  

 erhvervelsen og betingelserne er af en sådan karakter, at der hersker reel  

 usikkerhed om, hvorvidt aftalen bliver gennemført, f.eks. ved køb af en  

 ejendom, hvor købet er betinget af salg af en anden ejendom til en bestemt  

 pris  

 inden 1 måned, indtræder beskatning først, når betingelsen er opfyldt.  

 Sådanne  

 betingelser, der udskyder beskatningstidspunktet, betegnes som suspensive,  

 jf.  

 Ligningsvejledningen afsnit  


  

 E.A.3.1.2  


.
Endvidere vil  

 indeholdelsen af A-skat m.v. først skulle ske, når beløbet kan gøres endeligt  

 op.
Dette følger blandt andet af Landsrettens og Højesterets præmisser i  

 dommen  

 offentliggjort i TfS 1998,526 H, hvorefter usikkerhed om, i hvilket omfang og  

 hvornår et lønkrav ville blive udbetalt, udsatte beskatningstidspunktet.
Det  

 fremgår af Landsrettens præmisser, at lønmodtageren skulle beskattes det år,  

 hvor kravet i konkursboet kunne gøres endeligt op, mens Højesteret udsatte  

 beskatningstidspunktet til det tidspunkt, hvor kravet også kunne gøres  

 endeligt  

 op efter konkurslovens regler.
Begge instanser var dog enige om, at  

 beskatning  

 kræver mulighed for at opgøre et krav.
Ifølge Højesterets præmisser er der  

 endvidere samtidighed mellem beskatningstidspunkt og indeholdelsestidspunkt.
Afgørelsen er  

 blandt andet kommenteret af Carsten Led-Jensen i "Beskatning af  

 lønindkomst", side  

 137f.
Forfatteren  

 bemærker i den forbindelse:
"Når lønindtægter  

 ikke er udbetalt, synes seks måneder efter tidspunktet for den endelige  

 retserhvervelse  

 umiddelbart at være det seneste tidspunkt for periodisering af lønindtægten.  

 Netop fordi KSL § 46 er en indeholdelsesregel, der tilstræber størst mulig  

 samtidighed mellem optjening og indeholdelsestidspunktet, gælder dette dog  

 næppe i alle situationer.
Det må således kræves, at en skatteindeholdelse er  

 mulig.
Det må derfor formentlig kræves, at beløbets størrelse og tidspunktet  

 for udbetaling lader sig bestemme med en rimelig grad af sikkerhed.
Er dette  

 ikke muligt, har en retserhvervelse inter partes mellem hvervgiver og  

 hvervtager ingen betydning." Det afgørende  

 for vurderingen af beskatningstidspunktet er således, om betingelserne i  

 bonusordningen kan betegnes som suspensive eller ej, og hvornår der er  

 mulighed  

 for at foretage en endelig opgørelse af bonusbeløbet.
Forholdene ved  

 etableringen af ordningen Fra det  

 tidspunkt, hvor medarbejderen optages i bonusordningen, sker der løbende  

 akkumulering af "investeringsbeløb", renter heraf, overskudsandele  

 og  

 renter heraf.
Ingen af bonuskomponenterne vil dog blive udbetalt, såfremt  

 ventureprojektet stoppes, fordi de på forhånd fastsatte mål ikke nås.  

 Overskudsandelen og forrentningen heraf vil tillige ikke blive udbetalt,  

 såfremt ventureprojektet stoppes af andre grunde.
Da det ikke på  

 forhånd er muligt at vide, om de fastsatte mål vil kunne nås, hersker der  

 reel  

 usikkerhed om, hvorvidt de enkelte bonuskomponenter vil blive udbetalt.
Der  

 vil  

 således ikke fra starten kunne retserhverves andele e.l. af bonusbeløbet.
Der  

 kan i den forbindelse henvises til afgørelserne offentliggjort i TfS 1996,35  

 LSR og TfS 2001,340 LSR (  


  

 SKM2001.204.LSR  


  

 ).
 Det forhold, at  

 medarbejderen eventuelt vil kunne få den akkumulerede investeringsdel  

 udbetalt  

 ved fratræden, kan ikke i sig selv medføre, at retserhvervelsen sker ved  

 medarbejderens indtræden i ordningen.
For det første  

 vil medarbejderens mulighed for at få udbetalt den akkumulerede  

 investeringsdel  

 afhænge af, at venture projektet ikke forinden er stoppet på grund af  

 manglende  

 målopfyldelse og herudover af udfaldet af en vurdering foretaget af de  

 kompetente parter.
Det er således ikke før på fratrædelsestidspunktet efter  

 den  

 foretagne vurdering muligt at afgøre, om der rent faktisk vil ske en  

 udbetaling  

 af bonus.
Der kan i den forbindelse henvises til afgørelsen offentliggjort i  

 TfS 2001,796 LSR (  


  

 SKM2001.375.LSR  


  

 ),  

 hvorefter uvished om medarbejderens misligholdelse, fratræden, sygdom m.v.  

 medførte, at en aftale om fratrædelsesgodtgørelse ansås for suspensivt  

 betinget.
 For det andet  

 vil beløbet ikke kunne opgøres endeligt før en eventuel fratræden, idet  

 fratrædelsestidspunktet og ventureprojektets udvikling ikke kan forudsiges,  

 og  

 idet der igennem hele forløbet vil være risiko for, at ventureprojektet  

 stoppes  

 på grund af manglende målopfyldelse.
Det forhold, at  

 udbetaling vil være betinget af, at medarbejderen stadig er i live på  

 exit-tidspunktet, betyder ligeledes, at retserhvervelsen vil være udskudt til  

 dette tidspunkt, jf.
TfS 1998,652. Endvidere kan uarbejdsdygtighed næppe  

 betegnes som et forhold, som medarbejderen selv er herre over, jf.  

 tilsvarende  

 TfS 2001,796 LSR (  


  

 SKM2001.375.LSR  


  

 ).
 Samlet set er  

 det vores opfattelse, at de betingelser, som er knyttet til ordningen ved  

 dennes etablering, må anses for at være af suspensiv karakter, og at beløbet  

 ikke kan opgøres endeligt på dette tidspunkt, hvorefter indeholdelsen af  

 A-skat  

 således udskydes.
Forholdene ved  

 eventuel fratræden Hvis  

 medarbejderen fratræder inden venture exit, vil der blive foretaget en  

 vurdering af medarbejderens indsats i ventureprojektet.
Kun hvis denne  

 vurdering falder ud til medarbejderens fordel, vil der være mulighed for at  

 få  

 udbetalt en del af bonusbeløbet.
Medarbejderens  

 fratræden vil kunne ske ved, at medarbejderen på grund af utilfredsstillende  

 resultatet bliver bedt om at fratræde projektet eller bliver fyret.
Endvidere  

 vil fratræden kunne ske ved, at medarbejderen bliver flyttet til et andet  

 projekt, f.eks. fordi medarbejderens rolle i det første projekt er udspillet,  

 eller medarbejderens evner synes at kunne udnyttes bedre i et andet projekt.  

 Desuden vil medarbejderen selv kunne sige op og forlade koncernen.
Hvis vurderingen  

 er positiv, vil medarbejderen kunne vælge at få udbetalt den akkumulerede  

 investeringsdel  

 samt forrentningen heraf.
Såfremt medarbejderen vælger udbetaling, vil der  

 ske  

 retserhvervelse på det tidspunkt, hvor valget træffes, dvs. ved fratræden,  

 idet  

 beløbet på det tidspunkt vil kunne opgøres endeligt, og der ikke vil være  

 yderligere betingelser knyttet til erhvervelsen.
Selskabet vil derfor som  

 udgangspunkt skulle indeholde A-skat m.v. på dette tidspunkt.
Da udbetaling i  

 henhold til aftalens punkt 4. om Freeze Period vil ske 6 måneder efter  

 fratræden, vil indeholdelsen skulle ske på udbetalingstidspunktet.
Medarbejderen  

 vil alternativt kunne vælge at lade "investeringsbeløbet" forblive  

 i  

 ventureprojektet.
I den situation vil der løbende blive akkumuleret  

 forrentning  

 af "investeringsbeløbet", overskudsandel og forrentning af  

 overskudsandel. "Investeringsbeløbet" vil ikke blive forøget.
Den  

 fratrådte medarbejder vil være underlagt den samme risiko for ikke at få  

 udbetalt nogen bonus som de medarbejdere, der fortsætter i projektet.
Idet det ikke på  

 forhånd vides, om og hvornår ventureprojektet stoppes, hvilket beløb, der vil  

 blive tilskrevet som overskudsandel, og om de fastsatte mål nås, kan  

 medarbejderens bonusbeløb ikke opgøres endeligt, før ventureprojektet  

 stoppes,  

 eller exit datoen indtræder.
Der vil således først skulle indeholdes eventuel  

 A-skat m.v. på dette tidspunkt.
Forholdene ved  

 medarbejderens død eller uarbejdsdygtighed Ved  

 medarbejderens død bortfalder både investeringsbeløb, forrentning og  

 overskudsandel.
Ved uarbejdsdygtighed bevarer medarbejderen sit  

 investeringsbeløb, og vil have samme chancer for udbetaling af bonus som de  

 øvrige medarbejdere.
Efter fratræden vil en uarbejdsdygtig medarbejder dog  

 ikke  

 øge sit investeringsbeløb.
Ansættelsesretlige  

 forhold Det er vores  

 opfattelse, at bonusordningen ikke er omfattet af Lov om brug af køberet  

 eller  

 tegningsret til aktier m.v. i ansættelsesforhold, lov nr. 309 af 5. maj 2004.  

 Der kan i den forbindelse henvises til lovens § 1, hvorefter bestemmelserne  

 udelukkende gælder for købe- eller tegningsretter til aktier eller anparter.
 Bonusordningen  

 vil herefter eventuelt være omfattet af funktionærlovens §  

 17 a, stk. 1.
 Da  

 bonusudbetalingen afhænger af, om projektet stoppes, ses den  

 ansættelsesretlige  

 regulering i funktionærlovens §  

 17 a, stk. 1 efter  

 praksis ikke at have nogen særskilt skattemæssig betydning.
SKATs indstilling og begrundelse Udbetalinger fra  

 den påtænkte bonusordning vil som anført af repræsentanten være almindelig  

 lønindkomst,  

 hvori der skal indeholdes A-skat og AM-bidrag i henhold til kildeskattelovens  

 §  

 46, stk. 2.
På baggrund af  

 de foreliggende oplysninger er det SKATs opfattelse, at den del af  

 bonusordningen, der betegnes basisbonusdelen, er udtryk for, at de berørte  

 medarbejdere vælger at indskyde en del af deres løn i ventureprojekter med  

 det  

 formål at opnå en andel i det forventede overskud ved projektets  

 gennemførelse.  

 Investeringsbeløbet bliver "forrentet" løbende og kan til enhver  

 tid  

 opgøres beløbsmæssigt for den enkelte medarbejder.
Det akkumulerede beløb  

 udbetales, når projektet afsluttes som planlagt.
 Udbetaling af  

 basisbonusdelen inkl. forrentning kan endvidere ske, hvis projektet ophører,  

 eller hvis medarbejderen fratræder eller bliver uarbejdsdygtig.
 Hvis projektet  

 ophører før tid på grund af manglende målopfyldelse, eller hvis medarbejderen  

 fratræder uden af have nået de fastsatte personlige mål, vil der ikke ske  

 udbetaling af basisbonusdelen.
SKAT bemærker,  

 at indeholdelsespligten i henhold til kildeskattelovens § 46, stk. 2, gælder  

 udbetaling af løn, der er erhvervet ret til.
Der kan således ikke uden  

 indeholdelse af A-skat (og AM-bidrag) indskydes beløb på bonusordningen af  

 løn,  

 som medarbejderen allerede har erhvervet ret til i henhold til aftale med  

 arbejdsgiveren eller ved overenskomstmæssig aftale.
Beskatningstidspunktet  

 for løn er som udgangspunkt udbetalingstidspunktet, dog senest 6 måneder  

 efter  

 retserhvervelsen, jf. § 19 i bekendtgørelse nr. 1520 af 14. december 2006.  

 Retserhvervelsen finder som hovedregel sted, når lønmodtageren har opfyldt  

 sin  

 forpligtelse ifølge en gensidigt bebyrdende aftale.
Hvis der er knyttet  

 betingelser til retserhvervelsen, afhænger beskatningstidspunktet af en  

 konkret  

 vurdering af usikkerheden med hensyn til beløbets udbetaling.
Det er SKATs  

 opfattelse, at den omstændighed, at medarbejderne kan risikere at miste den  

 lønandel, som er medgået til finansiering af projektet, ikke kan medføre, at  

 der ikke er erhvervet ret til beløbet på det tidspunkt, hvor beløbet kan  

 opgøres for den enkelte medarbejder.
Medarbejdernes medfinansiering skal med  

 andre ord som udgangspunkt ske med beskattede midler, idet der ellers vil  

 være  

 tale om udskydelse af beskatningen, som er i strid med modregningsforbuddet i  

 kildeskattelovens § 46, stk. 2.
 SKAT finder  

 imidlertid, at den omstændighed, at udbetalinger fra bonusordningen  

 bortfalder  

 ved medarbejderens død, medfører, at retserhvervelsen må anses for udskudt,  

 indtil det endelige bonusbeløb kan opgøres, når der enten sker målopfyldelse  

 i  

 henhold til aftalen, eller der sker faktisk udbetaling fra bonusordningen i  

 henhold til en ledelsesbeslutning om, at medarbejderen er berettiget til  

 udbetaling fra bonusordningen.
 Det er en  

 forudsætning for SKATs indstilling, at medarbejderen ikke efter  

 ansættelsesretlige regler har erhvervet ret til udbetaling fra bonusordningen  

 på et tidligere tidspunkt.
Skatterådets afgørelse og begrundelse Skatterådet  

 tilslutter sig SKAT's indstilling med den begrundelse, at basisbonusdelen og  

 de  

 øvrige bonusbeløb i den beskrevne situation ikke kan forlanges udbetalt,  

 hverken hvis projektet afsluttes inden det planlagte exittidspunkt på grund  

 af  

 manglende målopfyldelse, eller hvis medarbejderen dør.
Svaret er bindende for skattemyndighederne i følgende periode 5 år fra  

 afgørelsens dato.
