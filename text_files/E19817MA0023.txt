Under henvisning til offentlighedsloven rejste et selskab, mod hvilket der  

 var udfærdiget toldrapport, krav om at få tilstillet kopier af notaer og  

 redegørelser, som var udarbejdet under toldvæsenets kontrolbesøg hos  

 selskabet.
Selskabet ønskede endvidere kopier af det materiale, som havde  

 foranlediget kontrolbesøget, og kopier af udtalelser og erklæringer, der var  

 fremkommet som led i sagens behandling, herunder notater, som var gjort i  

 overensstemmelse med ovennævnte lovs § 4.
Ministeriet for skatter og afgifter tiltrådte direktoratet for  

 toldvæsenets afgørelse, hvorefter anmodningen om aktindsigt måtte afslås i  

 medfør af § 6, stk. 1, i offentlighedsloven.
Direktoratet havde udtalt, at  

 undtagelsen fra aktindsigt efter § 6, stk. 1, også gælder for parterne i en  

 sag, og omfatter alle dokumenter i sager om overtrædelse af told- og  

 forbrugsafgiftslovgivningen.
