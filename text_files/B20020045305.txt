Bekendtgørelse om retsgenetiske  

 undersøgelser i faderskabssager I medfør af § 33, stk. 1, i børneloven, jf. lov nr. 460 af  

 7. juni 2001, fastsættes:
Statsamtet § 1. Samtykker moderen og de mænd, der er  

 parter i sagen, i at medvirke ved retsgenetiske undersøgelser, jf.  

 børnelovens § 11, stk. 1, træffer statsamtet bestemmelse om,  

 hvordan undersøgelserne foretages, og hvor de nødvendige  

 blodprøver udtages.
 Stk. 2. Bestemmelsen i stk. 1 finder tilsvarende  

 anvendelse, hvis andre end moderen og den eller de mænd, der er parter  

 i sagen, samtykker i at medvirke ved retsgenetiske undersøgelser, jf.  

 børnelovens § 11, stk. 2.
Retten § 2. Retten træffer efter reglerne i  

 børnelovens § 18, 1. pkt., bestemmelse om gennemførelse af  

 retsgenetiske undersøgelser af sagens parter, herunder hvordan  

 undersøgelserne foretages, og hvor de nødvendige  

 blodprøver udtages.
 Stk. 2. Hvis andre end sagens parter efter  

 børnelovens § 18, 2. pkt., jf. § 11, stk. 2, samtykker i at medvirke  

 ved retsgenetiske undersøgelser, træffer retten bestemmelse om,  

 hvordan undersøgelserne foretages, og hvor de nødvendige  

 blodprøver udtages.
 Fælles regler for blodprøveudtagning  

 m.v.
§ 3. Til brug ved retsgenetiske  

 undersøgelser udtages normalt to blodprøver fra moderen, barnet  

 samt den eller de mænd, der er parter i sagen.
Blodprøverne  

 udtages i almindelighed med en uges mellemrum.
Stk. 2. Uanset bestemmelsen i stk. 1 kan  

 blodprøver i særlige tilfælde udtages samme dag, hvis  

 blodprøverne udtages af forskelligt personale.
Forud for hver enkelt  

 blodprøveudtagning skal identiteten på den person, som afgiver  

 prøven, kontrolleres, jf. § 4, stk. 1.
 Stk. 3. Bestemmelserne i stk. 1 og 2 finder tilsvarende  

 anvendelse ved blodprøveudtagning fra personer, der er nævnt i §  

 1, stk. 2, og § 2, stk. 2.
§ 4. Personer, der efter bestemmelserne i §§ 1 og  

 2 er inddraget i retsgenetiske undersøgelser, skal i forbindelse med  

 blodprøveudtagningen forevise billedlegitimation.
Dette gælder  

 dog ikke barnet.
Stk. 2. Mænd, der er parter i sagen, skal endvidere  

 fotograferes i forbindelse med blodprøveudtagningen.
Udtages flere  

 blodprøver samme dag, jf. § 3, stk. 2, skal manden kun fotograferes en  

 gang.
 Stk. 3. Bestemmelsen i stk. 2 finder tilsvarende  

 anvendelse på andre personer, der efter bestemmelserne i §§ 1 og 2 er  

 inddraget i retsgenetiske undersøgelser, hvis det på grund af  

 sagens omstændigheder skønnes nødvendigt.
 § 5. Når resultatet af de retsgenetiske  

 undersøgelser foreligger, gør statsamtet eller retten parterne  

 bekendt hermed.
 Stk. 2. De fotografier, der er nævnt i § 4, stk. 2  

 og  3, indgår sammen med resultatet af de retsgenetiske  

 undersøgelser i sagen og kan under den videre sagsbehandling  

 foreholdes sagens parter.
Ikrafttrædelse § 6. Bekendtgørelsen træder i kraft  

 den 1. juli 2002.
 Stk. 2. Bekendtgørelsen finder anvendelse på  

 behandling af faderskabssager om børn, som er født den 1. juli  

 2002 eller senere.
