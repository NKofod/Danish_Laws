Vejledning om råderet og godtgørelse for individuelle forbedringer i  

 almennyttigt boligbyggeri Indhold 1. Forord 2. Indledning 3. Generelle krav til forbedringsarbejderne 4. Positivlisten 5. Afdelingsmødets beslutninger om mulighed for  

 gennemførelse af yderligere forbedringsarbejder 6. Anmeldelse til boligselskabet 7. Godtgørelse 8. Tilsyn med boligselskabernes/foreningernes  

 administration af ordningen 9. Bilag 1. Forord Denne vejledning er skrevet for at hjælpe boligselskaberne med  

 administrationen af de nye regler om råderet i almennyttige boligafdelinger.  

 Endvidere er formålet at vejlede kommunalbestyrelserne om indholdet af deres  

 tilsynsforpligtelse over for boligselskabernes administration af  

 råderetsreglerne.
Der er samtidig udsendt en pjece om råderet, der specielt beregnet på  

 boligtagere giver en kort oversigt over råderetsreglerne.
Vejledningen vil  

 kunne bruges af mange boligtagere, der ønsker en uddybning af pjecen.
2. Indledning Nye regler Ved en ændring af boligbyggeriloven, lov nr. 347 af 9. juni 1993, er der  

 indført råderet for boligtagere i almennytige boligafdelinger.
Reglerne  

 findes i §§ 10 d, 10 e og 10 f i boligbyggeriloven og i Boligministeriets  

 bekendtgørelse nr. 404 af 21. juni 1993 om råderet og godtgørelse for  

 individuelle forbedringer i almennyttigt byggeri.
Reglerne er optaget som  

 bilag til vejledningen.
Boligtagerne har nu ret til at lave en række forbedringer m.v. af  

 lejlighederne.
Forbedringerne skal ikke retableres ved fraflytning, og  

 boligtagerne kan få økonomisk godtgørelse for forbedringerne, når de flytter.  

 Forbedringerne skal anmeldes til boligselskabet inden iværksættelsen, se  

 neden for under afsnit 6.
Positivlisten Alle boligtagere har ret til at lave de forbedringer, som er fastsat i  

 positivlisten, Boligministeriets bekendtgørelse nr. 404 af 21. juni 1993.
Yderligere forbedringsarbejder Herudover kan afdelingsmødet beslutte, at der skal være mulighed for at  

 lave yderligere forbedringer af afdelingens boliger.
Afdelingsmødet kan både  

 tillade arbejder, som giver ret til godtgørelse, og arbejder, som ikke giver  

 ret til godtgørelse.
Afdelingsmødet kan ikke fratage lejerne adgang til  

 godtgørelse for forbedringer, der er fastsat i positivlisten.
Forholdet til lejelovens regler Der er med de nye regler gjort endeligt op med mulighederne for at lave  

 forbedringer i almennyttigt byggeri.
Lejelovens regler i § 63 om  

 forbedringsarbejder finder derfor ikke længere anvendelse på almennyttigt  

 byggeri.
Lejelovens § 29 finder derimod stadig anvendelse.
Efter denne regel har  

 boligtageren ret til at foretage sædvanlige installationer i det lejede  

 f.eks. opvaskemaskine, vaskemaskine eller tørretumbler.
Det forudsætter, at  

 ejendommens installationer er egnede til det.
Boligtageren skal selv betale  

 installationerne og kan tage dem med sig ved flytning.
 Hvis boligtageren anskaffer tilsvarende installationer ved en udnyttelse  

 af råderetten i forbindelse med forbedringer af f.eks. køkken eller bad,  

 hører installationerne til lejligheden og kan ikke medtages ved fraflytning.  

 Der skal foretages notering herom på lejekontrakten, eller der kan oprettes  

 et tillæg til kontrakten, der underskrives af parterne.
Lejeforhøjelse til vedligeholdelse og fornyelse Vaskemaskiner, tørretumblere og opvaskemaskiner er normalt ikke  

 standardudstyr.
Anskaffes disse installationer via råderetten, medfører det  

 derfor en lejeforhøjelse svarende til de gennemsnitlige udgifter til  

 vedligeholdelse og fornyelse af installationerne.
Det samme gælder ved  

 installation af køleskabe, dybfrysere og komfurer i afdelinger, hvor disse  

 installationer ikke er en del af lejeaftalen.
Genanskaffelse Boligtageren har altid krav på, at der henlægges til og genanskaffes en  

 tilsvarende installation.
Hvis boligtageren ønsker det, kan det aftales med  

 boligselskabet, hvordan der skal forholdes ved genanskaffelse.
Aftalen må  

 ikke belaste de øvrige boligtagere økonomisk.
 Hvis installationerne anskaffes efter lejelovens § 29, er de som tidligere  

 nævnt boligtagerens ejendom og kan medtages ved flytning.
Hvilke arbejder Der kan efter råderetsreglerne udføres arbejder, som * er rimelige og hensigtsmæssige såvel for den nuværende boligtager som  

 for efterfølgende boligtagere, * tilfører boligen forbedret kvalitet i brugsmæssig henseende, * begrænser el-, vand- og gasforbrug og/eller, * medvirker til en reduktion af udgifterne til vedligeholdelse i boligen.
3. Generelle krav til forbedringsarbejderne (Boligbyggerilovens § 10 d, stk. 4, og § 10 e, stk. 2,  

 bekendtgørelsens § 2.) Ikke vedligeholelse Råderetsreglerne kan ikke bruges til at få lavet arbejder, som må anses  

 for vedligeholdelse.
Kvalitetsniveau Råderetsreglerne forudsætter, at der er tale om forbedringer m.v.
Det  

 indebærer, at ikke enhver fornyelse/udskiftning kan anses for en forbedring.  

 Det, der ønskes installeret, skal således have en acceptabel kvalitet.
Arbejder der ikke kan laves Der kan efter råderetsreglerne ikke laves arbejder som:
* er urimelige eller uhensigtmæssige, * indebærer fare, herunder brandfare, * påfører de enkelte bygningsbestanddele ulemper, * er uhensigtsmæssige i forhold til de fælles basisinstallationer eller  

 bygningens klimaskærm, * fratager boligen dens karakter af almennyttig bolig, eller * forringer eller fratager lejligheden dens karakter af velegnet bolig for  

 ældre og personer med handicap, * er i strid med bestemmelser i en lokalplan eller i servitutter.
Retablering Laves de med prik markerede arbejder på trods af råderetsreglerne, skal  

 der ske retablering for boligtagerens regning, når boligselskabet kræver det  

 og senest ved fraflytning.
Der kan ikke ydes godtgørelse til særlig luksusprægede eller  

 energikrævende arbejder som f.eks. spa-pools og saunaer.
Se neden for under  

 afsnit 7.
Autoriserede håndværkere Arbejderne skal laves håndværksmæssigt forsvarligt.
Autoriserede  

 håndværkere skal anvendes, hvor lovgivningen stiller krav om det.
Særlige vedligeholdelsesudgifter Visse forbedringsarbejder kan medføre særlige vedligeholdelsesudgifter for  

 boligafdelingen.
Det kan være udgifter vedrørende ejendommens  

 basisinstallationer som følge af ændret rørføring eller forøget udvendig  

 vedligeholdelse som følge af opførelse af carporte eller udestuer.
Sådanne  

 udgifter skal opkræves som lejeforhøjelser for de boligtagere, der har fået  

 lavet arbejderne og for boligtagere, der senere overtager lejemålet.  

 Udgifterne må ikke belaste andre boligtagere.
Forholdet til vedligeholdelsesreglementerne Forbedringsarbejder skal overholde reglerne i de lokale  

 vedligeholdelsesreglementer.
Disse regler er fastsat i medfør af  

 Boligstyrelsens bekendtgørelse nr. 433 af 22. juni 1987 om vedligeholdelse og  

 istandsættelse af almennyttige boligselskabers boliger.
Det kan f.eks. være  

 regler, som skal sikre bevaring af en boligafdelings særlige æstetiske  

 særpræg vedrørende farvevalg, overfladebehandling, bevaring af stuk i lofter  

 og fyldningsdøre m.v.
4. Positivlisten Positivlisten Boligtagere i almennyttige boligafdelinger har ret til at gennemføre og få  

 økonomisk godtgørelse ved fraflytning for følgende forbedringsarbejder m.v.  

 vedrørende den enkelte bolig:
a. energibesparende foranstaltninger, herunder efterisolering,  

 forsatsvinduer, termostatventiler o.lign., b. andre ressourcebesparende foranstaltninger, f.eks  

 vandbesparende foranstaltninger o.lign., c. etablering, forbedring og renovering af bad, wc og køkkener  

 samt flytning, fjernelse og opsætning af skillevægge som nødvendiggøres  

 heraf, d. tekniske installationer, herunder elinstallationer.
 Ad a.
Varmeforsyningsanlæg Udskiftning af varmeforsyningsanlægget eller dele heraf, bortset fra  

 termostatventiler, er ikke omfattet af positivlisten.
Det skyldes, at  

 moderniseringer eller fornyelser af varmeforsyningsanlægget ikke kan ske  

 særskilt for de enkelte lejligheder.
I kæde- rækkehuse el.lign. kan det dog på et afdelingsmøde besluttes at  

 tillade forbedringer af varmeforsyningsanlæggene i de enkelte huse.
Der  

 henvises til afsnit 5.
Vinduer Udskiftning af vinduer, herunder skift til termoruder, er ikke omfattet af  

 positivlisten.
Det skyldes, at vinduesudskiftninger bl.a. af æstetiske grunde  

 ikke bør ske individuelt for de enkelte lejligheder.
Derimod vil der være  

 mulighed for at opsætte forsatsvinduer.
 Andre eksempler på energibesparende foranstaltninger er elbesparende  

 hvidevarer o.lign.
 Ad b.
Ressourcebesparende foranstaltninger Som eksempler på andre ressourcebesparende foranstaltninger kan nævnes  

 anskaffelse af vandbesparende blandingbatterier, brusehoveder, toiletter,  

 m.v.
 Ad c.
 Omfatter alle de delarbejder i form af murerarbejde, vvs-arbejde,  

 tømrer/snedkerarbejde, elinstallationer, malerarbejde m.v., som indgår i  

 forbedringsarbejdet.
 Endvidere indgår alle udgifter til anskaffelse af fast inventar,  

 installationer, materialer, hårde hvidevarer m.v.
Bad og wc Hårde hvidevarer m.v., som installeres i forbindelse med udnyttelse af  

 råderetten, hører til lejligheden.
De kan derfor ikke medtages ved  

 fraflytning.
Der skal foretages notering herom på lejekontrakten eller i et  

 bilag til kontrakten.
Boligtageren kan i stedet benytte sig af sin ret efter lejelovens § 29 til  

 at installere hårde hvidevarer m.v.
Så indgår udgiften til anskaffelsen ikke  

 i beregningsgrundlaget for godtgørelsen for forbedringsarbejderne, og  

 boligtageren kan medtage hvidevarerne ved fraflytning.
Der henvises til  

 afsnit 2 ovenfor.
 Ad d.
Tekniske installationer Omfatter f.eks. etablering eller forbedring af ventilationsanlæg og enhver  

 form for elinstallationer.
Omfatter ikke telefon og antenneinstallationer.
5. Afdelingsmødets beslutninger om mulighed for  

 gennemførelse af yderligere forbedringsarbejder (Boligbyggerilovens § 10 d, stk. 2 og 3 og § 10 f.) Arbejder ud over positivlisten Afdelingsmødet kan ved almindelig stemmeflerhed beslutte at give mulighed  

 for at lave forbedringsarbejder ud over de ovenfor i positivlisten - afsnit 4  

 - beskrevne.
Efter de almindelige regler i selskabernes vedtægter kan  

 afdelingsmødet dog beslutte, at den endelige afgørelse skal træffes ved en  

 urafstemning blandt afdelingens beboere.
Disse arbejder skal heller ikke retableres ved fraflytning.
Der kan gives  

 mulighed for at udføre enhver form for arbejder, som opfylder de generelle  

 betingelser under afsnit 3, og som ikke allerede er medtaget på  

 positivlisten.
Eksempler Det kan f.eks. være:
* skillevægsændringer, der ikke er en følge af forbedring m.v. af bad, wc  

 eller køkkener, * lydisolering, * carporte, * udestuer, eller * inddækning af altaner.
Afdelingsmødet skal ikke tage stilling til de enkelte arbejder, men skal  

 afgøre, hvilke slags forbedringsarbejder, der kan laves i de enkelte typer af  

 boliger i afdelingen.
Det kan besluttes at give mulighed for at lave  

 forskellige arbejder for de enkelte typer af boliger i afdelingen.
Med og uden godtgørelse Afdelingsmødet kan både beslutte at give mulighed for at lave arbejder,  

 der giver ret til godtgørelse, og arbejder der ikke giver ret til  

 godtgørelse.
Godkendelse i boligselskabet Afdelingsmødets afgørelser af hvilke forbedringsarbejder, der kan udføres,  

 skal godkendes af boligselskabets bestyrelse.
 Boligselskabet kan kun afslå forbedringsarbejder, som vil medføre  

 udlejningsvanskeligheder, eller som ikke opfylder de betingelser, der er  

 anført under afsnit 3.
Liste over yderligere arbejder Selskabet skal udarbejde en liste over de arbejder, som boligtagerne i de  

 enkelte boligafdelinger har mulighed for at lave.
Det skal fremgå af listen,  

 om arbejderne giver ret til godtgørelse.
Listen skal udsendes til beboerne.
Nye boligtagere skal have listen  

 tillige med eventuelle senere ændringer udleveret i forbindelse med indgåelse  

 af lejekontrakten.
Ændringer i listen skal besluttes på et afdelingsmøde og godkendes af  

 selskabets bestyrelse.
Den ændrede fortegnelse udsendes til boligtagerne.
6. Anmeldelse til Boligselskabet (Boligbyggerilovens § 10 d, stk. 5 og 6.) Anmeldelse inden iværksættelse Boligtagere, der ønsker at lave forbedringsarbejder, som er nævnt i  

 positivlisten, eller som er optaget på boligafdelingens liste, skal anmelde  

 arbejderne til boligselskabet, inden de går i gang.
Frister Boligselskabet skal hurtigst muligt og inden 8 uger efter anmeldelsen  

 skriftlig meddele boligtageren begrundet afslag, hvis selskabet ikke mener,  

 at arbejderne kan gennemføres.
Fristen regnes, fra anmeldelsen kommer frem  

 til selskabet, og til svaret kommer frem til boligtageren.
Der ses bort fra  

 juli måned.
Betingelser for afslag Boligselskabet kan kun meddele afslag, hvis arbejderne ikke opfylder de  

 under afsnit 3 og 5 nævnte betingelser.
Tilladelse efter boligbyggerilovens § 3 b Visse arbejder kræver kommunalbestyrelsens tilladelse efter  

 boligbyggerilovens § 3 b.
Det er f.eks. skillevægsforandringer, som ikke sker  

 i forbindelse med forbedring af bad eller køkken og opførelse af  

 tilbygninger, udestuer og garager og carporte.
Byggetilladelse Visse arbejder kræver byggetilladelse eller anmeldelse til  

 bygningsmyndighederne.
Det er f.eks. tilbygninger og opførelse af udestuer og  

 garager og carporte.
 I sager som kræver tilladelse efter boligbyggerilovens § 3 b eller  

 byggetilladelse eller anmeldelse skal boligselskabet inden for 8-ugersfristen  

 meddele boligtageren, at vedkommende ikke må gå i gang, før  

 kommunalbestyrelsen har truffet afgørelse.
Hvis boligselskabet ikke har reageret inden for 8-ugersfristen, kan  

 arbejdet sættes i gang.
Er arbejdet omfattet af byggelovgivningen, må det dog  

 ikke iværksættes uden byggetilladelse eller anmeldelse til  

 kommunalbestyrelsen som bygningsmyndighed.
Boligselskabet giver boligtageren  

 meddelelse herom.
Boligselskabet søger byggetilladelse Ansøgning om byggetilladelse eller anmeldelse til bygningsmyndigheden  

 foretages af boligselskabet.
Gebyr Byggesagsgebyret for kommunalbestyrelsens behandling af byggesagen betales  

 af boligtageren.
Boligselskabet kan opkræve et gebyr hos boligtageren for  

 selskabets behandling af byggesagen.
Gebyrets størrelse fastsættes således,  

 at det dækker boligselskabets udgifter til behandling af byggesagen.
 Når byggetilladelsen foreligger, giver boligselskabet boligtageren  

 meddelelse herom.
Konsekvenser af manglende anmeldelse Hvis reglerne om forudgående anmeldelse til boligselskabet ikke  

 overholdes, mister boligtageren retten til godtgørelse.
Endvidere kan  

 selskabet kræve retablering for boligtagerens regning, hvis arbejderne ikke  

 opfylder betingelserne i afsnit 3 eller er i strid med byggelovgivningen.
I  

 grove tilfælde kan boligselskabet opsige eller ophæve lejemålet efter de  

 almindelige regler herom.
7. Godtgørelse (Boligbyggerilovens § 10 e) Dokumentation af udgifter.
Besigtigelse Når arbejderne er gennemført, skal boligtageren over for boligselskabet  

 dokumentere de afholdte udgifter, og boligselskabet skal besigtige  

 arbejderne.
 Herefter beregnes et godtgørelsesbeløb til boligtageren.
 Ved beregningen af godtgørelsen tages der udgangspunkt i de afholdte  

 udgifter.
Hvilke udgifter kan medtages Som afholdte udgifter kan alene medregnes dokumenterede materialeudgifter  

 og dokumenterede udgifter til momsregistrerede virksomheder.
Værdien af eget  

 arbejde medregnes ikke.
 Der kan ikke medtages udgifter til arbejder, som jf. afsnit 3, ikke  

 lovligt kan gennemføres.
 Udgifter til eventuelle særligt luksusprægede eller særligt  

 energiforbrugende foranstaltninger som f.eks. spa-pools, saunaer, gulvvarme  

 eller bidet, kan ikke medtages.
Reduktion af udgifterne Boligselskabet kan reducere udgifterne, hvis de skønnes at være  

 uforholdsmæssigt høje sammenlignet med de sædvanligt forekomne udgifter til  

 den type arbejder.
Boligtageren bør derfor forinden undersøge, om priserne  

 for det udførte arbejde og de indkøbte materialer er rimelig.
 Boligselskabet kan reducere udgifterne med værdien af eksisterende  

 installationer, bygningsdele m.v., som er omfattet af forbedringsarbejderne.  

 Boligselskabet og boligtageren bør derfor, inden boligtageren går i gang,  

 aftale, med hvilken værdi de eksisterende installationer m.v. skal fratrækkes  

 i de udgifter, der danner grundlag for beregningen af godtgørelsen.
 Der skal ved værdiansættelsen tages hensyn til de eksisterende  

 installationers restlevetid og kvalitet, og til om de er tidssvarende.
 Endelig reduceres der i de afholdte udgifter for støtte efter anden  

 lovgivning.
 De udgifter, der herefter danner grundlag for beregningen af godtgørelse  

 (beregningsgrundlaget), påtegnes lejekontrakten.
Beregning af godtgørelse Godtgørelsen udgør den del af beregningsgrundlaget, som overstiger 5.135  

 kr. (bundfradrag). Der kan maksimalt beregnes en godtgørelse på 35.945 kr.  

 Udgifter herudover må boligtageren selv betale.
Er godtgørelsen på  

 beregningstidspunktet mindre end 2.054 kr. bortfalder den.
Beløbsgrænserne  

 reguleres en gang årligt.
 Regneeksempel badeværelse:
 Godtgørelsen opgøres endeligt til maksimumsbeløbet på 35.945 kr.
Flere forbedringsarbejder Der kan udføres flere forbedringsarbejder efter hinanden inden for det  

 samlede maksimum på i alt 35.945 kr.
Bundfradraget på 5.135 kr. skal  

 imidlertid fratrækkes i forbindelse med beregning af godtgørelse for hvert  

 enkelt forbedringsarbejde.
Det kan derfor bedst betale sig at samle flere  

 påtænkte arbejder i et samlet arbejde, med et bundfradrag.
Beløbsgrænserne vil blive reguleret efter prisudviklingen.
De regulerede  

 beløb offentliggøres en gang årligt.
Nedskrivning af godtgørelse Godtgørelsen nedskrives over 10 år, med 10 % for hvert år fordelt på lige  

 store dele pr. måned, forbedringen har været i brug.
Boligtageren og  

 selskabet kan aftale hurtigere nedskrivning.
Udbetaling af godtgørelse Hvis boligtageren fraflytter, inden godtgørelsen er fuldt nedskrevet,  

 udbetales restgodtgørelsen til boligtageren af boligselskabet fratrukket  

 boligtagerens eventuelle forpligtelser over for selskabet.
Hvis boligtageren fraflytter, men andre personer i husstanden fortsætter  

 lejemålet, skal der ikke udbetales godtgørelse.
Nedskrivningen af  

 godtgørelsen påvirkes heller ikke.
Den nye boligtager betaler Boligafdelingens udgift til godtgørelse betales af den nye boligtager.
Den  

 nye boligtager kan vælge mellem at betale et engangsbeløb eller en  

 lejeforhøjelse.
Betaling af engangsbeløb skal ske via boligselskabet og kan  

 ikke ske direkte fra den nye til den fraflyttede boligtager.
Lejeforhøjelse Hvis boligtageren vælger lejeforhøjelse, skal lejeforhøjelsen dække  

 boligafdelingens udgifter både til selve godtgørelsen og til renter i  

 forbindelse med finansieringen af godtgørelsen.
Finansiering af godtgørelse Boligselskabet skal sørge for, at boligafdelingens udgifter til  

 godtgørelse finansieres på den for afdelingen billigst mulige måde.
Ved  

 finansiering med selskabets eller afdelingens egne midler beregnes der en  

 rente svarende til normal bankrente for tilsvarende lån.
Boligselskabet bør  

 gøre boligtageren opmærksom på, at der ikke er skattefradragsret for den del  

 af lejeforhøjelsen, som er renteudgifter.
Boligselskabet bør basere lejeforhøjelsen på en annuitetsafvikling af  

 restgodtgørelsen med lige store ydelser hver måned.
Hvis den tidligere  

 boligtager har valgt at betale restgodtgørelsen ved en lejeforhøjelse, er en  

 efterfølgende boligtager ligeledes henvist til at betale restgodtgørelsen ved  

 en lejeforhøjelse.
Lejeforhøjelsens varighed Lejeforhøjelsen ophører, når nedskrivningsperioden udløber.  

 Lejeforhøjelsen kan indgå i beregningsgrundlaget for individuel boligstøtte.
Forbedringslejeforhøjelse Ved visse former for permanente forbedringer f.eks. udestuer, carporte,  

 tilbygninger o.l. skal selskabet, i forbindelse med den første genudlejning  

 efter at forbedringen er nedskrevet, gennemføre en forbedringslejeforhøjelse  

 svarende til den forøgede brugsværdi.
Flere samtidige arbejder Der sker nedskrivning af godtgørelsen for hvert enkelt arbejde for sig.  

 Flere arbejder, der er udført samtidig f.eks. renovering af badeværelse og  

 køkken, anses som et arbejde, når det er anmeldt som et arbejde til  

 selskabet.
Nye forbedringsarbejder Der kan, efterhånden som et godtgørelsesbeløb nedskrives, skabes plads til  

 godtgørelse for nye forbedringsarbejder inden for det fastsatte maksimum på i  

 alt 35.945 kr.
Bundfradraget på 5.135 kr. skal dog fratrækkes ved beregning  

 af godtgørelse for hvert enkelt af de nye arbejder.
Det kan derfor som nævnt  

 bedst betale sig at samle flere nye arbejder i et samlet arbejde med et  

 bundfradrag.
Udbetaling af restgodtgørelse Fraflytter en boligtager, som har betalt godtgørelsen kontant, inden  

 godtgørelsen er fuldt afskrevet, har vedkommende ret til at få udbetalt  

 restgodtgørelsen modregnet eventuelle forpligtelser over for boligselskabet.  

 Den nye boligtager kan så vælge at betale restgodtgørelsen som et  

 engangsbeløb eller som en lejeforhøjelse, som beskrevet ovenfor.
 Regneeksempel:
Retten til godtgørelse bevares Boligtagere, som har lavet forbedringsarbejder, bevarer retten til  

 godtgørelse ved fraflytning, selvom afdelingsmødet senere ændrer eller  

 ophæver muligheden for at gennemføre tilsvarende forbedringsarbejder.  

 Ligeledes skal en boligtager, som overtager lejemålet, inden godtgørelsen er  

 afskrevet, betale boligafdelingens udgift til godtgørelse kontant eller ved  

 en lejeforhøjelse.
8. Tilsyn med boligselskabernes/foreningernes  

 administration af ordningen (Boligbyggerilovens § 18, stk. 1.) Kommunalbestyrelsen fører tilsyn Kommunalbestyrelserne fører tilsyn med boligselskabernes administration af  

 reglerne om råderet og godtgørelse for individuelle forbedringer.
 Som led i udøvelsen af sit tilsyn kan kommunalbestyrelsen stille krav om,  

 at den under afsnit 5 omhandlede liste over hvilke yderligere  

 forbedringsarbejder, der efter beslutning på afdelingsmødet kan udføres,  

 fremsendes til kommunen.
Boligretten Det kommunale tilsyn indebærer f.eks., at kommunalbestyrelsen, hvis den  

 bliver opmærksom på, at selskabet har fastsat regler, der indskrænker  

 boligtagerens ret til at foretage forbedringer m.v. i henhold til  

 positivlisten, må rette henvendelse til selskabet.
Eventuelle tvister mellem  

 boligtageren og selskabet vedrørende beregning af godtgørelsen henhører under  

 boligretten.
 Bygge- og Boligstyrelsen den 5. maj 1994.
