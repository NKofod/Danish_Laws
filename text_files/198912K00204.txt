Nr LSF 204 Forslag til Lov om ændring af de kommunale styrelseslove Fremsat af indenrigsministeren (Thor Pedersen) den 14. marts 1990 Vedtaget ved tredjebehandling den 18. maj 1990 Lov nr. 389 af 13/06/1990 § 1 I lov om kommunernes styrelse, jf. lovbekendtgørelse nr. 31 af 22. januar  

 1990, affattes § 61, stk. 1, således:
»Har kommunalbestyrelsen truffet en beslutning, der strider mod  

 lovgivningen, kan tilsynsmyndigheden sætte beslutningen ud af kraft.
Under  

 behandlingen af sagen kan tilsynsmyndigheden midlertidigt suspendere den  

 pågældende beslutning.
Er beslutningen bragt til udførelse, kan den dog kun  

 suspenderes eller sættes ud af kraft, hvis 1) en part over for tilsynsmyndigheden skriftligt fremsætter begæring  

 herom, 2) der ikke efter anden lovgivning er en klageinstans og 3) væsentlige hensyn, særlig til private interesser, ikke taler  

 herimod.« § 2 I lov om Københavns kommunes styrelse, jf. lovbekendtgørelse nr. 538 af  

 3. august 1989, som ændret ved lov nr. 729 af 2. december 1989, affattes §  

 48, stk. 1, således:
»Har borgerrepræsentationen truffet en beslutning, der strider mod  

 lovgivningen, kan indenrigsministeren sætte beslutningen ud af kraft.
Under  

 behandlingen af sagen kan indenrigsministeren midlertidigt suspendere den  

 pågældende beslutning.
Er beslutningen bragt til udførelse, kan den dog kun  

 suspenderes eller sættes ud af kraft, hvis 1) en part over for tilsynsmyndigheden skriftligt fremsætter begæring  

 herom, 2) der ikke efter anden lovgivning er en klageinstans og 3) væsentlige hensyn, særlig til private interesser, ikke taler  

 herimod.« § 3 Loven træder i kraft den 1. juli 1990.
Oprindeligt fremsat forslag § 1 I lov om kommunernes styrelse, jf. lovbekendtgørelse nr. 31 af 22. januar  

 1990, affattes § 61, stk. 1, således:
»Har kommunalbestyrelsen truffet en beslutning, der strider mod  

 lovgivningen, kan tilsynsmyndigheden sætte beslutningen ud af kraft.
Under  

 behandlingen af sagen kan tilsynsmyndigheden midlertidigt suspendere den  

 pågældende beslutning.
Er beslutningen bragt til udførelse, kan den dog kun  

 suspenderes eller sættes ud af kraft, hvis 1) en part over for tilsynsmyndigheden skriftligt fremsætter begæring  

 herom, 2) der ikke efter anden lovgivning er en klageinstans, og 3) væsentlige hensyn, særligt til private interesser, ikke taler  

 herimod.« § 2 I lov om Københavns kommunes styrelse, jf. lovbekendtgørelse nr. 538 af 3.  

 august 1989, som ændret ved lov nr. 729 af 2. december 1989, affattes §  

 48, stk. 1, således:
»Har borgerrepræsentationen truffet en beslutning, der strider mod  

 lovgivningen, kan indenrigsministeren sætte beslutningen ud af kraft.
Under  

 behandlingen af sagen kan indenrigsministeren midlertidigt suspendere den  

 pågældende beslutning.
Er beslutningen bragt til udførelse, kan den dog kun  

 suspenderes eller sættes ud af kraft, hvis 1) en part over for tilsynsmyndigheden skriftligt fremsætter begæring  

 herom, 2) der ikke efter anden lovgivning er en klageinstans, og 3) væsentlige hensyn, særligt til private interesser, ikke taler  

 herimod.« § 3 Loven træder i kraft den 1. juli 1990.
Bemærkninger til lovforslaget Formålet med lovforslaget er at effektivisere tilsynet med kommunestyret i  

 de - ret få - tilfælde, hvor en kommunalbestyrelse (en kommunal myndighed)  

 træffer ulovlige beslutninger af en vis grovhed.
Med henblik på at sikre tilsynsmyndighedens mulighed for behandling af  

 sådanne sager foreslås to ændringer i tilsynsmyndighedens beføjelser  

 vedrørende annullation af kommunale beslutninger.
For det første foreslås  

 det, at der indføres en adgang til at suspendere en kommunalbestyrelses  

 beslutning under tilsynsmyndighedens behandling af spørgsmålet om  

 beslutningens lovlighed, og for det andet foreslås en begrænset adgang til at  

 foretage suspension og annullation, uanset at beslutningen er bragt til  

 udførelse.
Efter den gældende bestemmelse i styrelseslovens § 61, stk. 1 - og den  

 tilsvarende bestemmelse i § 48, stk. 1, i den københavnske styrelseslov - kan  

 tilsynsmyndigheden sætte en beslutning, der er i strid med lovgivningen, ud  

 af kraft, hvis den ikke er bragt til udførelse.
Som angivet i forarbejderne  

 til bestemmelsen er annullation udelukket fra det tidspunkt, hvor  

 beslutningen har fået retsvirkninger udadtil, typisk ved at adressaten har  

 fået meddelelse om beslutningen fra et kompetent organ.
Denne indskrænkning i  

 annullationsbeføjelsen, der altid har været fastholdt i Indenrigsministeriets  

 praksis, blev lovfæstet ved en ændring af styrelseslovenes  

 sanktionsbestemmelser (lov nr. 210 af 16. maj 1984).
 Det afgørende er således, om kommunalbestyrelsens beslutning har fået  

 retsvirkninger udadtil på en sådan måde, at kommunalbestyrelsen ikke længere  

 har rådighed over sagen, eller om beslutningen alene har retsvirkninger, der  

 vender indad i den kommunale organisation, således som det eksempelvis er  

 tilfældet med hensyn til beslutninger vedrørende driften af kommunale  

 institutioner m.v. eller kommunalbestyrelsens valg af medlemmer til udvalg.
I de fleste tilfælde vil en kommunalbestyrelses beslutning have fået  

 retsvirkninger udadtil på det tidspunkt, hvor den kommunale tilsynsmyndighed  

 - de for hvert amt nedsatte tilsynsråd og Indenrigsministeriet - får kendskab  

 til den ulovlige beslutning.
I praksis er annullationsbeføjelsens  

 anvendelsesområde derfor meget begrænset.
Forslaget om, at den kommunale tilsynsmyndighed tillægges en  

 suspensionsbeføjelse, tilsigter at give tilsynsmyndigheden en reel mulighed  

 for annullation af en kommunalbestyrelses beslutning.
Det undgås, at  

 tilsynsmyndigheden i forbindelse med den nødvendige behandling af spørgsmålet  

 om beslutningens lovlighed afskæres fra en annullation som følge af, at  

 beslutningen i mellemtiden er bragt til udførelse, således at den har fået  

 retsvirkninger udadtil.
 Suspensionsbeføjelsen kan således betragtes som et naturligt supplement  

 til annullationsbeføjelsen, idet det herved sikres, at tilsynsmyndigheden kan  

 tilvejebringe det nødvendige beslutningsgrundlag uden risiko for, at  

 annullationsadgangen forskertses ved en gennemførelse af beslutningen.
Det må forudsættes, at der er en bestyrket mistanke om en ulovlighed af en  

 vis grovhed.
Dette skal ses i sammenhæng med, at en annullation efter  

 gældende ret forudsætter, at der ikke er rimelig tvivl om ulovligheden af den  

 trufne beslutning, samt at en annullation i det konkrete tilfælde må anses  

 for påkrævet.
Det er almindeligt antaget, at det kommunale tilsyn viger i det omfang,  

 der er en klageinstans, som kan behandle sagen.
I overensstemmelse hermed vil  

 suspensionsbeføjelsen ikke kunne anvendes, når der inden for det pågældende  

 sagsområde er en klageinstans, som i det konkrete tilfælde vil kunne tage  

 stilling til gyldigheden af den trufne beslutning, efter at den er bragt til  

 udførelse.
 Det må påregnes, at suspensionsbeføjelsen kun vil få et ret begrænset  

 anvendelsesområde, hvor det ud fra et retshåndhævelsessynspunkt må anses for  

 nødvendigt, at tilsynsmyndigheden umiddelbart griber ind for at sikre, at  

 offentlige interesser ikke krænkes ved kommunalbestyrelsens tilsidesættelse  

 af lovgivningen.
Det er på denne baggrund ikke fundet nødvendigt eller hensigtsmæssigt at  

 fastsætte en frist for varigheden af en meddelt suspension.
Det må dog  

 forudsættes, at tilsynsmyndigheden vil behandle sådanne sager så hurtigt som  

 muligt.
Hvis den ulovlige beslutning er bragt til udførelse, således at den har  

 fået retsvirkninger udadtil, er den kommunale tilsynsmyndighed som nævnt  

 afskåret fra at anvende annullationsbeføjelsen.
Efter gældende ret kan kun en  

 eventuel klageinstans og domstolene tage stilling til gyldigheden af  

 forvaltningsafgørelsen eller den privatretlige disposition.
Klagemyndigheder  

 har således videregående beføjelser end de kommunale tilsynsmyndigheder.
 Begrænsningen i tilsynsmyndighedens annullationsadgang medfører, at  

 tilsynsmyndigheden - med den gældende retstilstand - vilkårligt bliver  

 afskåret fra at skride ind over for ulovlige, kommunale beslutninger.  

 Lovforslaget skal sikre, at tilsynsmyndighedens annullationsadgang, som er  

 begrundet i hensynet til beskyttelsen af de offentlige interesser, ikke  

 begrænses mere end nødvendigt.
Den gældende begrænsning forekommer ubegrundet i de tilfælde, hvor der er  

 meddelt en borger en ulovlig, bebyrdende forvaltningsafgørelse, som den  

 pågældende ønsker annulleret.
Hvis der i et sådant tilfælde ikke er et  

 væsentligt modhensyn til andre borgere, og der ikke er nogen klageinstans, er  

 det vanskeligt at begrunde, at det forhold, at kommunalbestyrelsens  

 beslutning er bragt til udførelse, skal sikre kommunalbestyrelsen imod  

 annullation og dermed tillige forringe borgerens retsstilling.
 Noget selvstændigt hensyn til kommunalbestyrelsen er der ikke, idet en  

 annullation er lige indgribende for kommunalbestyrelsen, uanset om den  

 foretages før eller efter, at beslutningen er bragt til udførelse.
Efter forslaget vil det være en betingelse for tilsynsmyndighedens  

 anvendelse af annullationsbeføjelsen, at der ikke efter anden lovgivning er  

 en klageinstans.
Når der på et område er en klageinstans, bør den kommunale  

 tilsynsmyndighed ikke kunne gribe ind.
Det er ikke fundet rimeligt at fastsætte en bestemt frist for partens  

 fremsættelse af begæringen om annullation.
En begæring om annullation vil  

 typisk blive fremsat kort efter, at adressaten har fået meddelt afgørelsen.  

 Dog kan det ikke udelukkes, at der kan være tilfælde, hvor adressaten først  

 på et senere tidspunkt får kendskab til, at den trufne afgørelse er i strid  

 med lovgivningen.
Hvis der i et sådant tilfælde ikke er væsentlige modhensyn,  

 særligt til en trediemand, men efter omstændighederne også til kommunen, bør  

 tilsynsmyndigheden kunne anvende annullationsbeføjelsen.
Det gælder dog - som  

 anført - ikke, hvis en klage over afgørelsen kan indbringes eller kunne være  

 indbragt for en klageinstans.
 Det foreslås, at ændringerne i styrelsesloven træder i kraft den 1. juli  

 1990. Tilsynsmyndigheden vil ikke kunne anvende de udvidede beføjelser med  

 hensyn til kommunalbestyrelsers beslutninger, der er truffet før denne dato.
 Vedrørende tilblivelsen af bestemmelsen i § 61 i den nuværende affattelse  

 henvises til Folketingstidende 1983/84, 2. samling, sp. 666, 1567, 5791 og  

 6145 samt tillæg A sp. 1403, tillæg B sp. 367 og tillæg C sp. 285.
 Lovforslaget vil ikke medføre nogen økonomiske eller administrative  

 konsekvenser for staten eller kommunerne.
 Lovforslaget har været forelagt Justitsministeriet.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunernes styrelse, jf. lovbekendtgørelse nr. 31 af 22. januar  

 1990, affattes § 61, stk. 1, således:
»Har kommunalbestyrelsen truffet en beslutning, der strider mod  

 lovgivningen, kan tilsynsmyndigheden sætte beslutningen ud af kraft.
Under  

 behandlingen af sagen kan tilsynsmyndigheden midlertidigt suspendere den  

 pågældende beslutning.
Er beslutningen bragt til udførelse, kan den dog kun  

 suspenderes eller sættes ud af kraft, hvis 1) en part over for tilsynsmyndigheden skriftligt fremsætter begæring  

 herom, 2) der ikke efter anden lovgivning er en klageinstans, og 3) væsentlige hensyn, særligt til private interesser, ikke taler  

 herimod.« § 61. Har kommunalbestyrelsen truffet en beslutning, der strider mod  

 lovgivningen, kan tilsynsmyndigheden sætte beslutningen ud af kraft, hvis den  

 ikke er bragt til udførelse.
 Stk. 2. Undlader kommunalbestyrelsen at udføre en foranstaltning, som den  

 efter lovgivningen har pligt til at udføre, kan tilsynsmyndigheden pålægge de  

 medlemmer af kommunalbestyrelsen, som er ansvarlige for undladelsen,  

 tvangsbøder.
 Stk. 3. Tilsynsmyndigheden kan anlægge erstatningssag mod et  

 kommunalbestyrelsesmedlem, som er ansvarlig for, at kommunen er påført et  

 tab.
Stk. 4. Tilsynsmyndigheden kan frafalde sagsanlæg mod, at det pågældende  

 medlem inden en fastsat frist indbetaler et nærmere angivet beløb til  

 kommunen.
Ved beløbets fastsættelse kan der tages hensyn til den udviste  

 skyld, skadens størrelse og omstændighederne i øvrigt.
Dersom medlemmet  

 indvilliger i at betale beløbet og indbetaler dette inden den fastsatte  

 frist, kan der ikke fremsættes yderligere erstatningskrav mod den pågældende.
 Stk. 5. Et medlem kan ikke unddrage sig ansvar ved at undlade at stemme.
 Stk. 6. Bestemmelserne i stk. 1-5 gælder tilsvarende for:
 1) Økonomiudvalget og dets medlemmer.
 2) Et stående udvalg og dets medlemmer.
 3) En magistrat og dens medlemmer.
 4) Et udvalg nedsat af kommunalbestyrelsen til at varetage opgaver efter  

 bistandslovens afsnit VIII og udvalgets medlemmer.
 5) Et kommunalt fællesskab, jf. § 60, og medlemmerne af fællesskabets  

 organer.
Stk. 7. Tilsynsrådenes afgørelser efter stk. 1 kan af kommunalbestyrelsen  

 ankes til indenrigsministeren.
Tilsynsrådenes afgørelser efter stk. 2, 3 og 4  

 kan af de pågældende medlemmer af kommunalbestyrelsen ankes til  

 indenrigsministeren.
§ 2 I lov om Københavns kommunes styrelse, jf. lovbekendtgørelse nr. 538 af 3.  

 august 1989, som ændret ved lov nr. 729 af 2. december 1989, affattes §  

 48, stk. 1, således:
»Har borgerrepræsentationen truffet en beslutning, der strider mod  

 lovgivningen, kan indenrigsministeren sætte beslutningen ud af kraft.
Under  

 behandlingen af sagen kan indenrigsministeren midlertidigt suspendere den  

 pågældende beslutning.
Er beslutningen bragt til udførelse, kan den dog kun  

 suspenderes eller sættes ud af kraft, hvis 1) en part over for tilsynsmyndigheden skriftligt fremsætter begæring  

 herom, 2) der ikke efter anden lovgivning er en klageinstans, og 3) væsentlige hensyn, særligt til private interesser, ikke taler  

 herimod.« § 48. Har borgerrepræsentationen truffet en beslutning, der strider mod  

 lovgivningen, kan indenrigsministeren sætte beslutningen ud af kraft, hvis  

 den ikke er bragt til udførelse.
 Stk. 2. Undlader borgerrepræsentationen at udføre en foranstaltning, som  

 den efter lovgivningen har pligt til at udføre, kan indenrigsministeren  

 pålægge de medlemmer af borgerrepræsentationen, som er ansvarlige for  

 undladelsen, tvangsbøder.
 Stk. 3. Indenrigsministeren kan anlægge erstatningssag mod et medlem af  

 borgerrepræsentationen, som er ansvarlig for, at kommunen er påført et tab.
Stk. 4. Indenrigsministeren kan frafalde sagsanlæg mod, at det pågældende  

 medlem inden en fastsat frist indbetaler et nærmere angivet beløb til  

 kommunen.
Ved beløbets fastsættelse kan der tages hensyn til den udviste  

 skyld, skadens størrelse og omstændighederne i øvrigt.
Dersom medlemmet  

 indvilliger i at betale beløbet og indbetaler dette inden den fastsatte  

 frist, kan der ikke fremsættes yderligere erstatningskrav mod den pågældende.
 Stk. 5. Et medlem kan ikke unddrage sig ansvar ved at undlade at stemme.
 Stk. 6. Bestemmelserne i stk. 1-5 gælder tilsvarende for:
 1) Magistraten og dens medlemmer.
 2) Det udvalg (børne- og ungdomsnævnet) som borgerrepræsentationen  

 nedsætter til at varetage opgaver efter bistandslovens afsnit VIII, og  

 udvalgets medlemmer.
