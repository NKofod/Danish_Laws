(Til kommuner og amtskommuner) Efter bistandslovens § 85 a, stk. 1, kan kommunalbestyrelsen beslutte, at  

 beboerne i et eller flere af de plejehjem, der hører under kommunen, får  

 udbetalt social pension.
Kommunalbestyrelsen underretter Socialstyrelsen om  

 sådanne ordninger, inden de gennemføres.
I Socialstyrelsens vejledning nr. 2 af 18. august 1988 om nogle tilbud til  

 ældre, førtidspensionister m.fl. efter bistandslovens § 60 og §§ 74-86, er  

 nævnt i pkt. 6, at ordningerne offentliggøres i Lovtidende.
Efter drøftelse  

 med Justitsministeriet er offentliggørelse i Lovtidende imidlertid ikke  

 fundet nødvendig.
 I stedet udsendes som bilag til denne cirkulæreskrivelse en oversigt over  

 de indberetninger, der er modtaget pr. 1.juli 1989 om plejehjem, hvor  

 kommunalbestyrelsen har truffet beslutning om at udbetale social pension.
Oversigten påregnes ajourført hvert halve år.
Kommunalbestyrelserne  

 anmodes med henblik herpå om skriftligt at indberette eventuelle ændringer  

 til Socialstyrelsen, f.eks. ændret ikrafttrædelsesdato for  

 pensionsudbetalingen.
 Kommunalbestyrelserne anmodes om at underrette relevante myndigheder om  

 pensionsudbetalingen, f.eks. de kommuner, der har henvist beboere til  

 plejehjem med pensionsudbetaling, de kommunale revisioner og  

 ankemyndighederne.
Socialstyrelsen, den 14. juli 1989 Grethe Buss,afdelingschef /Anne Lind Madsen kontorchef Socialstyrelsen 1.07.1989 Oversigt over kommuner, der har besluttet at indføre pensionsudbetaling på plejehjem i henhold til bistandslovens paragraf 85.a.
