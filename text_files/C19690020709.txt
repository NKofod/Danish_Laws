 § 1.  I sager, hvor vederlag for forkyndelse til en  

 stævningsmand ifølge retsplejelovens § 153, stk. 4, skal afholdes af retten,  

 udbetales vederlaget månedsvis eller kvartalsvis bagud af den ret, der har  

 beskikket stævningsmanden.
Stk. 2.  Udbetalingen finder sted på grundlag af en af  

 stævningsmanden på en særlig blanket udfærdiget regning.
Blanketten kan  

 rekvireres fra Statens Trykningskontor.
Retten foretager stikprøvekontrol af  

 et antal poster på regningen.
§ 2.  Vederlaget til vidner ved de af sognefogeden  

 udførte forretninger udbetales af denne.
Kvittering meddeles på en særlig  

 blanket, der kan rekvireres fra Statens Trykningskontor.  

 Kvitteringsblanketten indsendes månedsvis eller kvartalsvis til  

 dommerkontoret, der refunderer det udlagte beløb.
Såfremt sognefogeden  

 begærer det, kan der til dækning af vidnegebyrerne af dommerkontorets kasse  

 udbetales et forskudsbeløb på højst 100 kr.
 Stk. 2.  Udbetaling af vederlag til vidner i  

 fogedforretninger i øvrigt sker efter dommerens nærmere bestemmelse.
 § 3.  Cirkulæret træder i kraft den 1. oktober 1969.
 Justitsministeriet, den 22. september  

 1969.
 Knud Thestrup.
