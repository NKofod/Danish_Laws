 I medfør af § 7, jfr. § 1, stk. 4, i lov nr. 272 af 4. juni 1970 om  

 værnepligtens opfyldelse ved bistandsarbejde i udviklingslande og efter  

 forhandling med ministeren for teknisk samarbejde med udviklingslandene og  

 forsvarsministeren fastsættes:
§ 1.  Ansøgning om tilladelse til at opfylde  

 værnepligten ved udførelse af bistandsarbejde i udviklingslande indsendes  

 inden 14 dage efter modtagelse af indkaldelsesordre til aftjening af  

 værnepligt.
Værnepligtige læger, der som studerende har forrettet tjeneste  

 ved Forsvarets Lægekorps' rekrutskole, men som endnu ikke er mødt ved  

 forsvarets underlægeskole, kan dog indsende sådan inden 14 dage efter  

 modtagelse af indkaldelsesordre til møde ved forsvarets underlægeskole.
 Stk. 2.  Ansøgning indsendes til Mellemfolkeligt  

 Samvirke.
 Stk. 3.  Ansøgning indgives på en af 1.  

 udskrivningskreds godkendt blanket.
 Stk. 4.  Mellemfolkeligt Samvirke kan tillade, at en for  

 sent indgivet ansøgning betragtes som rettidig, når overskrivelse af de i  

 stk. 1 og stk. 2 anførte frister skyldes forhold, som ikke kan lægges den  

 værnepligtige til last.
 Stk. 5.  Ansøgning fra en værnepligtig, der tidligere er  

 blevet nægtet tilladelse til at opfylde værnepligten ved udførelse af  

 bistandsarbejde i udviklingslande, afvises uden fornyet prøvelse.
§ 2.  Såfremt en ansøger ikke er egnet til bedømmelse,  

 og han ikke inden 14 dage efter, at afgørelsen er meddelt ham, tilbagekalder  

 sin ansøgning, meddeles der ham udsættelse med aftjening af værnepligt,  

 såfremt de i lovens § 2, stk. 3 omhandlede betingelser er opfyldt.
Udsættelse  

 kan dog højst gives i et tidsrum af 14 måneder, regnet fra det tidspunkt,  

 hvor det konstateres, at ansøgeren ikke er egnet til bedømmelse, Stk. 2.  Udsættelse gives af følgende myndigheder:
 § 3.  Tilladelse til at opfylde værnepligten ved  

 udførelse af bistandsarbejde i udviklingslande meddeles af 1.  

 udskrivningskreds.
 Stk. 2.  Tilladelse kan kun meddeles værnepligtige, som  

 ved bedømmelsen er anset for egnede til at udføre bistandsarbejde, jfr.  

 lovens § 2.
 § 4.  De indenrigsministeren i medfør af lovens § 3,  

 stk. 2, og § 8, stk. 2, tillagte beføjelser udøves af 1. udskrivningskreds,  

 for så vidt angår afgørelser i medfør af lovens § 3, stk. 2, dog efter  

 forhandling med Mellemfolkeligt Samvirke og forsvarskommandoen.
 § 5.  Forsvarskommandoens afgørelser i henhold til  

 denne bekendtgørelse kan indbringes for forsvarsministeren inden en uge  

 efter, at afgørelsen er meddelt den værnepligtige.
 Stk. 2.  Civilforsvarsstyrelsens og 1.  

 udskrivningskreds' afgørelser i henhold til denne bekendtgørelse kan  

 indbringes for indenrigsministeren inden en uge efter, at afgørelsen er  

 meddelt den værnepligtige.
 Stk. 3.  Mellemfolkeligt Samvirkes afgørelser i henhold  

 til denne bekendtgørelse kan indbringes for ministeren for teknisk samarbejde  

 med udviklingslandene inden en uge efter, at afgørelsen er meddelt den  

 værnepligtige.
 Stk. 4.  Vedkommende minister kan fravige fristen,  

 dersom særlige grunde taler derfor.
 § 6.  Bekendtgørelsen træder i kraft den 1. september  

 1970.
 Stk. 2.  Uanset reglen i § 1, stk. 1, udløber  

 ansøgningsfristen for værnepligtige, der allerede har modtaget eller vil  

 modtage indkaldelsesordre før den 1. september 1970 til møde den 1. januar  

 1971 eller senere, med udgangen af august måned 1970.
 INDENRIGSMINISTERIET, DEN 24. JULI 1970.
H.
C.
Toft.
 /Louis Heegaard.
