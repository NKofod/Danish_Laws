 Pressenævnet bemærkede indledningsvis, at  

 bladets netavis var anmeldt til nævnet efter medieansvarslovens § 8,  

 stk. 1, og at bladets netavis herefter var omfattet af medieansvarslovens  

 regler, jf. lovens § 1, nr. 3.
Da bladets netavis allerede dagen efter, at artiklen blev  

 bragt, bragte klagers opfattelse af sagen svarende til indholdet at det  

 krævede genmæle samtidig med, at bladets netavis fjernede den  

 omstridte sætning fra artiklen, fandt nævnet ikke, at  

 der var grundlag for et genmæle.
Kendelse fra Pressenævnet i sag nr.  

 14/2002 Jyllands-Posten har klaget til Pressenævnet over  

 Politikens Netavis´ afvisning af at bringe et genmæle.
 I en artikel i Politikens Netavis den 28. januar 2002 med  

 overskriften " Jørn  Mikkelsen   ny chefredaktør  

 på Jyllands-Posten" hed det:
 "Udlandsredaktør og ledende redaktionschef  

  Jørn  Mikkelsen   blev mandag den 28. januar udnævnt til ny  

 chefredaktør på Jyllands-Posten.
 Den 45-årige  Mikkelsen afløser  Ulrik  

  Haagerup, som blev fyret i december efter uoverensstemmelser om bladets  

 linie   kulminerende under valgkampen i november, hvor en journalistisk  

 tvivlsom artikel om udlændingefup dukkede op på avisens forside  

 to dage før valget.
 Jørn  Mikkelsen   har været ansat på  

 avisen siden 1994, hvor han kom fra Berlingske Tidende.
Jyllands-Postens chefredaktion tæller nu udover  

  Mikkelsen ansvarshavende chefredaktør  Jørgen  Ejbøl    

 og  Carsten  Juste." Ved e-mail af 29. januar 2002 anmodede Jyllands-Posten  

 Politiken om at bringe følgende genmæle:
"Genmæle I Politikens Netavis den 28. ds. og senere fremgår  

 følgende omkring udnævnelsen af ny chefredaktør for  

 Jyllands-Posten:
"Den 45-årige  Mikkelsen afløser  Ulrik  

  Haagerup,   som blev fyret i december efter uoverensstemmelser om bladets  

 linje   kulminerende under valgkampen i november, hvor en journalistisk  

 tvivlsom artikel om udlændingefup dukkede op på avisens forside  

 to dage før valget." Det er en ukorrekt fremstilling.
Den artikel om  

 udlændingefup, der henvises til, havde intet med afskedigelsen af  

  Ulrik  Haagerup   at gøre." Den 29. januar 2002 ændrede Politiken den  

 pågældende artikel, således at det nu hed:
 "Den 45-årige  Jørn  Mikkelsen   er  

 udnævnt til ny chefredaktør på morgenavisen  

 Jyllands-Posten.
 Den 45-årige  Mikkelsen   afløser  Ulrik  

  Haagerup,   som blev fyret i december efter uoverensstemmelser med  

 chefredaktør  Jørgen  Ejbøl.
 Chefredaktør  Carsten  Juste   udtaler, at  

 afskedigelsen intet havde at gøre med en omdiskuteret artikel om  

 udlændingefup to dage før valget, sådan som det fremgik af  

 en tidligere version af dette telegram.
Jørn  Mikkelsen   har været ansat på  

 avisen siden 1994, hvor han kom fra Berlingske Tidende." Ved e-mail af 30. januar 2002 afviste Politiken at bringe  

 genmælet.
Jyllands-Posten har oplyst, at Politiken ikke har  

 indrykket genmælet, men alene justeret artiklen på netavisen ved  

 at fjerne den ukorrekte oplysning og ved at tilføje dele af  

 genmælet, så det fremstod som en udtalelse fra Jyllands-Postens  

 chefredaktør.
Efterfølgende afviste Politiken at bringe  

 genmælet, som det var udformet af Jyllands-Posten.
Jyllands-Posten har anført, at denne  

 fremgangsmåde er i strid med medieansvarslovens bestemmelser om  

 genmæle.
Den ukorrekte og for Jyllands-Posten skadelige oplysning havde  

 faktisk været tilgængelig på Politikens netavis, og derfor  

 må man insistere på et korrekt genmæle i henhold til  

 medieansvarsloven.
Jyllands-Posten har til Politikens oplysning om, at  

 faktuelle oplysninger, der ikke bestrides af nogen "...i Politikens  

 net-omtale var kædet sammen med diskussionen om en artikel om asylfup,  

 således som det er sket mange gange i den offentlige debat",  

 anført, at det netop er denne sammenkobling, som man reagerer imod, og  

 som ikke bliver rigtigere af, at den er foretaget mange gange i den  

 offentlige debat.
Denne urigtige sammenkobling er skadelig for  

 Jyllands-Posten, og man har reageret hver gang påstanden har  

 været fremsat.
Andre medier har bragt de genmæler, man har  

 fremsendt.
Jyllands-Posten har endelig anført, at der ikke kan  

 være tvivl om, at en netudgave i medieansvarslovens forstand er at  

 ligestille med en offentliggørelse i et trykt medie, radio eller tv.  

 Den faktiske forkerte meddelelse, der har været offentliggjort,  

 må kunne imødegås med et regelret genmæle.
Dette  

 må gælde, uanset om net-mediet senere offentliggør en  

 justeret version.
Politiken har oplyst, at man den 28. januar 2002 modtog en  

 fax fra Jyllands-Postens chefredaktør  Carsten  Juste, der var  

 utilfreds med, at oplysningerne om  Jørn  Mikkelsens    

 ansættelse,  Ulrik  Haagerups   fyring og uoverensstemmelserne i  

 Jyllands-Postens chefredaktion   faktuelle oplysninger, der ikke bestrides af  

 nogen   i Politikens net-omtale var kædet sammen med diskussionen om en  

 artikel om asylfup, således som det var sket mange gange i den  

 offentlige debat.
Jyllands-Posten ønskede i den anledning et  

 genmæle.
Politiken har anført, at da der ikke er nogen fast  

 praksis for genmæler i netavisens regi, og da en  

 offentliggørelse i et af netavisens talrige, interaktive debatfora  

 reelt ikke ville have samme synlighed som den oprindelige nyhed, valgte man  

 at rette den oprindelige nyhed og erstatte den med en ny version.
I denne nye  

 version blev den omstridte sætning fjernet, og man viderebragte  

 Jyllands-Postens oplysning om, at der ingen sammenhæng var mellem  

 striden i chefredaktionen og den pågældende artikel.
Samtidig  

 blev det anført, at der var tale om en rettelse i forhold til en  

 tidligere version af historien.
Politiken har samtidig bemærket, at i forhold til  

 medieansvarslovens bestemmelser om genmæle er der tale om en  

 minimumsbestemmelse, der sikrer krænkede læsere, at de  

 overhovedet kan komme til orde.
I dette tilfælde er Jyllands-Posten  

 kommet til orde med sin pointe, og samtidig er der sket en rettelse,  

 således at den oplysning, som man fra klagers side finder skadelig,  

 ikke længere viderebringes til Politikens læsere.
Der er  

 således Politikens opfattelse, at Jyllands-Posten har fået en  

 særdeles god behandling.
Politiken har endelig anført, at sagens kerne  

 fortsat er, at Jyllands-Postens ledelse ikke bryder sig om offentlig omtale  

 af sine ledelsesproblemer og af de påstande og diskussioner, der er  

 opstået i kølvandet på dem.
Det er en underlig attitude at  

 indtage, når man selv redigerer et debat-medie.
Politiken vil gerne  

 formidle en debat om alle aktuelle emner, og alle kan komme til orde i den  

 forbindelse.
Samtidig rettes mulige faktuelle fejl så hurtigt som  

 muligt.
Dette er, hvad man har gjort i dette tilfælde.
I sagens behandling har følgende  

 nævnsmedlemmer deltaget: Jørgen Nørgaard, Finn Rowold,  

 Kaare R.
Skou og Kirsten Dyregaard.
 Pressenævnet udtaler:
 Pressenævnet bemærker indledningsvis, at  

 Politikens Netavis er anmeldt til Pressenævnet efter medieansvarslovens  

 § 8, stk. 1, og at Politikens Netavis herefter er omfattet af  

 medieansvarslovens regler, jf. lovens § 1, nr. 3.
 Det fremgår af medieansvarslovens § 36, stk. 1, at  

 en anmodning om genmæle over for oplysninger af faktisk karakter, som  

 er egnet til at påføre nogen økonomisk eller anden skade  

 af betydning, og som er blevet bragt i et massemedie, skal tages til  

 følge, medmindre oplysningernes rigtighed er utvivlsom.
 Da Politiken allerede dagen efter, at artiklen blev bragt,  

 bragte Jyllands-Postens opfattelse af sagen svarende til indholdet af det  

 krævede genmæle samtidig med, at Politiken fjernede den omstridte  

 sætning fra artiklen, finder nævnet ikke, at der er grundlag for  

 et genmæle.
 Kendelse afsagt den 20. marts 2002.
