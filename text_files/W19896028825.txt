Klageren K kautionerede for sin søns lån i pengeinstituttet P.
P  

 undlod at give K meddelelse om restancer.
K krævede P skulle anerkende, at K  

 var frigjort fra kautionsforpligtelsen.
Ankenævnet afviste sagen, da en  

 afgørelse krævede bevisførelse i form af vidneafhøringer.
Kendelse af 25. april 1989 i sag nr. 87/1989 En kunde påtog sig i slutningen af 1985 selvskyldnerkaution for sin søns  

 lån i pengeinstituttet P.
Lånet skulle afvikles med en månedlig ydelse på  

 2.115 kr., der skulle overføres fra checkkonto til lånekontoen.
 Ved debitering af ydelserne pr. marts, april og maj 1987 manglede der  

 dækning på checkkontoen, og ydelserne blev tilbageført.
 Da P herefter gjorde kautionsforpligtelsen gældende mod K, indbragte denne  

 sagen for Ankenævnet med påstand principalt om at være frigjort fra  

 forpligtelsen, subsidiært om, at P havde været uberettiget til at tilbageføre  

 de tre ydelser.
 P påstod frifindelse.
 K gjorde gældende, at P havde forsømt at give ham underretning om den  

 stedfundne misligholdelse, og til støtte for den subisdiære påstand, at P i  

 mangel af aftale med debitor havde savnet hjemmel til at foretage  

 tilbageførslerne.
 P gjorde heroverfor gældende, at K's søn til stadighed havde givet udtryk  

 for, at K var bekendt med hans økonomiske problemer.
 Ankenævnet udtalte:
»Låntagerens angivelser af, at K var bekendt med hans økonomiske  

 problemer, har ikke kunnte fritage P for pligten til at give K underretning  

 om den indtrådte misligholdelse af tilbagebetalingsvilkårene for det  

 kautionssikrede lån, jf.
Bank- og Sparekasselovens § 41. En stillingtagen  

 til, om K's mulighed for at gøre regres imod låntageren er blevet forringet  

 som følge af den udviste fejl, findes imidlertid at ville forudsætte en  

 bevisførelse, herunder i form af vidneafhøringer, som ikke bør finde sted for  

 Ankenævnet, men i givet fald for domstolene, jf. vedtægternes § 7, stk. 1.
