1. Indledning Finansministeriet og Centralorganisationernes Fællesudvalg og  

 Akademikernes Centralorganisation har den 16. juni 1995 indgået aftale om  

 seniorordninger for gradvis tilbagetrækning i staten og folkekirken m.v.  

 Aftalen er optaget som bilag til cirkulæret.
 Aftalen gælder for såvel tjenestemænd m.v. som overenskomstansatte i  

 staten og folkekirken m.v.
 Rammeaftalen kan anvendes, når den lokale ledelse vurderer, at det vil  

 være muligt og hensigtsmæssigt at etablere en seniorordning for den enkelte  

 ansattes gradvise tilbagetrækning i form af aftrapning i tid (deltid)  

 og/eller aftrapning i job/charge (retræte).
 Det enkelte ministerium/styrelse eller institution afholder selv inden for  

 gældende bevillinger alle udgifter, der er forbundet med lokalaftaler om  

 seniorordninger.
 Den lokale seniorpolitik og herunder anvendelsen af rammeaftalen om  

 seniorordninger forudsættes drøftet i samarbejdsudvalget på normal vis, som  

 også er beskrevet i den »Vejledning om seniorpolitik - en del af  

 personalepolitikken« , som Finansministeriet og  

 centralorganisationerne udsendte i december 1992.
 Denne vejledning om seniorpolitik og den i vejledningen nævnte litteratur  

 om seniorpolitik kan bruges som inspiration for formalisering af en lokal  

 seniorpolitik.
2. Bemærkninger til aftalen 2.1. Generelle bemærkninger Etablering af en seniorordning forudsætter naturligt en forståelse mellem  

 den konkrete person og dennes chef, idet ordningerne hviler på et  

 frivillighedsprincip.
De økonomiske vilkår formaliseres ved en lokalaftale  

 inden for rammerne i rammeaftalen.
 Finansministeriet finder, at ministeriernes departementer i størst muligt  

 omfang bør overlade indgåelsen af lokalaftaler til de enkelte styrelser,  

 institutioner, virksomheder.
 Centralorganisationerne har tilkendegivet, at de enkelte  

 forhandlingsberettigede organisationer bør overlade retten til at indgå  

 lokalaftaler til de lokale tillidsrepræsentanter med henblik på, at der bør  

 være delegeret aftaleret i samme omfang og til samme niveau på arbejdstager-  

 og arbejdsgiversiden.
 Centralorganisationerne henstiller til de forhandlingsberettigede  

 organisationer, at de ved forhandlinger om lokalaftaler, som vedrører flere  

 organisationer, lader sig repræsentere af færrest mulige  

 organisationsrepræsentanter.
 Der kan inden for de i rammeaftalen fastlagte betingelser lokalt aftales  

 seniorordninger for ansatte, der er fyldt 55 år, og som ansøger om  

aftrapning i tid, dvs. overgang til deltid, eller aftrapning i  

 job/charge , dvs. retræte.
 Seniorordninger kan etableres for en eller flere ansatte, og for den  

 enkelte ansatte kan seniorordningen være en kombination af overgang til  

 deltid og retræte.
2.2. Personkreds (§§ 1-2) Lokalaftale om seniorordning kan indgås for ansatte, der er fyldt 55 år,  

 og som er tjenestemænd, tjenestemandslignende ansatte og overenskomstansatte  

 m.fl. under centralorganisationernes forhandlingsret og Akademikernes  

 Centralorganisations overenskomstområde i staten, folkekirken og  

 statstilskudsberettigede institutioner, som opregnet i aftalens §§ 1-2.
2.3. Aftrapning i tid (§§ 4-6) - Deltid Etablering af seniorordning i forbindelse med overgang til deltid  

 forudsætter, at * den ansatte er fyldt 55 år og har været * ansat i de seneste 10 år inden for rammeaftalens dækningsområde, heraf  

 de seneste 5 år på fuld tid inden for ansættelsesområdet, * arbejdstiden nedsættes med mindst 7 timer pr. uge og udgør mindst 15  

 timer pr. uge efter nedsættelsen, * overenskomsten har hjemmel til deltidsansættelse.
Under disse betingelser kan styrelsen/institutionen aftale, at der * for overenskomstansatte m.fl. med forsikringsmæssig pensionsordning  

 indbetales et forhøjet pensionsbidrag, maksimalt op til det samlede  

 pensionsbidrag ved fuld tid, * for tjenestemænd og ansatte med tjenestemandspensionsret bevilges op til  

 fuld pensionsalderoptjening under deltiden - forudsat, at der indbetales  

 pensionsdækningsbidrag til finanslovens (FL) § 36. Pensionsvæsenet.
 Pensionsdækningsbidraget til FL § 36 udgør 15 pct. af differencen mellem  

 den pensionsgivende løn ved fuld tid og den pensionsgivende løn under  

 deltiden, jf. pkt. 4.2.
2.4. Aftrapning i job/charge (§§ 7-10) - Retræte Etablering af seniorordning med aftrapning i job/charge forudsætter, at  

 den ansatte * er fyldt 55 år, * efter ansøgning overgår til en lavere placeret stilling, * har været ansat på fuld tid i de seneste 10 år i en stilling med  

 ledelsesansvar, arbejdsledelse eller i en tilsvarende krævende stilling med  

 hensyn til indhold og omfang inden for rammeaftalens dækningsområde.
 Denne mulighed for retræte efter rammeaftalen er ikke begrænset til  

 ansatte i bestemte lønrammer.
For seniorordninger ved aftrapning i job/charge (retræte) giver  

 rammeaftalen mulighed for, at styrelsen kan give økonomisk kompensation for  

 så vidt angår * PENSION, ved at - overenskomstansatte m.fl. med forsikringsmæssig pensionsordning  

 til denne kan få indbetalt et forhøjet pensionsbidrag, maksimalt op til det  

 samlede pensionsbidrag i den hidtidige stilling, - tjenestemænd og ansatte med tjenestemandspensionsret kan bevilges  

 ret til at få pensionen beregnet efter den hidtidige, højere pensionsgivende  

 løn - forudsat, at der indbetales pensions- dækningsbidrag til FL § 36.  

 Pensionsvæsenet på 15 pct. af differencen mellem den pensionsgivende løn i  

 den hidtidige stilling og den pensionsgivende løn i retrætestillingen.
*LØN, ved at - yde et personligt, ikke-pensionsgivende tillæg, der bevilges af  

 styrelsen og højst må svare til forskellen mellem lønnen, eksklusive  

 pensionsbidrag, i den hidtidige stilling og lønnen, eksklusive  

 pensionsbidrag, i retrætestillingen på tidspunktet for overgangen.
 Et sådant tillæg skal være aftrappet efter højst 3 år og skal aftrappes  

 med mindst 1/3 for hver 12 måneder fra overgangen til retrætestillingen.
 Tillægget bortfalder altid ved udgangen af den måned, hvori den ansatte  

 fylder 67 år.
 Løntillæggene belaster ikke lokallønspuljen.
2.5. Seniorordning med retræte med på forhånd aftalt  

 fratrædelsestidspunkt Efter aftale mellem den ansatte og ledelsen kan det være et led i en  

 senioraftale om retræte, at den pågældende fratræder efter en periode på  

 højst 7 år og senest ved det fyldte 67. år.
I så fald kan det med  

 organisationsrepræsentanterne aftales, at overgangen til den lavere løn i  

 retrætestillingen sker på en gang, eller at aftrapningen af det personlige  

 tillæg sker gradvis over en periode på op til 5 år.
 Overgang til den lavere løn på en gang kan blandt andet anvendes i  

 situationer, hvor der etableres særlige seniorstillinger.
2.6. Ikrafttræden og ophør (§ 11) Rammeaftalen har virkning fra 1. april 1995 og bortfalder uden opsigelse  

 pr. 31. marts 1997.
 Lokale aftaler, der er indgået forud for udløbsdatoen, har gyldighed efter  

 deres indhold.
 Rammeaftalen udgør en forsøgsordning, der er forudsat evalueret i 1996.
3. Øvrige retræteordninger fortsætter Hidtidige retræteordninger, der ikke er tidsmæssigt begrænset til  

 indeværende overenskomstperiode, fortsætter.
 Det drejer sig om:
 * den gældende retræteordning for tjenestemandsansatte chefer i lønramme  

 35 og derover, der fortsætter uændret, jf. i øvrigt Personaleadministrativ  

 Vejledning (PAV) kap. 38.
* den gældende »pensionsmæssige« retræteordning for  

 tjenestemænd, der har været ledere i mindst 10 år, og som er over 50 år,  

 hjemlet i lønningsrådsudtalelse, der fortsætter, jf.
PAV kap. 38.
Denne »pensionsmæssige« retræteordning for ledere er betinget  

 af, at styrelsen løbende til FL § 36 indbetaler et pensionsdækningsbidrag på  

 15 pct. af differencen mellem den pensionsgivende løn i den hidtidige  

 stilling og den pensionsgivende løn i retrætestillingen.
Betingelsen om  

 betaling gælder for retræte, som ansættelsesmyndigheden bevilger pr. 1.  

 januar 1994 og senere.
 Den enkelte ansattes bevarelse af ret til pension fra det hidtidige  

 skalatrin efter denne ordning for tjenestemandsansatte ledere over 50 år skal  

 fortsat forelægges Finansministeriet til godkendelse.
4. Lokal finansiering af seniorordningerne 4.1. Den enkelte styrelse eller institution afholder selv inden  

 for gældende bevillinger alle udgifter, der er forbundet med lokale aftaler  

 om seniorordninger.
4.2. Pensionsdækningsbidrag til FL § 36 Betaling af pensionsdækningsbidrag på 15 pct. til finanslovens § 36 er som  

 nævnt en betingelse for, at der kan bevilges tjenestemænd bevarelse af  

 hidtidig højere pensionsoptjening - enten i forhold til fuld tid i stillingen  

 eller i forhold til hidtidig, højere lønramme.
 Pensionsdækningsbidragene indbetales hver måned af styrelsen til Statens  

 Regnskabsdirektorat via giro nr. 5 70 78 38 med angivelse af den enkeltes  

 navn og cpr.nr.
4.2.1 Beregning af bidraget ved deltid Ved fuld pensionsalderoptjening under deltiden udgør  

 pensionsdækningsbidraget 15 pct. af differencen mellem den pensionsgivende  

 løn ved fuld tid og den pensionsgivende løn under deltiden.
 Ved forhøjet pensionsalderoptjening under deltiden udgør  

 pensionsdækningsbidraget 15 pct. af den pensionsgivende løn ved fuld tid  

 gange antal timers forhøjet pensionsalder delt med 37. Hvis eksempelvis  

 tjenestemandens arbejdstid nedsættes fra 37 timer til 16 timer ugentlig, og  

 pensionsalderoptjeningen aftales til 30/37, vil pensionsdækningsbidraget  

 udgøre: 15 pct. af den pensionsgivende løn ved fuld tid ganget med 14/37.
4.2.2 Beregning af bidraget ved retræte Ved seniorordning med retræte for tjenestemænd og ansatte med  

 tjenestemandspensionsret er styrelsens bevilling af bevarelse af retten til  

 pension fra det hidtidige skalatrin betinget af, at styrelsen løbende til FL  

 § 36 indbetaler et pensionsdækningsbidrag på 15 pct. af differencen mellem  

 den pensionsgivende løn i den hidtidige stilling og den pensionsgivende løn i  

 retrætestillingen.
 5. Kombination med social delpension, delefterløn m.v.
5.1. 60-66 årige ansatte, der overgår til deltid, har mulighed for  

 at modtage social delpension, jf.
PAV kap. 41.
 Social delpension bevilges af den ansattes bopælskommune, der vil kunne  

 oplyse nærmere herom.
5.2. 60-66 årige ansatte, der overgår til deltid, har mulighed for  

 at modtage delefterløn, jf.
PAV kap. 41.
 Delefterløn bevilges af den ansattes arbejdsløshedskasse, der vil kunne  

 oplyse nærmere herom.
 5.3. I nogle tværgående pensionskasser (arkitekter, agronomer,  

 dyrlæger, ingeniører, jurister, økonomer og magistre) er der mulighed for fra  

 det 60. år at få delvis alderspension ved overgang til deltidsansættelse.  

 Oplysning herom fås i vedkommende pensionskasse, som kan foretage en konkret  

 beregning.
6. Indberetning Institutioner, der indgår lokal aftale for en ansat, der er medlem af en  

 statsgaranteret pensionskasse/-ordning, skal indsende kopi af aftalen til  

 orientering for bestyrelsen for pågældende statsgaranterede  

 pensionskasse/-ordning, der først kan iværksætte forhøjelse af  

 pensionsoptjeningen, når skolen/institutionen har indbetalt  

 pensionsdækningsbidrag til FL § 36.
7. Ikrafttrædelse Cirkulæret har virkning fra 1. april 1995. Samtidig ophæves  

 Finansministeriets cirkulære af 28. december 1993 om aftale om  

 seniorordninger for gradvis tilbagetrækning i staten og folkekirken m.v. (APD  

 nr. 109/93) (* 2).
Finansministeriet Den 16. juni 1995 P.M.V.
 E.B.
Lene Larsen AFTALE OM SENIORORDNINGER FOR GRADVIS TILBAGETRÆKNING I STATEN OG FOLKEKIRKEN M.V.
Kapitel 1. Indledning § 1.  Rammeaftalen omfatter:
 § 2.  Rammeaftalen gælder for ansatte, jf. § 1, der er  

 fyldt 55 år, når den enkelte seniorordning træder i kraft, og som ansøger om  

 gradvis tilbagetrækning inden for de i rammeaftalen fastlagte betingelser.
 § 3.  Rammeaftalen danner grundlag for etablering af  

 lokale seniorordninger om gradvis tilbagetrækning i form af aftrapning i tid  

 eller aftrapning i job/charge.
 Stk. 2.  Rammeaftalen kan anvendes, når den lokale  

 ledelse vurderer, at det vil være muligt og hensigtsmæssigt at etablere en  

 seniorordning for den enkelte ansattes gradvise tilbagetrækning i form af  

 aftrapning i tid eller aftrapning i job/charge.
Stk. 3.  Seniorordninger kan etableres for en eller  

 flere ansatte.
Ordningen formaliseres mellem den lokale ledelse og  

 organisationsrepræsentanterne, idet det forudsættes, at  

 centralorganisationerne delegerer aftaleretten.
 Stk. 4.  Det overlades til det lokale niveau at udvælge  

 - inden for de i rammeaftalen fastsatte vilkår - hvilke vilkår, der skal  

 gælde for den enkelte seniorordning, idet vilkårene afstemmes efter den  

 enkelte ansattes forhold.
Kapitel 2. Aftrapning i tid (deltid) § 4.  Etablering af seniorordning med overgang til  

 deltid forudsætter, at den ansatte, jf. §§ 1-2, i de seneste 10 år har været  

 ansat inden for staten, folkekirken m.v., jf. § 1, heraf de seneste 5 år på  

 fuld tid inden for ansættelsesområdet.
 Stk. 2.  Arbejdstiden skal nedsættes med mindst 7 timer  

 pr. uge og skal udgøre mindst 15 timer pr. uge efter nedsættelsen.
 § 5.  Styrelsen kan bevilge tjenestemænd og ansatte  

 med tjenestemandspensionsrettigheder optjening af fuld pensionsalder under  

 deltiden.
 § 6.  For overenskomstansatte m.v. med  

 forsikringsmæssig pensionsordning kan indbetales et samlet pensionsbidrag,  

 der højst må svare til det samlede pensionsbidrag ved fuldtidsansættelse i  

 stillingen.
 Stk. 2.  Indbetaling af pensionsbidrag efter stk. 1 sker  

 således, at den ansatte og ansættelsesmyndigheden indbetaler pensionsbidrag  

 af den aktuelt pensionsgivende løn, medens ansættelsesmyndigheden desuden kan  

 indbetale et ekstra pensionsbidrag, der højst må svare til forskellen mellem  

 det aktuelle, samlede pensionsbidrag og det samlede pensionsbidrag ved  

 fuldtidsansættelse i stillingen.
Kapitel 3. Aftrapning i job/charge (retræte) § 7.  Etablering af seniorordning med aftrapning i  

 job/charge forudsætter, at den ansatte, jf. §§ 1-2, efter ansøgning overgår  

 til en lavere placeret stilling efter i de seneste 10 år at have været ansat  

 på fuld tid i en stilling med ledelsesansvar eller arbejdsledelse eller i en  

 tilsvarende krævende stilling inden for staten, folkekirken m.v., jf. § 1.
 § 8.  Styrelsen kan bevilge, at tjenestemænd og  

 ansatte med tjenestemandspensionsrettigheder kan bevare retten til at få  

 pension beregnet efter den hidtidige, højere pensionsgivende løn.
 § 9.  For overenskomstansatte m.v. med  

 forsikringsmæssig pensionsordning kan indbetales et samlet pensionsbidrag,  

 der højst må svare til det samlede pensionsbidrag i den hidtidige stilling.
 Stk. 2.  Indbetaling af pensionsbidrag efter stk. 1 sker  

 således, at den ansatte og ansættelsesmyndigheden indbetaler pensionsbidrag  

 af den pensionsgivende løn i den nye stilling, medens ansættelsesmyndigheden  

 desuden kan indbetale et ekstra pensionsbidrag, der højst må svare til  

 forskellen mellem det samlede pensionsbidrag i den nye stilling og det  

 samlede pensionsbidrag i den hidtidige stilling.
 § 10.  Der kan ydes et personligt,  

 ikke-pensionsgivende tillæg, der højst må svare til forskellen mellem lønnen  

 i den hidtidige stilling og lønnen i den nye stilling på tidspunktet for  

 overgangen.
Stk. 2.  Tillægget skal være fuldt aftrappet efter højst  

 3 år og skal aftrappes med mindst 1/3 for hver 12 måneder fra overgangen til  

 den nye stilling.
Tillægget bortfalder dog fra måneden efter, den ansatte er  

 fyldt 67 år.
Stk. 3.  Hvis det er en forudsætning for  

 seniorordningen, at den ansatte fratræder efter en periode på højst 7 år og  

 senest ved det fyldte 67. år, kan der aftales en anden aftrapning end den i  

 stk. 2 nævnte.
Overgang til lavere løn kan ske på en gang eller ved gradvis  

 aftrapning over en periode på højst 5 år.
Kapitel 4. Ikrafttræden og ophør § 11.  Aftalen har virkning fra 1. april 1995 og  

 bortfalder uden opsigelse.
