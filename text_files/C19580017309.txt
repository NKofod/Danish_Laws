 Til afløsning af det ved justitsministeriets cirkulære nr. 16 af 18.  

 februar 1939 indførte polititegn og det i 1945 indførte midlertidige  

 polititegn vil der af rigspolitichefen blive udleveret alle  

 polititjenestemænd samt sognefogeder et nyt politiskilt som særligt kendetegn  

 og legitimation for, at indehaveren er berettiget til at udøve  

 politimyndighed.
Skiltet er fremstillet i kobbernikkel og består af en cirkelrund plade.
På  

 forsiden er pladen forsynet med det lille rigsvåben med krone over og omgivet  

 af en bort, hvori er indgraveret ordet »Politiet«.
På bagsiden  

 anføres skiltets nummer.
Til personale med stamnummer udleveres skilte med  

 nummer svarende til stamnummeret.
 Politidirektøren og politimestrene drager omsorg for, at skiltet ved  

 indehaverens død eller afskedigelse indsendes til rigspolitichefen og ved  

 indehaverens suspension tages i forvaring på tjenestestedet.
 Ved udlevering indsendes de tidligere benyttede polititegn og de ved  

 rigspolitichefens cirkulære nr. 8 af 2. marts 1949 indførte legitimationskort  

 til rigspolitichefen.
 Cirkulære nr. 16 af 18. februar 1939 ophæves.
 Justitsministeriet, den 11. december  

 1958.
 Hans Hækkerup.
 / Borg Hansen.
 (Til rigspolitichefen, politidirektøren og samtlige politimestre).
