 Hvorvidt efterlønsbevis med fejlagtig,  

 for høj efterlønssats medfører ret til denne  

 højere sats.
Vedrørende Deres j. nr.
XXX, XXX, cpr. nr.
XXX Deres klients sag om hvorvidt efterlønsbevis med  

 fejlagtig, for høj efterlønssats medfører ret til denne  

 højere sats, har været behandlet på ankenævnets  

 møde den 31. maj 2001.
Der blev truffet følgende A F G Ø R E L S E Deres klient er ved sin overgang til efterløn den  

 22. juli 1999 berettiget til en efterlønssats på kr. 300,- om  

 dagen.
 Ankenævnet har lagt til grund at ovennævnte  

 efterlønssats er den rigtige sats - hvilket da heller ikke er bestridt  

 - idet Deres klient ikke har drevet selvstændig virksomhed som  

 hovedbeskæftigelse i mindst 3 sammenhængende, hele  

 regnskabsår umiddelbart før udstedelsen af  

 efterlønsbeviset eller overgangen til efterløn uden at have  

 modtaget etableringsydelse hvorfor det senest forudgående  

 beregningsgrundlag skal anvendes.
Begrundelsen er at det forhold at  

 arbejdsløshedskassen i sin afgørelse af 14. juni 1999 om  

 efterlønsbeviset fejlagtigt traf afgørelse om at Deres klient  

 ville være berettiget til en efterlønssats på kr. 552.-,  

 ikke kan medføre at Deres klient får efterløn i strid med  

 lovens regler.
Efterlønsbeviset er ikke en garanti, men en  

 afgørelse som kan påklages til bl. a. direktoratet.
En afgørelse der lider af en væsentlig,  

 retlig indholdsmangel, anses som udgangspunkt for ugyldig.
Der kan dog  

 foreligge særlige omstændigheder som kan føre til at  

 afgørelsen opretholdes som gyldig.
 Det må anses for en væsentlig, retlig  

 indholdsmangel ved arbejdsløshedskassens oprindelige afgørelse  

 at Deres klient ikke havde drevet selvstændig virksomhed som  

 hovedbeskæftigelse i mindst 3 sammenhængende, hele  

 regnskabsår umiddelbart før overgangen til efterløn uden  

 at have modtaget etableringsydelse, men alene i ca. 2 år.
Særlige omstændigheder kan dog føre til  

 at en ugyldig, begunstigende afgørelse opretholdes som gyldig.
Der  

 skal dog i praksis særdeles tungtvejende omstændigheder til.
 Det forhold at Deres klient ikke ville have afhændet  

 sin virksomhed hvis han havde vidst at hans efterlønssats ville blive  

 kr. 300,-, er efter ankenævnets opfattelse ikke et så  

 tungtvejende moment at det kan begrunde opretholdelsen af en ugyldig  

 afgørelse.
Ankenævnet skal bemærke at  

 efterlønsbeviset giver ret til på et senere tidspunkt at  

 gå på efterløn uanset manglende rådighed på  

 grund af sygdom eller frihedsberøvelse.
Beviset giver også ret  

 til senere at gå på efterløn med mindst det tidligere  

 beregningsgrundlag eller satsen på bevistidspunktet.  

 Arbejdsløshedskassen befandt sig i en retsvildfarelse der  

 medførte en materielt ulovlig afgørelse om  

 efterlønssatsen.
Nævnet finder at arbejdsløshedskassen  

 kunne tilbagekalde/ændre sin afgørelse så den blev lovlig  

 på det tidspunkt hvor Deres klient rent faktisk gik på  

 efterløn hvilket skete ca. 1 måned efter udstedelsen af  

 efterlønsbeviset.
 Såfremt Deres klient mener at have lidt et tab  

 på grund af den fejlagtige afgørelse, må kravet  

 gøres gældende over for arbejdsløshedskassen, eventuelt  

 via domstolene.
 Ankenævnet tiltræder således  

 direktoratets afgørelse af 2. november 1999, jf.
arbejdsløshedsforsikringslovens § 75 d, stk. 1,  

 stk. 3 og stk. 7, direktoratets bekendtgørelse nr. 1161 af 21.  

 december 1995 om overgang til, udtræden af og genindtræden i  

 efterlønsordningen § 5, stk. 1, direktoratets bekendtgørelse nr. 175 af 20. marts  

 1998 om fremgangsmåden ved beregning af arbejdsdfortjenesten for  

 selvstændige erhvervsdrivende § 4, stk. 1, og § 6, stk. 1 og stk. 2, direktoratets bekendtgørelse nr. 1075 af 22.  

 december 1998 om efterlønsbevis § 1 og § 3, stk. 1-4,  og direktoratets bekendtgørelse nr. 321 af 26. maj  

 1999 om overgang til, udtræden af og genindtræden i  

 efterlønsordningen samt optjening af præmie § 7, stk. 1.
 På de følgende sider kan De læse om det  

 faktiske grundlag og retsgrundlaget som sagen er afgjort efter.
 Kopi til:
XXX 1. Sagsforløb I sin afgørelse af 2. november 1999 har direktoratet  

 fremstillet sagen således:
"Det fremgår af sagen, at Deres klient har fået dagpenge  

 i perioden fra den 23. marts 1994 til den 16. oktober 1994. Deres klients  

 dagpengesats var 277 kr.
Han blev indplaceret som "overgangsperson" den 1.  

 marts 1994. Fra den 17. oktober 1994 til den 14. juli 1997 fik Deres klient  

 etableringsydelse.
Herefter har han drevet virksomheden indtil den 8. juli  

 1999 uden samtidig at modtage etableringsydelse.
 Ved ansøgning om efterlønsbevis, dateret af Deres klient den  

 11. maj 1999, søgte han om efterlønsbevis pr. samme dato.
Den 14. juni fremsendte kassen - efterlønsbeviset til Deres klient.  

 Det fremgår heraf, at Deres klients hidtidige, daglige  

 arbejdsfortjeneste pr. 11. maj 1999 er opgjort til 660,50 kr., og at Deres  

 klients efterløn vil udgøre 143.520 kr. på  

 årsbasis.
Dette er beregnet på baggrund af Deres klients  

 virksomhedsudøvelse i 2 regnskabsår.
Det fremgår af følgebrevet af samme dato til Deres klient, at  

 det beløb, der står i efterlønsbeviset, er det  

 beløb, han ville kunne få, hvis han gik på efterløn  

 nu, og at det ikke er nogen garanti for, at han vil kunne få dette  

 beløb, når han evt. overgår til efterløn, og at der  

 skal ske fradrag for pension m.v.
Det fremgår også, at  

 såfremt der er udbetalt ydelser fra a-kassen, vil han evt. starte  

 på 82 pct. satsen.
 Ved erklæring til brug ved overgang til efterløn efter  

 endeligt ophør som selvstændig, dateret af Deres klient den 21.  

 juli 1999, har han søgt om efterløn pr. 8. juli 1999.
 A-kassen har i brev af 17. august 1999 truffet afgørelse om, at  

 Deres klients efterlønssats er beregnet til 300 kr. om dagen i  

 perioden fra den 22. juli 1999 til den 31. maj 2006.
I brev af 22. august 1999 har Deres klient klaget over denne  

 afgørelse.
Han har oplyst, at han er ophørt med  

 selvstændig virksomhed af helbredsmæssige grunde og da han har  

 fået sit efterlønsbevis.
Han har videre henvist til, at a-kassen  

 har fået tilsendt alle relevante oplysninger i forbindelse med  

 udstedelsen af efterlønsbevis, og at han derfor blev overrasket over,  

 kun at være berettiget til en efterlønssats på 300 kr.
Han  

 har endelig oplyst, at han ikke havde afhændet sin virksomhed, hvis han  

 havde vidst dette.
Kassen - har ved oversendelsen af sagen til direktoratet den 14. september  

 1999 bemærket, at a-kassen ikke mener, at Deres klient kunne have en  

 forventning om at kunne få udbetalt den maksimale dagpengesats ved  

 overgangen til efterløn, idet a-kassen i sit følgebrev havde  

 gjort opmærksom på, at han evt. kun ville have ret til 82 pct.  

 satsen, da han forinden havde fået ydelser fra a-kassen.
Derimod er  

 a-kassen enig i, at a-kassen har begået en fejl ved at have skrevet en  

 forkert sats i efterlønsbeviset.
A-kassen har endelig bedt  

 direktoratet om at tage stilling til, om direktoratet kan godkende, at  

 a-kassen af sine administrationsmidler afholder udgiften til erstatning for  

 forskellen mellem det beløb, Deres klient får, og det  

 beløb, han troede, han kunne få.
A-kassen har dog ikke forholdt  

 sig til, om a-kassen er erstatningspligtig.
A-kassen har videre spurgt,  

 hvorledes beløbet i givet fald kan udbetales.
I brev af 17. september 1999 har De understreget, at idéen med  

 efterlønsbevis er, at medlemmet har en garanti for, hvad han har ret  

 til i den situation, hvor han ønsker at gå på  

 efterløn, og at det virker stødende, at a-kassen i en  

 følgeskrivelse tager forbehold for nogle oplysninger, som a-kassen  

 selv er i besiddelse af.
De mener ikke, at dette skal komme Deres klient til  

 skade." Ankenævnets sekretariat finder direktoratets sagsfremstilling  

 dækkende.
2. Direktoratets afgørelse Direktoratets afgørelse af 2. november 1999 er formuleret  

 således:
 "Direktoratet har som tidligere bekræftet modtaget  

 ovennævntes klage den 15. september 1999 over en afgørelse  

 truffet af a-kassen.
 Ifølge a-kassens afgørelse er Deres klient ved sin overgang  

 til efterløn den 22. juli 1999 og i resten af efterlønsperioden  

 frem til den 31. maj 2006 berettiget til en efterlønssats på 300  

 kr. om dagen.
Afgørelse Der skal ikke ske en ny beregning af Deres klients arbejdsfortjeneste i  

 forbindelse med udstedelse af efterlønsbevis den 14. juni 1999.  

 Beregning kan heller ikke ske ved Deres klients overgang til efterløn  

 den 22. juli 1999.
 Deres klient har i hele efterlønsperioden alene ret til at få  

 efterløn med den sats, a-kassen har beregnet til 300 kr. om dagen i  

 1999.
Begrundelse Direktoratet har ved afgørelsen lagt til grund i overensstemmelse  

 med a-kassens oplysninger, at Deres klient var omfattet af overgangsreglerne  

 i forbindelse med arbejdsmarkedsreformen 1. januar 1994, jf.  

 Arbejdsministeriets dagældende bekendtgørelse nr. 906 af 1.  

 december 1993 om overgangsordninger for medlemmer af anerkendte  

 arbejdsløshedskasser ved ikrafttræden af...og lov om  

 arbejdsløshedsforsikring m.v.
 Direktoratet har videre lagt til grund, at Deres klient såvel ved  

 udstedelse af efterlønsbevis pr. 11. maj 1999 som ved overgangen til  

 efterløn pr. 22. juli 1999 havde dagpengeret ifølge disse  

 regler.
Direktoratet har endelig lagt til grund, at Deres klient har fået  

 dagpenge i perioden 23. marts 1994 til den 16. oktober 1994, hvorefter han  

 fra den 17. oktober 1994 til den 14. juli 1997 har fået  

 etableringsydelse.
Herefter har Deres klient drevet virksomhed uden samtidig  

 at modtage etableringsydelse.
Idet Deres klient ikke har drevet selvstændig virksomhed som  

 hovedbeskæftigelse i mindst 3 sammenhængende, hele  

 regnskabsår umiddelbart før udstedelsen af efterlønsbevis  

 eller overgangen til efterløn, uden at have modtaget  

 etableringsydelse, bruges det senest forudgående beregningsgrundlag.
Da  

 der blev udbetalt ydelser i forbindelse med dette beregningsgrundlag,  

 anvendes denne dagpengesats.
Det følger af § 6, stk. 1 og 2, jf. § 4,  

 stk. 1, i bekendtgørelse nr. 175 af 20. marts 1998 om  

 fremgangsmåden ved beregning af arbejdsfortjenesten for  

 selvstændige erhvervsdrivende.
 A-kassen har beregnet, at Deres klients dagpengesats på 277 kr. fra  

 1994 nu svarer til 300 kr., idet satsen er blevet satsreguleret årligt.  

 Direktoratet har lagt dette beløb til grund, idet De ikke har klaget  

 særskilt over dette.
 Efterløn med et beløb, der svarer til medlemmets dagpenge  

 beregnet efter § 51, stk. 1, jf. § 47, kan højst udbetales indtil  

 udløbet af en periode, der svarer til medlemmets dagpengeperiode efter  

 § 55, stk. 5, 1. pkt., jf. stk. 6. Efterlønnen kan herefter  

 højst udgøre 82 pct. af højeste dagpenge efter § 47. Det  

 fremgår af § 75 d, stk. 1 og 3, i loven, og af § 7, stk. 1, i  

 bekendtgørelse nr. 321 af 26. maj 1999 om overgang til, udtræden  

 af og genindtræden i efterlønsordningen samt optjening af  

 præmie (før 1. juli 1999 fremgik det af § 5, stk. 1, i  

 dagældende bekendtgørelse nr. 1161 af 21. december 1995 om  

 overgang til, udtræden af og genindtræden i  

 efterlønsordningen).
Da Deres klients individuelt beregnede sats på 300 kr. er lavere end  

 82 pct. af højeste dagpenge, vil Deres klient højst være  

 berettiget til efterløn med satsen på 300 kr. i hele  

 efterlønsperioden.
I denne situation udbetales efterløn  

 således med samme sats i hele efterlønsperioden, uanset om Deres  

 klient kunne overgå til efterløn på trin 1 eller trin 2.  

 Direktoratet har derfor ikke taget stilling til, om Deres klient ved  

 udstedelsen af efterlønsbeviset pr. 11. maj 1999 eller ved overgangen  

 til efterløn pr. 22. juli 1999 ville have ret til at overgå til  

 efterløn på trin 1 eller trin 2.
 Direktoratet har heller ikke taget stilling til, om Deres klient eventuelt  

 har haft arbejde i et sådant omfang efter indplaceringen, at han havde  

 ret til genindplacering, idet dette ikke ændrer ved reglerne for  

 beregning af hidtidig arbejdsfortjeneste for selvstændige.
 Det forhold, at a-kassen i sin afgørelse af 14. juni 1999  

 (efterlønsbevis) fejlagtigt har truffet afgørelse om, at Deres  

 klient ville være berettiget til efterløn med årligt kr.  

 143.520,-, kan uanset § 75 d, stk. 7, i loven, og § 1, stk. 3, i  

 dagældende bekendtgørelse nr. 1075 af 22. december 1998 om  

 efterlønsbevis, ikke føre til, at Deres klient har ret til  

 efterløn med denne højere sats.
Et efterlønsbevis er således ikke en garanti i den forstand,  

 De har anført.
Indholdet af et efterlønsbevis er derimod en  

 afgørelse, som kan påklages til bl.a.
Direktoratet for  

 Arbejdsløs-hedsforsikringen.
Formålet med efterlønsbevis er derimod (bl.a.) at give et  

 medlem, der er berettiget til at gå på efterløn, mulighed  

 for at udskyde tilbagetrækningen fra arbejdsmarkedet med en sikkerhed  

 for, at retten til efterløn ikke fortabes, hvis pågældende  

 senere skulle blive syg eller frihedsberøvet.
Dette fremgår af  

 vejledningen til den nævnte bekendtgørelse om  

 efterlønsbevis.
Selv om det naturligvis er beklageligt, at a-kassen har angivet en forkert  

 sats i Deres klients efterlønsbevis, er efterlønsbeviset  

 således ikke en garanti mod eventuelle fejl, som en a-kasse  

 begår.
Det bemærkes i den forbindelse, at årsbeløbet  

 i et efterlønsbevis alene er et anslået beløb, som ikke  

 er udtryk for, at medlemmet altid har ret til at modtage det fulde  

 årlige beløb ved overgangen til efterløn, idet medlemmet  

 f.eks. i overgangs-året skal skifte fra trin 1 til trin 2. Dette har  

 a-kassen også gjort Deres klient opmærksom på i brev af 14.  

 juni 1999, som var vedlagt efterlønsbeviset.
 Direktoratet finder derfor ikke, at Deres klient på grund af  

 a-kassens fejl vil kunne opnå en bedre retstilling end reglerne giver  

 mulighed for.
 Såfremt Deres klient mener at have lidt et tab på grund af den  

 fejlagtige afgørelse, må dette krav gøres gældende  

 over for a-kassen, evt. via domstolene.
Det bemærkes i den forbindelse, at direktoratet ikke finder at kunne  

 modsætte sig, at a-kassen  - påtager sig at afholde udgiften til  

 erstatning af sine administrationsmidler, uden at der foreligger dom eller  

 retsforlig herfor, idet direktoratet ikke finder, at dette vil stride mod §  

 82 i loven." Til arbejdsløshedskassen udtalte direktoratet:
"Som det fremgår af afgørelsen til medlemmet finder  

 direktoratet ikke at kunne modsætte sig, at a-kassen påtager sig  

 ansvaret for den fejlagtige afgørelse og udbetaler erstatning, uden at  

 der foreligger et retsforlig eller en dom, såfremt a-kassen selv mener  

 at være erstatningsansvarlig.
Det bemærkes i den forbindelse, at  

 det efter direktoratets umiddelbare vurdering ud fra foreliggende domspraksis  

 kan anses for overvejende sandsynligt, at medlemmet vil kunne vinde en  

 eventuel retssag, således at medlemmet vil blive tilkendt erstatning  

 for differencen mellem de 300 kr., der er hjemmel til at udbetale, og de 453  

 kr. eller 552 kr. medlemmet evt. havde en forventning om at kunne  

 få.
 I givet fald skal erstatningen udbetales særskilt til medlemmet,  

 således at medlemmets efterlønssats fortsat udgør 300  

 kr.
Det bemærkes for god ordens skyld, at a-kassen ikke har ret til  

 refusion for det beløb, som a-kassen evt. måtte påtage sig  

 erstatningsansvaret for, jf. § 86, stk. 4, i lov om  

 arbejdsløshedsforsikring m.v.
I givet fald skal a-kassen som  

 udgangspunkt selv udbetale beløbet til medlemmet, eventuelt ved  

 fremsendelse af check.
Statens udbetalingssystem kan undtagelsesvis anvendes,  

 hvis a-kassen sikrer sig, at a-kassen selv dækker beløbet.  

 A-kassen skal derfor sikre sig, at et tilsvarende beløb (inkl. a-skat)  

 er indbetalt særskilt til direktoratet før beløbet er til  

 disposition for medlemmet.
 Såfremt a-kassen udbetaler erstatning, skal dette fremgå af  

 a-kassen administrationsregnskab.
 A-kassen bedes selv afklare, hvorledes et evt. erstatningsbeløb  

 skal håndteres skattemæssigt.
Direktoratet skal videre kritisere a-kassens sagsbehandling og  

 afgørelser i denne sag.
Navnlig i lyset af, at a-kassen tidligere har  

 udstedt et efterlønsbevis med en højere sats, burde a-kassens  

 afgørelse af 17. august 1999 være begrundet udførligt,  

 således at omfanget af a-kassens oversendelsesbrev af 14. september  

 1999 kunne begrænses betydeligt.
Det fremgår heller ikke af  

 sagen, hvorfor a-kassen har vurderet, at medlemmet ikke har haft  

 tilstrækkeligt arbejde til en genindplacering, ligesom a-kassen ikke  

 har begrundet, hvorfor medlemmet ikke har erhvervet sig et bedre  

 beregningsgrundlag siden 1994.
Direktoratet skal anmode a-kassen om fremover at være særligt  

 opmærksom på sager, hvor efterlønssatsen ved overgangen  

 til efterløn er lavere end det beløb, der følger af  

 beregningsgrundlaget i efterlønsbeviset.
I disse tilfælde  

 bør akassen uddybe sin afgørelse og begrundelse herom til  

 medlemmet.
Det gælder også i den situation, hvor ændringen  

 f.eks. skyldes skift fra fuldtids- til deltidsforsikring." 3. Klagen til ankenævnet Ved indankningen den 15. november 1999 anførte De:
 "Jeg har modtaget direktoratets afgørelse og har nu haft  

 lejlighed til at drøfte den med min klient.
 Direktoratets afgørelse kan ikke accepteres.
 Det er ikke udregningen af efterlønssatsen jeg har klaget over,  

 idet jeg ikke ligger inde med de oplysninger, der er  nødvendige for  

 at kunne kontrollere denne.
Det er derimod den omstændighed, at der udstedes et  

 efterlønsbevis, indeholdende en bestemt sats, som medlemmet  

 kan/bør kunne regne med lægges til grund, når han  

 vælger at gå på efterløn.
Efterlønsbeviset er  

 både en garanti for, at medlemmet har ret til at gå på  

 efterløn og på hvilke vilkår, hertil kommer, at det er at  

 betragte, som en begunstigende forvaltningsakt, der ikke kan ændres til  

 skade for borgeren.
Arbejdsløshedskassen lå på tidspunktet for udstedelsen  

 af efterlønsbeviset inde med alle oplysninger for beregning af  

 efterlønssatsen.
Min klient har ikke på noget tidspunkt givet  

 fejlagtige oplysninger og har altid fulgt a-kassens mindste anvisninger.
Et  

 generelt forbehold i et følgebrev kan ikke fritage nogen for en  

 afgørelse i et dokument, der oven i købet bliver benævnt  

 "Bevis".
 Det er muligt, at det økonomiske krav skal rettes direkte over for  

 a-kasse, evt. via domstolene, men dette ændrer ikke ved den generelle  

 administration af efterlønsbeviset og dets betydning eller mangel  

 på samme over for borgeren i almindelighed.
Jeg sender tillige dette brev til XXX, idet jeg skal opfordre XXX til at  

 tage stilling til, om man anerkender min klients erstatningskrav på  

 differencen mellem, hvad han måtte forvente at få udbetalt i  

 forhold til efterlønsbevisets sats og det han faktisk får  

 udbetalt. (Selvfølgelig med tiden korrigeret for det trin han  

 retteligt hører hjemme på.) Må jeg høre fra såvel Ankenævn som XXX." 4. Direktoratets bemærkninger til klagen Direktoratet udtalte den 19. november 1999:
 "Direktoratet finder ikke grundlag for at ændre  

 afgørelsen.
 Direktoratet finder således fortsat, at a-kassens fejl ved  

 udstedelsen af efterlønsbeviset ikke kan give medlemmet en bedre ret,  

 end hvad der følger af lov om arbejdsløshedsforsikring m.v., og  

 at medlemmet derfor må rejse et eventuelt erstatningskrav over for  

 a-kassen, eventuelt via domstolene.
