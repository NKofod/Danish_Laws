Resumé Efter at ombudsmanden i en principiel udtalelse havde underkendt  

 Den Sociale Ankestyrelses (DSA's) praksis, hvorefter arbejdsgivere blev anset  

 for klageberettigede i arbejdsskadesager, tilsluttede DSA sig ombudsmandens  

 opfattelse  

 og ændrede sin praksis, men kun for fremtiden.
Endvidere besluttede DSA at  

 færdigbehandle alle arbejdsgiverklager, som var under behandling på  

 tidspunktet for den principielle udtalelse.
DSA fandt ikke grundlag for at  

 genoptage tidligere afgjorte sager.
Ombudsmanden udtalte, at en principiel afgørelse, der ændrer en  

 hidtidig fortolkning, som udgangspunkt bør kunne føre til annullation af  

 tidligere trufne afgørelser.
Ombudsmanden fandt ikke, at spørgsmålet om  

 fortolkningsfejlens klarhed eller afgørelsens intensitet i den foreliggende  

 sag  

 kunne føre til noget andet resultat.
Imidlertid ville DSA i tilfælde af  

 praksisændring med tilbagevirkende kraft gøre arbejdsgivernes  

 forsikringsselskaber  

 opmærksom herpå og i hvert fald dispensere fra den almindelige klagefrist for  

 indgivelse af ny anke, hvorefter DSA måtte formodes at nå til samme resultat  

 som ved den annullerede afgørelse.
På denne baggrund fandt ombudsmanden ikke  

 grundlag for kritik af, at praksisændringen alene blev gennemført med hensyn  

 til fremtiden.
 På samme baggrund fandt ombudsmanden ikke tilstrækkeligt grundlag  

 for at foretage videre for så vidt angår det forhold, at DSA valgte at  

 færdigbehandle alle arbejdsgiverklager, der var modtaget, men endnu ikke  

 afgjort, inden ombudsmanden afgav sin udtalelse. (J. nr. 1990-1227-031).
 Praksisændring efter underkendelse af arbejdsgiveres klageret  

 i arbejdsskadesager.
 Et fagforbund klagede over,  

 at Den Sociale Ankestyrelse efter klage fra en arbejdsgiver, B, havde ændret  

 en  

 afgørelse fra Arbejdsskadestyrelsen, hvorefter A's arbejdsskade  

 (nikkelallergi)  

 blev anerkendt efter arbejdsskadeforsikringslovens § 10, stk. 1, jf.  

 bekendtgørelse nr. 60 af 20. januar 1989 (erhvervssygdomsfortegnelsen).
 I anledning af forbundets  

 klage skrev jeg i et brev af 30. august 1990 bl.a. således til Den Sociale  

 Ankestyrelse:
 "...
 Det fremgår af Den Sociale  

 Ankestyrelses skrivelse af 29. marts 1990, at sagen blev behandlet på et møde  

 i  

 ankestyrelsen den 22. marts 1990, og at ankestyrelsen lagde til grund, at  

 arbejdsgiveren var klageberettiget.
 Samtidig med mødet i  

 ankestyrelsen afsluttede jeg min behandling af en anden sag, hvor der var  

 rejst  

 spørgsmål om arbejdsgiveres klageberettigelse i arbejdsskadesager.
 I et brev af 22. marts 1990  

 til ankestyrelsen i styrelsens sag j.nr. 11.255-88 udtalte jeg således,  

 "at det er min opfattelse, at arbejdsgivere, der har tegnet lovpligtig  

 arbejdsskadeforsikring, ikke kan antages at være klageberettigede i forhold  

 til  

 Arbejdsskadestyrelsens afgørelse om at anerkende eller afvise tilfælde, som  

 er  

 omfattet af arbejdsskadeforsikringsloven".
 Idet jeg henviser til  

 (forbundets) klage og til det, jeg i øvrigt anførte i udtalelsen af 22. marts  

 1990, beder jeg ankestyrelsen om en udtalelse om gyldigheden af afgørelsen i  

 (A's) sag.
..." Jeg vedlægger til forbundets  

 orientering en kopi af udtalelsen af 22. marts 1990, som er optaget i  

 Folketingets Ombudsmands Beretning for 1989, s. 152.
 I et brev af 16. januar 1991  

 besvarede Den Sociale Ankestyrelse mit brev bl.a. således:
 "...
Ankestyrelsen skal vedrørende  

 den konkrete sag oplyse, at (B)  

 ved brev  

 af 8. november 1989 klagede over Arbejdsskadestyrelsens afgørelse af 19.  

 oktober 1989. Ved denne afgørelse fik (A) anerkendt en hudlidelse som  

 arbejdsbetinget.
Ankestyrelsen bekræftede i brev af 5. december 1989 overfor  

 (B), at sagen var antaget til behandling.
Dette var i overensstemmelse med en  

 langvarig praksis, hvorefter arbejdsgivere ansås som ankeberettigede i  

 anerkendelsessager.
Ved brev af 29. marts 1990  

 meddelte Ankestyrelsen sin afgørelse af 22. marts 1990. Ifølge afgørelsen og  

 den senere uddybning af 26. juni 1990 anser Ankestyrelsen det for overvejende  

 sandsynligt, at (A's) nikkeleksem er opstået efter kontakt med uægte smykker  

 og  

 ikke ved kontakt med mønter.
Der henvises samtidig til professor,  

 overlæge.... erklæring af 17. februar 1989. Lidelsen kan således ikke  

 anerkendes efter  

 arbejdsskadeforsikringsloven, hvorfor Ankestyrelsen ændrer  

 Arbejdsskadestyrelsens afgørelse af 19. oktober 1989.
 I brevet af 30. august 1990  

 rejser Folketingets Ombudsmand generelt spørgsmålet om gyldigheden af  

 Ankestyrelsens afgørelse set i lyset af de generelle betragtninger, der er  

 fremsat af Ombudsmanden i skrivelse af 22. marts 1990 (modtaget i  

 Ankestyrelsen  

 23. marts 1990). Ifølge disse betragtninger er det Ombudsmandens opfattelse,  

 at  

 arbejdsgivere lige som ved erstatningstilkendelser ikke kan anses for at være  

 part ved anerkendelse af arbejdsskader, men at arbejdsgivers interesse i så  

 henseende må varetages af forsikringsselskabet som part i sagen.
 Som det allerede er  

 Ombudsmanden bekendt, har Ankestyrelsen i principielt møde den 13. september  

 1990 tilsluttet sig denne opfattelse for så vidt angår sager, der indankes i  

 fremtiden.
 Ankestyrelsen finder ikke  

 grundlag for at genoptage tidligere afgjorte sager med henvisning til denne  

 nye  

 praksis, som støtter sig på en fortolkning af arbejdsskadeforsikringslovens §  

 53, stk. 2.
Det er således Ankestyrelsens  

 opfattelse, at afgørelsen af 22. marts 1990 er gyldig, og at der derfor ikke  

 er  

 grundlag for at genoptage sagen.
Der henvises til det tilsvarende af  

 Ankestyrelsen anførte i brev af 25. september 1990 til Folketingets  

 Ombudsmand  

 (j.nr. ...).
..." På et møde i Den Sociale  

 Ankestyrelse den 12. marts 1991 havde jeg lejlighed til at drøfte spørgsmålet  

 om Den Sociale Ankestyrelses pligt til at genoptage arbejdsskadesager, der  

 var  

 blevet ændret i Den Sociale Ankestyrelse til ugunst for den skadelidte på  

 baggrund af en klage fra en arbejdsgiver med lovpligtig  

 arbejdsskadeforsikring.  

 Under mødet redegjorde Den Sociale Ankestyrelse nærmere for sin opfattelse og  

 tilføjede, at det ville være forbundet med meget store praktiske  

 vanskeligheder  

 at finde de enkelte sager frem.
Om ekspeditionen af  

 arbejdsgiverklager i forbindelse med praksisændringen oplyste ankestyrelsen,  

 at alle klager modtaget inden den 23. marts 1990 (datoen for ankestyrelsens  

 modtagelse af min udtalelse) var blevet færdigbehandlet.
Klager modtaget i  

 tiden mellem den 23. marts 1990 og det principielle møde den 13. september  

 1990  

 var blevet sat i bero med henblik på ankestyrelsens stillingtagen til min  

 henstilling.
Efter mødet den 13. september 1990 var klagerne blevet afvist,  

 men  

 med en tilkendegivelse om, at en eventuel klage fra arbejdsgiverens  

 forsikringsselskab ville kunne blive behandlet.
Efter mødet meddelte Den  

 Sociale Ankestyrelse mig i et brev af 24. april 1991, at styrelsen efter  

 drøftelse med Socialministeriet "ikke finder anledning til at foretage  

 videre i sagen." Den Sociale Ankestyrelse vedlagde en kopi af  

 ankestyrelsens brev af 14. marts 1991 til Socialministeriet.
I brevet oplyste  

 Den Sociale Ankestyrelse bl.a., at styrelsen efter modtagelsen den 23. marts  

 1990 af mit brev af 22. marts 1990 satte samtlige arbejdsskadesager, indanket  

 til ankestyrelsen efter den 23. marts 1990 af en forsikringspligtig  

 arbejdsgiver, i bero med henblik på udfaldet af den principielle afgørelse.  

 Den  

 Sociale Ankestyrelse anførte videre, at "Det er Ankestyrelsens  

 opfattelse,  

 at der med Ankestyrelsens principielle afgørelse af 13.9.1990 er gjort op med  

 et  

 tvivlsomt fortolkningsspørgsmål, hvorfor der først kan støttes ret på den  

 ændrede praksis fra det tidspunkt, hvor fortolkningsspørgsmålet må anses for  

 afklaret." Den Sociale Ankestyrelse  

 konkluderede følgende:
 "...
 Hjemmelen til at behandle  

 disse sager var en langvarig fast praksis ud fra en fortolkning af  

 arbejdsgiverens retlige interesse i disse sager, jf. pkt. 5 i  

 Socialministeriets cirkulære af 7. juni 1973 om Den Sociale Ankestyrelse.
 Som det fremgår, synes der  

 ikke ved lovændringen pr. 1. april 1987 af arbejdsskadeforsikringslovens §  

 53,  

 stk. 2, at være skabt en sådan klarhed over retstilstanden for så vidt angår  

 arbejdsgiveres ankeadgang, at det kan give anledning til at betragte  

 Ankestyrelsens afgørelser i disse sager efter denne dato for ugyldige.
 Det skal endelig bemærkes, at  

 såfremt Ankestyrelsen skulle betragte disse afgørelser som ugyldige, ville  

 Ankestyrelsen være nødsaget til på tilsvarende måde som i den principielle  

 afgørelse at gøre arbejdsgiverens forsikringsselskab opmærksom på den ændrede  

 praksis og på, at forsikringsselskabet som part i sagen ville være berettiget  

 til at indanke Arbejdsskadestyrelsens afgørelse for Ankestyrelsen, idet  

 selskabet jo ikke har haft anledning til at anke, når arbejdsgiveren ankede.
 Ankestyrelsen måtte herefter  

 foretage en fornyet realitetsbehandling på grundlag af selskabets anke.
..." I et brev til forbundet  

 udtalte jeg følgende:
"Såfremt den omtalte  

 praksisændring havde været gennemført, da (B) den 8. november 1989 indgav  

 klagen til ankestyrelsen, ville ankestyrelsen have afvist klagen under  

 henvisning  

 til arbejdsgiveres manglende klageret.
Forbundets klage rejser derfor for det  

 første spørgsmål om, hvorvidt Den Sociale Ankestyrelse burde have gennemført  

 sin praksisændring med tilbagevirkende kraft, således at afgørelser fra tiden  

 før praksisændringen i et vist omfang blev annulleret.
I den forvaltningsretlige  

 teori er det almindelig antaget, at en principiel afgørelse vedrørende et  

 fortolkningsspørgsmål, som ændrer hidtidig praksis, som udgangspunkt bør  

 kunne  

 føre til annullation af tidligere trufne afgørelser.
Dette udgangspunkt kan  

 dog  

 fraviges efter en konkret vurdering af bl.a. klarheden af fortolkningsfejlen  

 og afgørelsens intensitet.
Ved intensitetsvurderingen tages hensyn til, hvor  

 byrdefuldt det ville være for parten, såfremt en tidligere afgørelse ikke  

 blev  

 omgjort.
For tiden efter lovændringen  

 i 1987 er det min opfattelse, at ankestyrelsens praksis, hvorefter  

 forsikringspligtige arbejdsgivere (fortsat) blev anset for klageberettigede,  

 beroede på en fejlagtig fortolkning af retsgrundlaget af en sådan karakter,  

 at  

 det ovennævnte klarhedskriterium må anses for opfyldt.
Underkendelsen heraf i  

 1990 burde således i overensstemmelse med det almindelige udgangspunkt have  

 ført til annullation af afgørelser truffet i perioden efter lovændringen i  

 1987. Den klare underkendelse af praksis skete ved min udtalelse i skrivelsen  

 af 22. marts 1990 til ankestyrelsen, hvori jeg henstillede, at ankestyrelsen  

 ændrede sin praksis.
Spørgsmålet er herefter, om  

 en undladelse af at annullere afgørelser fra tiden forud for praksisændringen  

 må anses for så byrdefuld for de skadelidte, at teoriens udgangspunkt om  

 annullation skal fastholdes.
Efter en umiddelbar bedømmelse af afgørelserne  

 må  

 intensitetskriteriet efter min opfattelse siges at være opfyldt.
Den Sociale Ankestyrelse har  

 imidlertid i den forbindelse udtalt, at styrelsen "ville være nødsaget  

 til  

 på tilsvarende måde ... at gøre arbejdsgiverens forsikringsselskab opmærksom  

 på den ændrede praksis og på, at forsikringsselskabet som part i sagen ville  

 være berettiget til at indanke Arbejdsskadestyrelsens afgørelse for  

 Ankestyrelsen, idet selskabet jo ikke har haft anledning til at anke, når  

 arbejdsgiveren ankede." Efter  

 arbejdsskadeforsikringslovens § 54, stk. 1, kan Arbejdsskadestyrelsens  

 afgørelser indbringes for Den Sociale Ankestyrelse.
Efter § 54, stk. 2, er  

 klagefristen 4 uger efter, at klageren har fået meddelelse om afgørelsen, men  

 ankestyrelsen kan efter bestemmelsens stk. 3 "se bort fra overskridelse  

 af klagefristen, når der er særlig grund hertil." Sådan særlig grund antages  

 typisk at foreligge, når der foreligger omstændigheder, der ikke kan  

 tilregnes  

 parten, dvs. undskyldende omstændigheder, jf.
Juridisk Grundbog, bind 4,  

 1989,  

 s. 260.
Den ankemulighed for  

 forsikringsselskabet, som ankestyrelsen har forudsat i tilfælde af  

 annullation,  

 kan herefter ikke give mig anledning til bemærkninger.
I tilfælde af  

 annullation af afgørelser, som ankestyrelsen havde truffet i anledning af en  

 klage fra en ikke klageberettiget arbejdsgiver, ville vedkommende  

 forsikringsselskab i forbindelse med annullationsafgørelsen således få  

 mulighed  

 for - uanset fristoverskridelsen - at indgive klage til ankestyrelsen.
I  

 givet  

 fald ville det være nærliggende at antage, at ankestyrelsen under en fornyet  

 realitetsbehandling af sagen ville nå til samme resultat som i den afgørelse,  

 der var blevet annulleret.
 På den baggrund har jeg ikke  

 tilstrækkeligt grundlag for at anse ankestyrelsens beslutning om at undlade  

 praksisændring med tilbagevirkende kraft for i sin endelige virkning at være  

 så byrdefuld for de skadelidte, at jeg kan udtale kritik af, at  

 praksisændringen alene blev gennemført med hensyn til fremtiden.
 Med hensyn til ankestyrelsens  

 valg af tidspunktet for praksisændringens gennemførelse skal jeg bemærke  

 følgende:
 Det er almindeligt antaget,  

 at en praksisændring med henblik på fremtiden normalt skal tillægges virkning  

 fra det tidspunkt, hvor fortolkningsspørgsmålet kan anses for afklaret, og  

 hvor  

 den myndighed (de myndigheder), som administrerer reglerne, må antages at  

 være  

 informeret herom.
 I den foreliggende sag må  

 fortolkningsspørgsmålet anses for afklaret med min udtalelse i skrivelsen af  

 22. marts 1990, som blev modtaget i ankestyrelsen den 23. marts 1990.
 I overensstemmelse hermed  

 burde ankestyrelsens afgørelser, som blev meddelt efter denne dato, have  

 været  

 truffet i overensstemmelse med den ændrede praksis.
 På den baggrund må jeg anse  

 det for tvivlsomt, hvorvidt ankestyrelsen med rette besluttede at  

 færdigbehandle  

 alle arbejdsgiverklager, som var modtaget - men ikke afgjort - inden den 23.  

 marts 1990. Det gjaldt bl.a. arbejdsgiverens klage i Deres sag.
 Under hensyn til, at  

 forsikringsselskabet også i tilfælde af afvisning af arbejdsgiverens klageret  

 i disse sager ville have været berettiget til at indgive klage og opnå en  

 realitetsafgørelse fra ankestyrelsen, har jeg dog ikke fundet tilstrækkeligt  

 grundlag for at foretage videre vedrørende den foretagne gennemførelse af  

 praksisændringen.
Sammenfattende har jeg  

 således ikke grundlag for at kritisere, at ankestyrelsen færdigbehandlede  

 arbejdsgiverklagen i (A's) sag og meddelte realitetsafgørelse i skrivelse af  

 29. marts 1990, selv om det omhandlede fortolkningsspørgsmål ved min  

 skrivelse  

 af 22. marts 1990 måtte anses endeligt afklaret. ..." Efter min gennemgang af selve  

 det materielle indhold af Den Sociale Ankestyrelses afgørelse af 29. marts  

 1990  

 i A's sag, fandt jeg ikke grundlag for kritik af afgørelsen.
 NOTE:(*1) Jf.  

 FOB 1989.152.
