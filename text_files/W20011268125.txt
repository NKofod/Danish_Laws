Beslutningerne om at fiksere patienten blev efterfølgende indbragt  

 for Det lokale Psykiatriske Patientklagenævn, der valgte at betragte  

 begge fikseringer som tvangsfikseringer og godkendte begge.
Det lokale  

 Psykiatriske Patientklagenævns afgørelse blev indbragt for  

 Sundhedsvæsenets Patientklagenævn.
Klage over tvangsfiksering, herunder  

 stillingtagen til tvang contra ikke-tvang Sundhedsvæsenets Patientklagenævn fandt, at den første  

 fiksering var en tvangsfiksering og godkendte denne, idet der var en  

 nærliggende fare for, at hun selv eller andre ville lide skade på  

 legeme eller helbred, og idet tvangsfikseringen opfyldte kravet om mindst  

 indgribende foranstaltning.
Vedrørende den anden fiksering fandt nævnet, at der ikke var  

 tale om et tvangsindgreb.
Nævnet lagde vægt på, at hun blev  

 foreslået bæltefiksering, og at hun uden videre accepterede  

 forslaget og frivilligt gik hen til sengen og lod sig fiksere.
Nævnet  

 lagde endvidere vægt på, at grunden til, at der blev anlagt en  

 fodrem var, at hun tidligere havde sparket ud efter personalet, og at denne  

 blev løsnet, så snart hun var faldet til ro.
Endelig lagde  

 nævnet vægt på, at fikseringen blev registreret som en  

 frivillig fiksering i tvangsprotokollen.
