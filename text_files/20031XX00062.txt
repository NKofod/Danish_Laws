Skriftlig fremsættelse (6. november 2003) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om  

 ændring af museumslov og af lov om regionale faglige kulturmiljøråd.  

 (Frivilliggørelse af museumsråd) (Lovforslag nr.
L 65).
 Hovedformålet med lovforslaget er at gøre nedsættelsen af  

 museumsrådene frivillig.
Lovforslaget er fremsat med henblik på opfyldelsen af  

 anbefalingen om frivilliggørelse af museumsrådene fra Udvalget vedr.  

 kommunale  

 råd og nævn mv.
Lovforslaget fremsættes samtidigt med fremsættelsen af  

 lovforslag om frivilliggørelse af integrationsrådene, amtsmusikudvalgene og  

 folkeoplysningsudvalgene og lovforslag om afskaffelse af  

 koordinationsudvalgenes årlige redegørelser og den kommunale  

 sundhedsredegørelse.
 Idet jeg i øvrigt henviser til lovforslaget med  

 bemærkninger, skal jeg anbefale lovforslaget til Folketingets hurtige og  

 velvillige behandling.
