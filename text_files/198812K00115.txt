Nr LSF 115 Forslag til Lov om ændring af lov om arbejdsmarkedsbidrag (Ændrede regler  

 for fradrag i bidraget m.v.) Fremsat af skatteministeren (Fogh Rasmussen) den 23. november 1988 Vedtaget ved tredjebehandling den 13. december 1988 Lov nr. 765 af 14/12/1988 § 1 I lov nr. 840 af 18. december 1987 om arbejdsmarkedsbidrag, som ændret ved  

 § 3 i lov nr. 377 af 6. juli 1988, foretages følgende ændringer:
 1. § 6, stk. 2-4, ophæves.
 2. Efter § 6 indsættes:
»§ 6 a.
For personligt ejede virksomheder ydes et årligt fradrag i  

 bidraget på 6.000 kr., såfremt virksomheden ikke har ansatte.
For  

 virksomheder med ansatte reduceres fradraget med 2.000 kr. ganget med  

 antallet af fuldtidsbeskæftigede ansatte i virksomheden.
Stk. 2. Fradraget beregnes af toldvæsenet forholdsmæssigt for hver  

 opgørelsesperiode.
For virksomheder med ansatte sker beregningen på grundlag  

 af oplysninger fra Arbejdsmarkedets Tillægspension om virksomhedens bidrag  

 til Arbejdsmarkedets Tillægspension i perioden.
For virksomheder nævnt i §§  

 10-11, jf. § 11 b, reguleres fradraget i den sidste opgørelsesperiode i et år  

 under hensyn til årets samlede beskæftigelse i virksomheden.
 Stk. 3. Fradraget efter stk. 1 kan ikke overstige virksomhedens bidrag i  

 året.
 Stk. 4. Skatteministeren kan fastsætte nærmere regler om administrationen  

 af bestemmelserne.
§ 6 b.
Andre virksomheder end personligt ejede, jf. § 6 a, skal kun  

 indbetale bidrag, såfremt bidraget overstiger 2.000 kr. årligt.
 Stk. 2. Virksomheder, der efter stk. 1 ikke skal indbetale bidrag, kan  

 afgive en erklæring om, at bidraget ikke vil overstige 2.000 kr. årligt.
 Stk. 3. Virksomheder, der har afgivet erklæring efter stk. 2, skal  

 underrette toldvæsenet, hvis bidraget i et år overstiger 2.000 kr.
Stk. 4. Skatteministeren kan fastsætte nærmere regler om administrationen  

 af stk. 1-3.« 3. I § 8 indsættes efter stk. 2 som nye stykker:
 »Stk. 3. Ved opgørelsen af lønsummen skal aflønning i naturalier  

 medregnes til lønsummen i det omfang, den berettiger til feriegodtgørelse  

 efter ferieloven.
 Stk. 4. Ud over indkøb nævnt i stk. 1, nr. 1, kan følgende medregnes til  

 værdien af indkøb m.v.:
 1) Anskaffelse og drift af personbiler til højst 9 personer, hvis bilen er  

 faktureret med merværdiafgift og bruges til erhvervsmæssig personbefordring,  

 jf. § 6, stk. 1, i lov om registreringsafgift af motorkøretøjer m.v.
 2) Ydelser leveret til taxavognmænd fra bestillingscentraler m.v.
 3) Omkostninger vedrørende leverancer præsteret af rejsebureauer, som  

 direkte kommer den rejsende til gode.
 4) Ydelser, der er undtaget fra afgiftspligten efter merværdiafgiftslovens  

 § 2, stk. 3, hvis de indkøbes til videresalg.
5) Varer og ydelser, der er fritaget for afgift efter  

 merværdiafgiftslovens § 4, stk. 2, hvis de indkøbes til videresalg eller til  

 virksomhedens brug.« Stk. 3 bliver herefter stk. 5.
 4. I § 10, stk. 1, ændres »§ 11« til: »§§ 11-11  

 b«.
 5. § 10, stk. 3 og 4, affattes således:
»Stk. 3. Senest 2 måneder og 20 dage efter opgørelsesperiodens udløb  

 tilsender toldvæsenet virksomheder, der kun er bidragspligtige efter § 2,  

 stk. 1, nr. 1, en opgørelse af bidragets størrelse.
Bidraget forfalder til  

 betaling den 1. i den fjerde måned efter opgørelsesperiodens udløb med sidste  

 rettidige indbetalingsdag den 20. i samme måned.
Stk. 4. Virksomheder nævnt i bilaget til loven skal senest 3 måneder og 20  

 dage efter opgørelsesperiodens udløb til toldvæsenet angive bidragsgrundlaget  

 efter § 8, stk. 1, nr. 2, eller § 9, stk. 1, nr. 2, og bidragets størrelse.  

 Samme dag er sidste rettidige indbetalingsdag.
Angivelsen skal være  

 underskrevet af virksomhedens ansvarlige ledelse.
Bidraget forfalder til  

 betaling den 1. i den måned, hvor fristen for indbetaling udløber.« 6. § 11, stk. 2, affattes således:
»Stk. 2. Senest 4 måneder og 20 dage efter opgørelsesperiodens udløb  

 tilsender toldvæsenet virksomheden en opgørelse af bidragets størrelse.« 7. Efter § 11 indsættes:
»§ 11 a.
For virksomheder, der opgør bidragsgrundlaget efter § 8,  

 stk. 1, nr. 1, er opgørelsesperioden kalenderåret.
Stk. 2. Virksomheder nævnt i stk. 1 skal senest den 20. april i året efter  

 opgørelsesperiodens udløb til toldvæsenet angive bidragsgrundlaget og  

 bidragets størrelse.
Angivelsen skal være underskrevet af virksomhedens  

 ansvarlige ledelse.
 Stk. 3. Bidraget forfalder til betaling den 1. april i året efter  

 opgørelsesperiodens udløb med sidste rettidige indbetalingsdag den 20. i  

 samme måned. § 10, stk. 5, finder tilsvarende anvendelse.
§ 11 b.
For virksomheder, der opgør bidragsgrundlaget efter § 9, stk. 1,  

 nr. 1, gælder reglerne i § 10, stk. 3, og § 11 for bidrag beregnet efter § 7.  

 Reglerne i § 11 a gælder for bidrag beregnet efter § 8, stk. 1, nr. 1.« 8. § 13, stk. 1, affattes således:
»Har toldvæsenet efter udløbet af fristerne i § 10, stk. 4, eller §  

 11 a, stk. 2, jf. § 11 b, 2. pkt., ikke modtaget virksomhedens angivelse, kan  

 toldvæsenet foretage en foreløbig fastsættelse af bidraget til et  

 skønsmæssigt beløb.
Det samme gælder for bidrag beregnet efter § 7, når  

 toldvæsenet har foretaget en foreløbig fastsættelse efter  

 merværdiafgiftslovens § 21, stk. 3.« 9. § 14, stk. 1, ophæves, og i stedet indsættes:
 »Udgør bidraget for en opgørelsesperiode under 50 kr., kan  

 indbetaling af beløbet undlades.
Stk. 2. Skatteministeren kan fastsætte nærmere regler om udformningen af  

 angivelser efter § 10, stk. 4, og § 11 a, stk. 2, samt om angivelse og  

 indbetaling af bidrag.
Ministeren kan bestemme, at virksomheder, som  

 toldvæsenet beregner bidraget for efter § 10, stk. 3, § 11 og § 11 b, skal  

 indsende angivelse eller supplerende oplysninger til brug for toldvæsenets  

 beregning af bidraget.« Stk. 2 bliver herefter stk. 3.
 10. § 17, stk. 2, affattes således:
 »Stk. 2. Godtgørelse udbetales efter følgende regler:
 1) For virksomheder, som toldvæsenet beregner bidraget for efter § 10,  

 stk. 3, og § 11, stk. 2, udbetales godtgørelsen samme dag, som virksomheden  

 efter reglerne i merværdiafgiftslovens § 23 kan få udbetalt overskydende  

 indgående afgift vedrørende afgiftsperioder henført til perioden for  

 opgørelse af bidrag efter regler fastsat i henhold til § 10, stk. 2.
2) For virksomheder omfattet af § 11 a udbetales godtgørelsen senest 3  

 uger fra dagen for sidste rettidige indsendelse af angivelse.
Dette gælder  

 dog kun, hvis angivelsen er indsendt rettidigt.
3) For virksomheder, der opgør bidragsgrundlaget efter § 9, stk. 1, nr. 1,  

 gælder reglen i nr. 1 for bidrag beregnet efter § 7. Reglen i nr. 2 gælder  

 for bidrag beregnet efter § 8, stk. 1, nr. 1.« 11. I § 17 indsættes som stk. 4-6:
 »Stk. 4. Udbetaling sker kun, såfremt bidragsangivelse eller  

 angivelse af merværdiafgift vedrørende tidligere opgørelsesperioder er  

 modtaget af toldvæsenet.
 Stk. 5. Krav på bidrag og eventuelle renter for tidligere  

 opgørelsesperioder modregnes ved udbetaling af godtgørelse, selv om kravet  

 ikke er forfaldent.
Stk. 6. Godtgørelse under 50 kr. udbetales ikke.« 12. I § 19, stk. 1, ændres »§ 10, stk. 3, eller § 11, stk.  

 2,» til: »§ 10, stk. 4, eller § 11 a, stk. 2, jf. § 11 b, 2.  

 pkt.,».
13. I § 26, stk. 1, nr. 2, indsættes efter »§ 5, stk. 2 eller  

 3«: »§ 6 b, stk. 3«, og »§ 10, stk. 3, § 11, stk. 2«  

 ændres til: »§ 10, stk. 4, § 11 a, stk. 2.« § 2 Stk. 1. Loven træder i kraft den 1. januar 1989.
 Stk. 2. Loven har virkning for perioder for opgørelse af bidrag, der  

 begynder den 1. januar 1989 eller senere.
Oprindeligt fremsat forslag § 1 I lov nr. 840 af 18. december 1987 om arbejdsmarkedsbidrag som ændret ved  

 § 3 i lov nr. 377 af 6. juli 1988 foretages følgende ændringer:
 1. § 6, stk. 2-4, ophæves.
 2. Efter § 6 indsættes:
»§ 6 a.
For personligt ejede virksomheder ydes et årligt fradrag i  

 bidraget på 6.000 kr., såfremt virksomheden ikke har ansatte.
For  

 virksomheder med ansatte reduceres fradraget med 2.000 kr. ganget med  

 antallet af fuldtidsbeskæftigede ansatte i virksomheden.
Stk. 2. Fradraget beregnes af toldvæsenet forholdsmæssigt for hver  

 opgørelsesperiode.
For virksomheder med ansatte sker beregningen på grundlag  

 af oplysninger fra Arbejdsmarkedets Tillægspension om virksomhedens bidrag  

 til Arbejdsmarkedets Tillægspension i perioden.
For virksomheder nævnt i §§  

 10-11, jf. § 11 b, reguleres fradraget i den sidste opgørelsesperiode i et år  

 under hensyn til årets samlede beskæftigelse i virksomheden.
 Stk. 3. Fradraget efter stk. 1 kan ikke overstige virksomhedens bidrag i  

 året.
 Stk. 4. Skatteministeren kan fastsætte nærmere regler om administrationen  

 af bestemmelserne.
§ 6 b.
Andre virksomheder end personligt ejede, jf. § 6 a, skal kun  

 indbetale bidrag, såfremt bidraget overstiger 2.000 kr. årligt.
 Stk. 2. Virksomheder, der efter stk. 1 ikke skal indbetale bidrag, kan  

 afgive en erklæring om, at bidraget ikke vil overstige 2.000 kr. årligt.
 Stk. 3. Virksomheder, der har afgivet erklæring efter stk. 2, skal  

 underrette toldvæsenet, hvis bidraget i et år overstiger 2.000 kr.
 Stk. 4. Skatteministeren kan fastsætte nærmere regler om administrationen  

 af stk. 1-3.«.
 3. I § 8 indsættes efter stk. 2 som nye stykker:
 »Stk. 3. Ved opgørelsen af lønsummen skal aflønning i naturalier  

 medregnes til lønsummen i det omfang, den berettiger til feriegodtgørelse  

 efter ferieloven.
 Stk. 4. Udover indkøb nævnt i stk. 1, nr. 1, kan følgende medregnes til  

 værdien af indkøb m.v.:
 1) Anskaffelse og drift af personbiler til højst 10 personer, hvis bilen  

 er faktureret med merværdiafgift og bruges til erhvervsmæssig  

 personbefordring, jf. § 6, stk. 1, nr. 2 og 5, i lov om registreringsafgift  

 af motorkøretøjer m.v.
 2) Ydelser leveret til taxavognmænd fra bestillingscentraler m.v.
 3) Omkostninger vedrørende leverancer præsteret af rejsebureauer, som  

 direkte kommer den rejsende til gode.
 4) Ydelser, der er undtaget fra afgiftspligten efter merværdiafgiftslovens  

 § 2, stk. 3, hvis de indkøbes til videresalg.
 5) Varer og ydelser, der er fritaget for afgift efter  

 merværdiafgiftslovens § 4, stk. 2, hvis de indkøbes til videresalg eller til  

 virksomhedens brug.«.
 Stk. 3 bliver herefter stk. 5.
 4. I § 10, stk. 1, ændres »§ 11« til: »§§ 11-11  

 b«.
 5. § 10, stk. 3 og 4, affattes således:
»Stk. 3. Senest 2 måneder og 20 dage efter opgørelsesperiodens udløb  

 tilsender toldvæsenet virksomheder, der kun er bidragspligtige efter § 2,  

 stk. 1, nr. 1, en opgørelse af bidragets størrelse.
Bidraget forfalder til  

 betaling den 1. i den fjerde måned efter opgørelsesperiodens udløb med sidste  

 rettidige indbetalingsdag den 20. i samme måned.
Stk. 4. Virksomheder nævnt i bilaget til loven skal senest 3 måneder og 20  

 dage efter opgørelsesperiodens udløb til toldvæsenet angive bidragsgrundlaget  

 efter § 8, stk. 1, nr. 2, eller § 9, stk. 1, nr. 2, og bidragets størrelse.  

 Samme dag er sidste rettidige indbetalingsdag.
Angivelsen skal være  

 underskrevet af virksomhedens ansvarlige ledelse.
Bidraget forfalder til  

 betaling den 1. i den måned, hvor fristen for indbetaling udløber.«.
 6. § 11, stk. 2, affattes således:
 »Stk. 2. Senest 4 måneder og 20 dage efter opgørelsesperiodens udløb  

 tilsender toldvæsenet virksomheden en opgørelse af bidragets  

 størrelse.«.
 7. Efter § 11 indsættes:
»§ 11 a.
For virksomheder, der opgør bidragsgrundlaget efter § 8,  

 stk. 1, nr. 1, er opgørelsesperioden kalenderåret.
Stk. 2. Virksomheder nævnt i stk. 1 skal senest den 20. april i året efter  

 opgørelsesperiodens udløb til toldvæsenet angive bidragsgrundlaget og  

 bidragets størrelse.
Angivelsen skal være underskrevet af virksomhedens  

 ansvarlige ledelse.
 Stk. 3. Bidraget forfalder til betaling den 1. april i året efter  

 opgørelsesperiodens udløb med sidste rettidige indbetalingsdag den 20. i  

 samme måned. § 10, stk. 5, finder tilsvarende anvendelse.
§ 11 b.
For virksomheder, der opgør bidragsgrundlaget efter § 9, stk. 1,  

 nr. 1, gælder reglerne i § 10, stk. 3, og § 11 for bidrag beregnet efter § 7.  

 Reglerne i § 11 a gælder for bidrag beregnet efter § 8, stk. 1, nr. 1.«.
 8. § 13, stk. 1, affattes således:
»Har toldvæsenet efter udløbet af fristerne i § 10, stk. 4, eller §  

 11 a, stk. 2, jf. § 11 b, 2. pkt., ikke modtaget virksomhedens angivelse, kan  

 toldvæsenet foretage en foreløbig fastsættelse af bidraget til et  

 skønsmæssigt beløb.
Det samme gælder for bidrag beregnet efter § 7, når  

 toldvæsenet har foretaget en foreløbig fastsættelse efter  

 merværdiafgiftslovens § 21, stk. 3.«.
 9. § 14, stk. 1, ophæves og i stedet indsættes:
 »Udgør bidraget for en opgørelsesperiode under 50 kr., kan  

 indbetaling af beløbet undlades.
Stk. 2. Skatteministeren kan fastsætte nærmere regler om udformningen af  

 angivelser efter § 10, stk. 4, og § 11 a, stk. 2, samt om angivelse og  

 indbetaling af bidrag.
Ministeren kan bestemme, at virksomheder, som  

 toldvæsenet beregner bidraget for efter § 10, stk. 3, § 11 og § 11 b, skal  

 indsende angivelse eller supplerende oplysninger til brug for toldvæsenets  

 beregning af bidraget.«.
 Stk. 2 bliver herefter stk. 3.
 10. § 17, stk. 2, affattes således:
 »Stk. 2. Godtgørelse udbetales efter følgende regler:
 1) For virksomheder, som toldvæsenet beregner bidraget for efter § 10,  

 stk. 3, og § 11, stk. 2, udbetales godtgørelsen samme dag, som virksomheden  

 efter reglerne i merværdiafgiftslovens § 23 kan få udbetalt overskydende  

 indgående afgift vedrørende afgiftsperioder henført til perioden for  

 opgørelse af bidrag efter regler fastsat i henhold til § 10, stk. 2.
2) For virksomheder omfattet af § 11 a udbetales godtgørelsen senest 3  

 uger fra dagen for sidste rettidige indsendelse af angivelse.
Dette gælder  

 dog kun, hvis angivelsen er indsendt rettidigt.
 3) For virksomheder, der opgør bidragsgrundlaget efter § 9, stk. 1, nr. 1,  

 gælder reglen i nr. 1 for bidrag beregnet efter § 7. Reglen i nr. 2 gælder  

 for bidrag beregnet efter § 8, stk. 1, nr. 1.«.
 11. I § 17 indsættes som stk. 4-6:
 »Stk. 4. Udbetaling sker kun, såfremt bidragsangivelse eller  

 angivelse af merværdiafgift vedrørende tidligere opgørelsesperioder er  

 modtaget af toldvæsenet.
 Stk. 5. Krav på bidrag og eventuelle renter for tidligere  

 opgørelsesperioder modregnes ved udbetaling af godtgørelse, selv om kravet  

 ikke er forfaldent.
 Stk. 6. Godtgørelse under 50 kr. udbetales ikke.«.
 12. I § 26, stk. 1, nr. 2, indsættes efter »§ 5, stk. 2 eller  

 3«: »§ 6 b, stk. 3«, og »§ 10, stk. 3, § 11, stk. 2«  

 ændres til: »§ 10, stk. 4, § 11 a, stk. 2.«.
§ 2 Stk. 1. Loven træder i kraft den 1. januar 1989.
 Stk. 2. Loven har virkning for perioder for opgørelse af bidrag, der  

 begynder den 1. januar 1989 eller senere.
Bemærkninger til lovforslaget Almindelige bemærkninger Lovforslagets formål 1. I forbindelse med omlægningen af en række arbejdsgiverafgifter pr. 1.  

 januar 1988 blev der etableret en ny afgift på virksomhedernes værditilvækst  

 i form af et arbejdsmarkedsbidrag.
Bidraget er generelt og omfatter  

 erhvervsmæssig virksomhed og anden økonomisk virksomhed, der består i  

 levering af ydelser mod vederlag.
 Reglerne fremgår af lov nr. 840 af 18. december 1987, jf.  

 Folketingstidende 1987/88, (1. samling), sp. 3716, 3930 og 4430.
 Det har været anført, at omlægningen har medført urimelige virkninger for  

 de mindre virksomheder, selv om der i loven er regler, som lemper  

 belastningen ved bidraget for disse virksomheder.
Regeringen har ladet foretage en nærmere undersøgelse af de mindre  

 virksomheders stilling efter omlægningen og finder herefter, at der er  

 baggrund for at foreslå væsentlige lettelser i bidraget, som i særlig grad  

 tager hensyn til disse virksomheder.
Det er samtidig formålet at  

 tilvejebringe en så enkel og rationel bidragsopkrævning som muligt.
Gældende regler om afregning af bidrag 2. Der er i loven fastsat regler med henblik på, at de mindre virksomheder  

 friholdes for bidrag eller betaler reduceret bidrag.
Endvidere omtales  

 nedenfor reglerne for afregning af bidrag.
Momspligtige virksomheder med en årlig omsætning på 10.000 kr. eller  

 derunder og virksomheder med et bidragsgrundlag på 3.000 kr. årligt eller  

 derunder skal ikke registreres som bidragspligtige.
Endvidere har personligt  

 ejede virksomheder med mindre end 2 ansatte og et bidragsgrundlag ikke over  

 500.000 kr. årligt ret til et fradrag i bidraget.
Fradraget udgør 3.000 kr.  

 årligt for virksomheder uden ansatte.
Det nedtrappes gradvis med stigende  

 beskæftigelse og bortfalder, når virksomheden har 2 fuldtidsbeskæftigede  

 ansatte årligt.
 I en bekendtgørelse er det fastsat, at fradraget udbetales i april måned  

 året efter det kalenderår, som det vedrører.
For mange mindre virksomheder uden ansatte udgør fradraget i bidraget  

 samme beløb som det bidrag, virksomheden skal betale.
Det drejer sig om i alt  

 ca. 180.000 mindre virksomheder uden ansatte, hvis bidragsgrundlag ikke  

 overstiger 120.000 kr. årligt.
Der er gennemført en ordning, hvorefter disse  

 virksomheder ikke skal angive og indbetale bidrag.
3. Perioden for opgørelse af bidrag er kvartalet.
Dog har virksomheder  

 inden for landbrug, fiskeri m.v. halvårlige opgørelsesperioder svarende til  

 reglerne efter momsloven.
Bidraget skal angives og indbetales senest en måned og 20 dage efter  

 opgørelsesperiodens udløb, dvs. senest 20. maj, 20. august, 20. november og  

 20. februar.
Dog skal virksomheder inden for landbrug, fiskeri m.v. angive og  

 indbetale bidrag senest 5 måneder og 20 dage efter udløbet af  

 opgørelsesperioden, dvs. 20. december og 20. juni for virksomheder, der har  

 første og anden halvdel af kalenderåret som opgørelsesperiode.
Lovforslaget 4. Med henblik på yderligere at reducere eller helt at fjerne  

 bidragsbelastningen af de mindre virksomheder foreslås reglerne om fradrag i  

 bidraget ændret således:
Det maksimale fradragsbeløb for personligt ejede virksomheder uden ansatte  

 forhøjes fra 3.000 kr. til 6.000 kr. årligt.
Det foreslås samtidig, at  

 aftrapningen af fradraget sker op til 3 ansatte i stedet for 2.
Det reducerede fradrag beregnes ved fra 6.000 kr. at fratrække antallet af  

 fuldtidsbeskæftigede ansatte ganget med 2.000 kr.
Har en virksomhed  

 eksempelvis 1,667 fuldtidsbeskæftigede ansatte i et kalenderår, er det  

 reducerede fradrag 6.000 kr. - (2.000 kr. x 1,667 = 3.334 kr.) = 2.666 kr.
 Ændringerne medfører følgende årlige fradrag i bidraget ved forskellige  

 antal fuldtidsbeskæftigede ansatte:
 Endvidere foreslås det at ophæve reglen om, at virksomheder med et  

 bidragsgrundlag over 500.000 kr. årligt ikke har ret til fradrag i bidraget.
Der er ca. 280.000 virksomheder under den nuværende fradragsordning,  

 hvoraf ca. 180.000 virksomheder er fuldstændigt fritaget for at betale  

 bidrag. Ændringsforslagene medfører, at der kommer ca. 325.000 virksomheder  

 under fradragsordningen, heraf godt 220.000 som bliver fuldstændigt fritaget  

 for bidragsbetalingen.
Endvidere vil godt 100.000 andre virksomheder få en  

 nedsat betaling.
5. Ophævelsen af den nævnte grænse på 500.000 kr. giver endvidere mulighed  

 for at yde et løbende foreløbigt fradrag i hver opgørelsesperiode fremfor som  

 nu at beregne fradraget en gang årligt.
En personligt ejet virksomhed uden  

 ansatte, hvis opgørelsesperiode er kvartalet, har således ret til et fradrag  

 på 1.500 kr. i hver opgørelsesperiode.
Virksomhedens beskæftigelsesforhold  

 varierer ofte i løbet af året.
Der vil derfor i årets sidste kvartal blive  

 foretaget en regulering af fradraget for det pågældende kvartal under hensyn  

 til beregningen af det endelige fradrag for hele året.
Toldvæsenet beregner fradraget for virksomhederne på grundlag af  

 oplysninger fra Arbejdsmarkedets Tillægspension om virksomhedernes eventuelle  

 ATP-bidrag i perioden for opgørelse af bidrag.
De indbetalte ATP-bidrag  

 omregnes til antal fuldtidsbeskæftigede ansatte, og fradragsbeløbet anføres  

 på toldvæsenets opgørelse af bidraget til momspligtige virksomheder eller på  

 angivelsen til ikke-momspligtige virksomheder, jf. nedenfor, punkt 7.
 6. Det foreslås endvidere, at der gennemføres en lempelse for  

 virksomheder, som ikke er personligt ejede, f.eks. selskaber og foreninger.
Det foreslås derfor, at disse virksomheder friholdes for bidrag, såfremt  

 bidraget ikke overstiger 2.000 kr. årligt.
For momspligtige og  

 ikke-momspligtige virksomheder, der skal opgøre bidragsgrundlaget efter  

 principperne i momsloven, vil denne regel medføre, at virksomheder med  

 bidragsgrundlag indtil 80.000 kr. årligt ikke skal betale bidrag.
For  

 virksomheder, der skal beregne bidraget på grundlag af lønsummen, vil det  

 foreslåede beløb svare til ca. 42.000 kr. i udbetalt løn.
 Denne regel vil medføre, at yderligere 10.000-15.000 mindre virksomheder -  

 bl.a. sportsklubber med begrænsede momspligtige aktiviteter - friholdes for  

 bidrag.
7. Med henblik på at forenkle afregningen af arbejdsmarkedsbidrag foreslås  

 det, at fristen for indbetaling af bidrag forlænges med 2 måneder for  

 momsregistrerede virksomheder, der efter de gældende regler har  

 kvartalsafregning af bidrag.
Derved kan toldvæsenet beregne bidraget for de  

 momspligtige virksomheder, jf. nedenfor.
Der opnås herved væsentlige  

 administrative lettelser for virksomhederne.
Betalingsfristerne bliver herefter 20. juli, 20. oktober, 20. januar og  

 20. april svarende til, at bidraget skal indbetales senest 3 måneder og 20  

 dage efter udløbet af opgørelsesperioden.
En tilsvarende forlængelse af  

 fristen foreslås gennemført for ikke-momspligtige virksomheder, der beregner  

 bidraget på grundlag af lønsummen.
For ikke-momspligtige virksomheder, der beregner bidraget efter  

 principperne i momsloven, foreslås opgørelsesperioden forlænget fra kvartalet  

 til kalenderåret.
Det drejer sig bl.a. om læger, tandlæger og visse andre  

 selvstændige erhvervsdrivende inden for sundhedssektoren.
Samtidig foreslås  

 betalingsfristen fastsat til 20. april i det følgende kalenderår.
For momspligtige virksomheder opgøres bidraget på grundlag af værdien af  

 salg m.v. og indkøb m.v.
Toldvæsenet har på edb de hertil svarende  

 oplysninger om indgående og udgående moms samt import.
Med den foreslåede  

 forlængelse af fristen for indbetaling af bidrag kan toldvæsenet beregne  

 bidraget automatisk på grundlag af momsoplysningerne for den pågældende  

 opgørelsesperiode.
Det foreslås derfor, at toldvæsenet beregner bidraget for  

 alle momsregistrerede virksomheder.
Forslagets provenumæssige og administrative virkninger 8. Ændringerne foreslås sat i kraft 1. januar 1989 med virkning for  

 opgørelsesperioder, der begynder denne dag eller senere.
 På forslaget til finanslov for 1989 er provenuet af arbejdsmarkedsbidrag  

 opført med 9 mia. kr.
 Ændringerne i reglerne for personligt ejede virksomheder og selskaber m.v.  

 vil medføre et provenutab på ca. 360 mio. kr.
Engangsudgifterne i toldvæsenet ved forslagets gennemførelse vil udgøre  

 ca. 18,5 mio. kr.
Det skønnes ikke, at toldvæsenets driftsudgifter vil blive  

 påvirket.
Bemærkninger til de enkelte bestemmelser Til § 1 Til nr. 1 Ændringen er en konsekvens af ændringerne foreslået under nr. 2.
Til nr. 2 Bestemmelserne i § 6 a ændrer reglerne om fradrag i bidraget.
 Efter forslaget til § 6 a, stk. 1, får virksomheder med et bidragsgrundlag  

 over 500.000 kr. årligt ligeledes ret til fradrag i bidraget.
Det fastsættes, at fradraget for personligt ejede virksomheder uden  

 ansatte er 6.000 kr. årligt.
Det foreslås endvidere, at fradraget reduceres  

 med 2.000 kr. ganget med antallet af fuldtidsbeskæftigede ansatte.
Dette  

 medfører, at der ydes et faldende fradrag til virksomheder med indtil 3  

 ansatte.
I stk. 2 bestemmes det endvidere, at fradraget i bidraget skal ydes  

 løbende.
Der henvises til de almindelige bemærkninger, punkt 5.
I stk. 3 foreslås det, at fradraget ikke kan overstige virksomhedens  

 bidrag i året.
Reglen medfører, at der ikke ydes fradrag til virksomheder,  

 der beregnet på årsbasis har større fradragsberettigede indkøb end  

 bidragspligtigt salg.
Ved § 6 a, stk. 4, foreslås der en bemyndigelse til skatteministeren til  

 at fastsætte nærmere regler om administrationen af bestemmelserne.
Efter den  

 gældende lov beregner toldvæsenet fradraget i bidraget for virksomhederne.  

 Det sker på grundlag af de ATP-bidrag, som virksomhederne har indbetalt.  

 Toldvæsenet omregner ATP-bidraget til fuldtidsbeskæftigede ansatte.
Samme  

 fremgangsmåde følges ved beregningen af kompensationsbeløb for  

 arbejdsgivernes udgifter til ATP-bidrag og arbejdsskadeforsikring, der  

 ligeledes ydes pr. fuldtidsbeskæftiget ansat.
Omregningen af ATP-bidrag til  

 fuldtidsbeskæftigede ansatte er forbundet med visse afrundingsregler, som  

 følges ved beregningen af såvel fradraget i bidraget som de nævnte  

 kompensationsbeløb.
Det er tanken at fastholde disse regler.
Det er endvidere tanken at bestemme, at der skal ske en forholdsmæssig  

 beregning af fradraget for virksomheder, som kun har været i drift en del af  

 året.
Der vil endvidere blive fastsat regler om beregning af fradraget for  

 virksomheder inden for landbrug, fiskeri m.v., der ikke har 1. og 2. halvår  

 af kalenderåret som opgørelsesperiode.
Endelig vil det blive fastsat, at  

 fradraget i bidraget for såkaldte »blandede« virksomheder - dvs.  

 virksomheder, der både har momspligtige og momsfrie aktiviteter - skal  

 beregnes løbende kvartalsvis og modregnes i bidraget for den del af  

 virksomheden, der udelukkende har momspligtig omsætning.
Dette vil blive  

 fastsat, selv om perioden for opgørelse af bidraget for den ikke-momspligtige  

 del af virksomheden efter reglen foreslået under nr. 7 i § 11 a, stk. 1, er  

 kalenderåret.
I § 6 b, stk. 1, foreslås det, at andre virksomheder end personligt ejede  

 friholdes for bidrag, såfremt bidraget ikke overstiger 2.000 kr. årligt.
Det  

 drejer sig f.eks. om selskaber og foreninger.
I stk. 2 og 3 foreslås der indsat regler om, at virksomheder kan afgive en  

 erklæring om, at bidraget ikke vil overstige 2.000 kr. årligt.
Virksomheder,  

 der har afgivet erklæring, kan herefter undlade at indgive angivelse.  

 Toldvæsenet skal underrettes, hvis betingelsen for erklæringen ikke længere  

 er opfyldt.
I stk. 4 foreslås indsat en bemyndigelse for skatteministeren til at  

 fastsætte de nærmere regler om administrationen af bestemmelserne i stk. 1-3.  

 Det er tanken at fastsætte regler om, at virksomheder kan få godtgjort  

 allerede indbetalte bidragsbeløb, hvis det senere viser sig, at det skyldige  

 bidragsbeløb ikke kommer til at overstige 2.000 kr. årligt.
Det drejer sig om  

 virksomheder på kvartals- eller halvårsafregning, der ikke har afgivet  

 erklæring efter stk. 2.
Til nr. 3 Virksomheder omfattet af bilaget til loven skal beregne bidraget på  

 grundlag af lønsummen.
Det drejer sig bl.a om pengeinstitutter og  

 forsikringsselskaber.
Naturalieydelser skal efter gældende regler medregnes i  

 lønsummen.
Reglerne foreslås forenklet ved at fastlægge, at naturalier skal  

 medregnes i lønsummen i det omfang, de berettiger til feriegodtgørelse.  

 Naturalieydelser skal herefter medregnes i det omfang, der er tale om et  

 indkomstskattepligtigt vederlag, som lønmodtageren efter arbejdsforholdet har  

 retligt krav på at oppebære.
Naturalieydelser, hvis udbetaling udelukkende  

 beror på arbejdsgiverens eget skøn, kan holdes uden for beregningen af  

 lønsummen.
Det drejer sig f.eks. om julegaver samt naturalieydelser, som ikke  

 direkte er vederlag for udført arbejde, såsom fortæring m.v.
 Efter reglerne i lovens § 8, stk. 1, nr. 1, jf. § 7, stk. 4, omfatter  

 fradragsretten varer og tjenesteydelser, der er belagt med moms, og som  

 virksomheden ville have haft fradragsret for, såfremt den var momspligtig.
Reglerne fører i enkelte tilfælde til urimelige begrænsninger i  

 fradragsretten.
Derfor foreslås der i stk. 4 indsat bestemmelser, som  

 supplerer reglen i stk. 1.
Der er efter momsloven ikke fradragsret for indkøb af personbiler til  

 erhvervsmæssig personbefordring.
Endvidere er ydelser leveret fra  

 bestillingscentraler m.v. til taxavognmænd undtaget fra momspligt, fordi  

 ydelserne anses for at høre sammen med personbefordring, der ikke er  

 momspligtig.
Der foreslås i stk. 4. nr. 1 og 2, fastsat ret til fradrag for  

 disse indkøb.
Reglerne er af betydning for taxavognmænd.
Rejsebureauvirksomhed er undtaget fra momspligten, men bureauerne ville,  

 hvis de var momspligtige, have fradragsret for købsmomsen på leverancer, som  

 direkte kommer den rejsende til gode.
I stk. 4, nr. 3, foreslås der indsat en  

 regel om, at rejsebureauer kan fradrage de nævnte leverancer.
Det drejer sig  

 f.eks. om hotelophold, transport, mad og leje af bil.
Bidragspligtige indkøber i enkelte tilfælde ydelser til videresalg, der er  

 undtaget fra moms.
Et eksempel er en vognmand, der af en anden vognmand  

 indkøber en ydelse vedrørende handicapkørsel til videresalg.
I stk. 4, nr. 4,  

 foreslås der fastsat fradragsret for sådanne ydelser.
Endelig foreslås der i stk. 4, nr. 5, fastsat fradragsret for varer og  

 ydelser, der er fritaget for moms efter momslovens § 4, stk. 2, hvis de  

 indkøbes til videresalg eller til brug i virksomheden.
Det drejer sig f.eks.  

 om tandlægers indkøb af dentalvarer, der er fritaget for moms.
Til nr. 4 Ændringerne er konsekvenser af ændringerne foreslået under nr. 5 og 7.
Til nr. 5-7 Bestemmelserne ændrer reglerne om angivelse og indbetaling af bidrag.
a.
Beregning af bidrag for momspligtige virksomheder Ved den foreslåede affattelse under nr. 5 af § 10, stk. 3, under nr. 6 af  

 § 11, stk. 2, og under nr. 7 af § 11 b, 1. pkt., fastsættes det, at  

 toldvæsenet beregner bidraget for alle momspligtige virksomheder.
Der  

 henvises til de almindelige bemærkninger, punkt 7.
b. Ændret opgørelsesperiode for visse ikke-momspligtige virksomheder Ved nr. 7, § 11 a, stk. 1, foreslås det, at opgørelsesperioden ændres til  

 kalenderåret for ikke-momspligtige virksomheder, der skal beregne  

 bidragsgrundlaget efter principperne i momsloven på tilsvarende måde som i en  

 momspligtig virksomhed.
 Ændringerne omfatter efter nr. 7, § 11 b, 2. pkt., også  

 »blandede« virksomheders ikke-momspligtige del, når bidraget for  

 denne del skal opgøres efter principperne i momsloven.
c.
Angivelse af bidrag Med de foreslåede ændringer vil det principielt kun være ikke-momspligtige  

 virksomheder, der skal indgive angivelse.
I nr. 5 er der ved § 10, stk. 4, fastsat nærmere regler for virksomheder  

 omfattet af bilaget til loven; dvs. virksomheder, der skal opgøre bidraget på  

 grundlag af lønsummen.
Disse virksomheder har kvartalet som  

 opgørelsesperiode.
Det foreslås, at angivelsen skal indgives senest 3 måneder  

 og 20 dage efter opgørelsesperiodens udløb, dvs. senest 20. juli, 20.  

 oktober, 20. januar og 20. april.
I nr. 7 er der ved § 11 a, stk. 2, fastsat regler for bidragsangivelsen  

 for ikke-momspligtige virksomheder, der skal opgøre bidragsgrundlaget efter  

 principperne i momsloven.
Det foreslås, at bidraget skal angives senest den  

 20. april i året efter opgørelsesperiodens udløb.
d.
Betalingsfrister Betalingsfristerne for momspligtige virksomheder med kvartalsafregning  

 foreslås i nr. 5 ved § 10, stk. 3, fastsat til 3 måneder og 20 dage efter  

 opgørelsesperiodens udløb.
I § 10, stk. 4, foreslås en tilsvarende frist  

 fastsat for virksomheder omfattet af bilaget til loven.
 Dette medfører følgende forfaldsdage og sidste rettidige indbetalingsdage:
Opgørelsesperiode Forfald Sidste rettidige indbetalingsdag 1. januar-31. marts 1. juli 20. juli 1. april-30 juni 1. oktober 20. oktober 1. juli-30. september 1. januar 20. januar 1. oktober-31. december 1. april 20. april For ikke-momspligtige virksomheder, der skal opgøre bidragsgrundlaget  

 efter principperne i momsloven foreslås det i nr. 7 ved § 11 a, stk. 2, at  

 sidste rettidge indbetalingsdag er den 20. april i året efter  

 opgørelsesperiodens udløb.
Efter § 11 b skal »blandede« virksomheder indbetale bidraget for  

 den momspligtige del efter de samme frister, som gælder for momspligtige  

 virksomheder.
For den momsfrie del skal bidraget indbetales efter den  

 foreslåede frist for ikke-momspligtige virksomheder, dvs. en gang årligt  

 senest den 20. april.
Til nr. 8 Ifølge den gældende lov skal alle virksomheder indgive bidragsangivelse.  

 Efter forslaget nævnt under nr. 5-7 fritages momspligtige virksomheder for  

 angivelsespligten, idet toldvæsenet beregner bidraget på grundlag af  

 momsoplysningerne.
Formålet med den foreslåede ændring af § 13, stk. 1, er at tilvejebringe  

 hjemmel for toldvæsenet til at kunne foretage en foreløbig fastsættelse af  

 bidraget til et skønsmæssigt beløb for virksomheder, der ikke skal indgive  

 bidragsangivelse.
Det foreslås, at toldvæsenet i disse tilfælde kan foretage  

 en foreløbig fastsættelse, hvis virksomheden ikke har indgivet momsangivelse.  

 Det forudsættes, at momstilsvaret er foreløbigt fastsat efter reglerne i  

 momslovens § 21, stk. 3.
 Reglen om foreløbig fastsættelse af bidrag i § 13, stk. 1, 1. pkt., gælder  

 også i tilfælde af manglende angivelse fra momspligtige virksomheder, der i  

 medfør af regler fastsat efter § 14, stk. 2, 2. pkt. (se nedenfor  

 bemærkningerne til nr. 9) skal indgive bidragsangivelse.
Til nr. 9 Det foreslås i § 14, stk. 1, at virksomhederne kan undlade at indbetale  

 små bidragsbeløb under 50 kr.
Virksomheder, der udgiver eller importerer aviser, skal efter lovens § 7,  

 stk. 3, medregne salg af aviser til bidragsgrundlaget.
Der skal derimod ikke  

 beregnes moms af salget.
Endvidere skal virksomheder efter reglerne i  

 momsloven undertiden foretage en regulering i momsregnskabet med henblik på  

 bl.a. tilbagebetaling af moms.
Dette sker f.eks., når investeringsgoder, for  

 hvilke momsen er fratrukket ved indkøbet, overgår fra momspligtig til momsfri  

 anvendelse.
Tilsvarende reguleringer skal imidlertid ikke altid ske i  

 bidragsgrundlaget, og toldvæsenet kan derfor i disse tilfælde ikke automatisk  

 beregne bidraget på grundlag af tallene fra momsangivelsen.
Derfor foreslås  

 der i stk. 2, 1. pkt., indsat en bemyndigelse for skatteministeren til at  

 fastsætte nærmere regler om angivelse af bidrag; ministeren har en  

 tilsvarende bemyndigelse efter § 10, stk. 3, 2. pkt., § 11, stk. 2, 2. pkt.,  

 og § 14, stk. 1, i den gældende lov.
Det er tanken i medfør af stk. 2, 2.  

 pkt., at fastsætte, at virksomheder skal indgive en bidragsangivelse eller  

 afgive supplerende oplysninger i de - få - tilfælde, hvor det skyldige bidrag  

 ikke kan beregnes automatisk på grundlag af momsangivelserne.
Til nr. 10 I nr. 10 foreslås § 17, stk. 2, ændret med henblik på fastsættelse af  

 tidspunktet for udbetaling af bidragsgodtgørelse.
Det foreslås i § 17, stk. 2, nr. 1, at momspligtige virksomheder kan få  

 udbetalt bidragsgodtgørelsen senest samme dag, som virksomheden efter  

 reglerne i momsloven kan få udbetalt overskydende indgående moms for hele  

 opgørelsesperioden.
Dette indebærer, at godtgørelsen skal udbetales senest 3  

 uger efter, at toldvæsenet har modtaget alle momsangivelser, som vedrører den  

 pågældende opgørelsesperiode.
Det er under forudsætning af, at angivelsen er  

 indsendt rettidigt.
 I stk. 2, nr. 2, foreslås det, at ikke-momspligtige virksomheder, der skal  

 opgøre bidragsgrundlaget efter principperne i momsloven, skal have udbetalt  

 bidragsgodtgørelsen senest 3 uger fra dagen for sidste rettidige indsendelse  

 af angivelse under forudsætning af, at angivelsen er indsendt rettidigt.
 I stk. 2, nr. 3, foreslås det, at reglerne i nr. 1 og 2 finder anvendelse  

 for henholdsvis den momspligtige og den ikke-momspligtige del af  

 »blandede« virksomheder.
Til nr. 11 Efter det foreslåede nye stykke 4 i § 17 kan toldvæsenet tilbageholde  

 udbetaling af bidragsgodtgørelse for en opgørelsesperiode, såfremt  

 bidragsangivelse eller angivelse af merværdiagift efter reglerne i momsloven  

 vedrørende tidligere opgørelsesperioder ikke er modtaget.
Reglen omfatter  

 således både momsangivelser for momspligtige virksomheder, der er foreslået  

 fritaget for at angive bidrag og bidragsangivelse for ikke-momspligtige  

 virksomheder, der skal beregne og angive bidragsgrundlaget efter principperne  

 i momsloven.
 Endvidere foreslås i stk. 5 indsat en hjemmel for toldvæsenet til at  

 modregne virksomhedens krav på bidrag og eventuelle renter for tidligere  

 opgørelsesperioder, selv om kravet ikke er forfaldent.
 Regler svarende til de foreslåede i § 17, stk. 4 og 5, findes i momslovens  

 § 23, stk. 3, vedrørende udbetaling af overskydende indgående afgift.
 Endelig foreslås der i stk. 6 indsat en bestemmelse om, at mindre  

 godtgørelsesbeløb under 50 kr. ikke udbetales.
Til nr. 12 Ændringerne er en konsekvens af ændringerne foreslået under nr. 2, 5 og 7.
Til § 2 I stk. 1 foreslås det, at loven træder i kraft den 1. januar 1989.
Virksomheder inden for landbrug, fiskeri m.v. har halvårlige  

 opgørelsesperioder.
Enkelte af disse virksomheder har såkaldte  

 »skæve« regnskabsår og dermed efter reglerne i lovens § 11  

 opgørelsesperioder, der ikke følger 1. og 2. halvår af kalenderåret.
For  

 disse virksomheder vil den første opgørelsesperiode i 1989 begynde den 1.  

 februar eller senere.
Derfor foreslås der i stk. 2 indsat en bestemmelse om,  

 at loven finder anvendelse fra og med den første opgørelsesperiode, der  

 begynder den 1. januar 1989 eller senere.
Det betyder, at bidrag vedrørende  

 kalenderåret 1988 skal afregnes efter reglerne i den gældende lov.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 840 af 18. december 1987 om arbejdsmarkedsbidrag som ændret ved  

 § 3 i lov nr. 377 af 6. juli 1988 foretages følgende ændringer:
 1. § 6, stk. 2-4, ophæves.
 § 6. . . .
Stk. 2. For personligt ejede virksomheder med et bidragsgrundlag på mellem  

 0 og 500.000 kr. årligt ydes et årligt fradrag i bidraget på 3.000 kr.,  

 såfremt virksomheden ikke har ansatte.
Såfremt virksomheden har mindre end 2  

 fuldtidsbeskæftigede ansatte, reduceres fradraget med et beløb svarende til  

 1.500 multipliceret med antallet af fuldtidsbeskæftigede ansatte i  

 virksomheden.
 Stk. 3. Fradraget efter stk. 2 kan ikke overstige virksomhedens bidrag.
 Stk. 4. Skatteministeren fastsætter de nærmere regler for fradragets  

 fordeling på opgørelsesperioderne.
 2. Efter § 6 indsættes:
»§ 6 a.
For personligt ejede virksomheder ydes et årligt fradrag i  

 bidraget på 6.000 kr., såfremt virksomheden ikke har ansatte.
For  

 virksomheder med ansatte reduceres fradraget med 2.000 kr. ganget med  

 antallet af fuldtidsbeskæftigede ansatte i virksomheden.
Stk. 2. Fradraget beregnes af toldvæsenet forholdsmæssigt for hver  

 opgørelsesperiode.
For virksomheder med ansatte sker beregningen på grundlag  

 af oplysninger fra Arbejdsmarkedets Tillægspension om virksomhedens bidrag  

 til Arbejdsmarkedets Tillægspension i perioden.
For virksomheder nævnt i §§  

 10-11, jf. § 11 b, reguleres fradraget i den sidste opgørelsesperiode i et år  

 under hensyn til årets samlede beskæftigelse i virksomheden.
 Stk. 3. Fradraget efter stk. 1 kan ikke overstige virksomhedens bidrag i  

 året.
 Stk. 4. Skatteministeren kan fastsætte nærmere regler om administrationen  

 af bestemmelserne.
§ 6 b.
Andre virksomheder end personligt ejede, jf. § 6 a, skal kun  

 indbetale bidrag, såfremt bidraget overstiger 2.000 kr. årligt.
 Stk. 2. Virksomheder, der efter stk. 1 ikke skal indbetale bidrag, kan  

 afgive en erklæring om, at bidraget ikke vil overstige 2.000 kr. årligt.
 Stk. 3. Virksomheder, der har afgivet erklæring efter stk. 2, skal  

 underrette toldvæsenet, hvis bidraget i et år overstiger 2.000 kr.
 Stk. 4. Skatteministeren kan fastsætte nærmere regler om administrationen  

 af stk. 1-3.«.
 3. I § 8 indsættes efter stk. 2 som nye stykker:
 »Stk. 3. Ved opgørelsen af lønsummen skal aflønning i naturalier  

 medregnes til lønsummen i det omfang, den berettiger til feriegodtgørelse  

 efter ferieloven.
 Stk. 4. Udover indkøb nævnt i stk. 1, nr. 1, kan følgende medregnes til  

 værdien af indkøb m.v.:
 1) Anskaffelse og drift af personbiler til højst 10 personer, hvis bilen  

 er faktureret med merværdiafgift og bruges til erhvervsmæssig  

 personbefordring, jf. § 6, stk. 1, nr. 2 og 5, i lov om registreringsafgift  

 af motorkøretøjer m.v.
 2) Ydelser leveret til taxavognmænd fra bestillingscentraler m.v.
 3) Omkostninger vedrørende leverancer præsteret af rejsebureauer, som  

 direkte kommer den rejsende til gode.
 4) Ydelser, der er undtaget fra afgiftspligten efter merværdiafgiftslovens  

 § 2, stk. 3, hvis de indkøbes til videresalg.
 5) Varer og ydelser, der er fritaget for afgift efter  

 merværdiafgiftslovens § 4, stk. 2, hvis de indkøbes til videresalg eller til  

 virksomhedens brug.«.
 Stk. 3 bliver herefter stk. 5.
 § 8. For virksomheder, der kun er bidragspligtige efter § 2, stk. 1, nr.  

 2, beregnes bidragsgrundlaget på en af følgende måder:
1) Som værdien af salget m.v. med fradrag af værdien af indkøbet m.v., der  

 er medgået ved dette salg, jf. § 7, stk. 4, eller 2) som virksomhedens samlede lønsum med tillæg af 90 pct.
 Stk. 2. Virksomheder nævnt i bilaget til loven skal anvende reglen i stk.  

 1, nr. 2. Andre virksomheder skal anvende reglen i stk. 1, nr. 1.
 Stk. 3. Skatteministeren kan fastsætte nærmere regler om administrationen  

 af bestemmelserne.
 4. I § 10, stk. 1, ændres »§ 11« til: »§§ 11-11  

 b«.
 5. § 10, stk. 3 og 4, affattes således:
»Stk. 3. Senest 2 måneder og 20 dage efter opgørelsesperiodens udløb  

 tilsender toldvæsenet virksomheder, der kun er bidragspligtige efter § 2,  

 stk. 1, nr. 1, en opgørelse af bidragets størrelse.
Bidraget forfalder til  

 betaling den 1. i den fjerde måned efter opgørelsesperiodens udløb med sidste  

 rettidige indbetalingsdag den 20. i samme måned.
Stk. 4. Virksomheder nævnt i bilaget til loven skal senest 3 måneder og 20  

 dage efter opgørelsesperiodens udløb til toldvæsenet angive bidragsgrundlaget  

 efter § 8, stk. 1, nr. 2, eller § 9, stk. 1, nr. 2, og bidragets størrelse.  

 Samme dag er sidste rettidige indbetalingsdag.
Angivelsen skal være  

 underskrevet af virksomhedens ansvarlige ledelse.
Bidraget forfalder til  

 betaling den 1. i den måned, hvor fristen for indbetaling udløber.«.
 § 10. Opgørelsesperioden er kvartalet, jf. dog § 11.
 Stk. 2. Skatteministeren kan fastsætte nærmere regler om periodisering af  

 bidraget for virksomheder, der efter merværdiafgiftsloven anvender en kortere  

 afgiftsperiode end kvartalet.
Stk. 3. Registrerede virksomheder skal senest 1 måned og 20 dage efter  

 udløbet af hver opgørelsesperiode til toldvæsenet indsende en angivelse med  

 de oplysninger, der er nødvendigt for at beregne bidraget.
Skatteministeren  

 kan fastsætte regler om angivelsens udformning.
Angivelsen skal være  

 underskrevet af virksomhedens ansvarlige ledelse.
 Stk. 4. Bidrag for en periode forfalder til betaling en måned efter  

 opgørelsesperiodens udløb og skal indbetales senest 20 dage derefter, jf. dog  

 stk. 5.
 Stk. 5. Er sidste rettidige indbetalingsdag en lørdag, søndag eller  

 helligdag, udskydes fristen til førstkommende hverdag.
 6. § 11, stk. 2, affattes således:
 »Stk. 2. Senest 4 måneder og 20 dage efter opgørelsesperiodens udløb  

 tilsender toldvæsenet virksomheden en opgørelse af bidragets  

 størrelse.«.
§ 11. - - - Stk. 2. Disse virksomheder skal senest den 20. i den tredje kalendermåned  

 efter udløbet af hver opgørelsesperiode til toldvæsenet indsende en angivelse  

 med de oplysninger, der er nødvendige for at beregne bidraget.  

 Skatteministeren kan fastsætte regler om angivelsens udformning.
Angivelsen  

 skal være underskrevet af virksomhedens ansvarlige ledelse.
 7. Efter § 11 indsættes:
»§ 11 a.
For virksomheder, der opgør bidragsgrundlaget efter § 8,  

 stk. 1, nr. 1, er opgørelsesperioden kalenderåret.
Stk. 2. Virksomheder nævnt i stk. 1 skal senest den 20. april i året efter  

 opgørelsesperiodens udløb til toldvæsenet angive bidragsgrundlaget og  

 bidragets størrelse.
Angivelsen skal være underskrevet af virksomhedens  

 ansvarlige ledelse.
 Stk. 3. Bidraget forfalder til betaling den 1. april i året efter  

 opgørelsesperiodens udløb med sidste rettidige indbetalingsdag den 20. i  

 samme måned. § 10, stk. 5, finder tilsvarende anvendelse.
§ 11 b.
For virksomheder, der opgør bidragsgrundlaget efter § 9, stk. 1,  

 nr. 1, gælder reglerne i § 10, stk. 3, og § 11 for bidrag beregnet efter § 7.  

 Reglerne i § 11 a gælder for bidrag beregnet efter § 8, stk. 1, nr. 1.«.
 8. § 13, stk. 1, affattes således:
»Har toldvæsenet efter udløbet af fristerne i § 10, stk. 4, eller §  

 11 a, stk. 2, jf. § 11 b, 2. pkt., ikke modtaget virksomhedens angivelse, kan  

 toldvæsenet foretage en foreløbig fastsættelse af bidraget til et  

 skønsmæssigt beløb.
Det samme gælder for bidrag beregnet efter § 7, når  

 toldvæsenet har foretaget en foreløbig fastsættelse efter  

 merværdiafgiftslovens § 21, stk. 3.«.
 § 13. Har toldvæsenet efter udløbet af fristen i § 10, stk. 3, eller § 11,  

 stk. 2, ikke modtaget virksomhedens angivelse, kan toldvæsenet foretage en  

 foreløbig fastsættelse af bidraget til et skønsmæssigt beløb.
 9. § 14, stk. 1, ophæves og i stedet indsættes:
 »Udgør bidraget for en opgørelsesperiode under 50 kr., kan  

 indbetaling af beløbet undlades.
Stk. 2. Skatteministeren kan fastsætte nærmere regler om udformningen af  

 angivelser efter § 10, stk. 4, og § 11 a, stk. 2, samt om angivelse og  

 indbetaling af bidrag.
Ministeren kan bestemme, at virksomheder, som  

 toldvæsenet beregner bidraget for efter § 10, stk. 3, § 11 og § 11 b, skal  

 indsende angivelse eller supplerende oplysninger til brug for toldvæsenets  

 beregning af bidraget.«.
 Stk. 2 bliver herefter stk. 3.
 § 14. Skatteministeren kan fastsætte de nærmere regler om angivelse og  

 indbetaling af bidraget.
Stk. 2. Ubetalte bidrag og rentebeløb kan inddrives ved indeholdelse i løn  

 m.v. hos den pågældende efter reglerne for inddrivelse af personlige skatter  

 i kildeskatteloven.
Skatteministeren kan fastsætte nærmere regler om  

 fremgangsmåden i forbindelse med lønindeholdelse, herunder om straf af bøde  

 for overtrædelse af bestemmelser i reglerne.
 10. § 17, stk. 2, affattes således:
 »Stk. 2. Godtgørelse udbetales efter følgende regler:
 1) For virksomheder, som toldvæsenet beregner bidraget for efter § 10,  

 stk. 3, og § 11, stk. 2, udbetales godtgørelsen samme dag, som virksomheden  

 efter reglerne i merværdiafgiftslovens § 23 kan få udbetalt overskydende  

 indgående afgift vedrørende afgiftsperioder henført til perioden for  

 opgørelse af bidrag efter regler fastsat i henhold til § 10, stk. 2.
2) For virksomheder omfattet af § 11 a udbetales godtgørelsen senest 3  

 uger fra dagen for sidste rettidige indsendelse af angivelse.
Dette gælder  

 dog kun, hvis angivelsen er indsendt rettidigt.
 3) For virksomheder, der opgør bidragsgrundlaget efter § 9, stk. 1, nr. 1,  

 gælder reglen i nr. 1 for bidrag beregnet efter § 7. Reglen i nr. 2 gælder  

 for bidrag beregnet efter § 8, stk. 1, nr. 1.«.
§ 17. - - - Stk. 2. Godtgørelsen udbetales senest 3 uger fra dagen for sidste  

 rettidige indgivelse af angivelsen.
Dette gælder dog kun, hvis angivelsen er  

 indgivet rettidigt.
 11. I § 17 indsættes som stk. 4-6:
 »Stk. 4. Udbetaling sker kun, såfremt bidragsangivelse eller  

 angivelse af merværdiafgift vedrørende tidligere opgørelsesperioder er  

 modtaget af toldvæsenet.
 Stk. 5. Krav på bidrag og eventuelle renter for tidligere  

 opgørelsesperioder modregnes ved udbetaling af godtgørelse, selv om kravet  

 ikke er forfaldent.
 Stk. 6. Godtgørelse under 50 kr. udbetales ikke.«.
 12. I § 26, stk. 1, nr. 2, indsættes efter »§ 5, stk. 2 eller  

 3«: »§ 6 b, stk. 3«, og »§ 10, stk. 3, § 11, stk. 2«  

 ændres til: »§ 10, stk. 4, § 11 a, stk. 2.«.
 § 26. Med bøde straffes den, der forsætligt eller groft uagtsomt:
 ...
 2) Overtræder § 3, stk. 1, § 5, stk. 2 eller 3, § 10, stk. 3, § 11, stk.  

 2, § 22, stk. 2-6, § 23, stk. 4, 2. pkt., eller § 30, stk. 2.
Efter 2. behandlingen den 9. december 1988 § 1 I lov nr. 840 af 18. december 1987 om arbejdsmarkedsbidrag, som ændret ved  

 § 3 i lov nr. 377 af 6. juli 1988, foretages følgende ændringer:
 1. § 6, stk. 2-4, ophæves.
 2. Efter § 6 indsættes:
»§ 6 a.
For personligt ejede virksomheder ydes et årligt fradrag i  

 bidraget på 6.000 kr., såfremt virksomheden ikke har ansatte.
For  

 virksomheder med ansatte reduceres fradraget med 2.000 kr. ganget med  

 antallet af fuldtidsbeskæftigede ansatte i virksomheden.
Stk. 2. Fradraget beregnes af toldvæsenet forholdsmæssigt for hver  

 opgørelsesperiode.
For virksomheder med ansatte sker beregningen på grundlag  

 af oplysninger fra Arbejdsmarkedets Tillægspension om virksomhedens bidrag  

 til Arbejdsmarkedets Tillægspension i perioden.
For virksomheder nævnt i §§  

 10-11, jf. § 11 b, reguleres fradraget i den sidste opgørelsesperiode i et år  

 under hensyn til årets samlede beskæftigelse i virksomheden.
 Stk. 3. Fradraget efter stk. 1 kan ikke overstige virksomhedens bidrag i  

 året.
 Stk. 4. Skatteministeren kan fastsætte nærmere regler om administrationen  

 af bestemmelserne.
§ 6 b.
Andre virksomheder end personligt ejede, jf. § 6 a, skal kun  

 indbetale bidrag, såfremt bidraget overstiger 2.000 kr. årligt.
 Stk. 2. Virksomheder, der efter stk. 1 ikke skal indbetale bidrag, kan  

 afgive en erklæring om, at bidraget ikke vil overstige 2.000 kr. årligt.
 Stk. 3. Virksomheder, der har afgivet erklæring efter stk. 2, skal  

 underrette toldvæsenet, hvis bidraget i et år overstiger 2.000 kr.
Stk. 4. Skatteministeren kan fastsætte nærmere regler om administrationen  

 af stk. 1-3.« 3. I § 8 indsættes efter stk. 2 som nye stykker:
 »Stk. 3. Ved opgørelsen af lønsummen skal aflønning i naturalier  

 medregnes til lønsummen i det omfang, den berettiger til feriegodtgørelse  

 efter ferieloven.
 Stk. 4. Ud over indkøb nævnt i stk. 1, nr. 1, kan følgende medregnes til  

 værdien af indkøb m.v.:
 1) Anskaffelse og drift af personbiler til højst 9 personer, hvis bilen er  

 faktureret med merværdiafgift og bruges til erhvervsmæssig personbefordring,  

 jf. § 6, stk. 1, i lov om registreringsafgift af motorkøretøjer m.v.
 2) Ydelser leveret til taxavognmænd fra bestillingscentraler m.v.
 3) Omkostninger vedrørende leverancer præsteret af rejsebureauer, som  

 direkte kommer den rejsende til gode.
 4) Ydelser, der er undtaget fra afgiftspligten efter merværdiafgiftslovens  

 § 2, stk. 3, hvis de indkøbes til videresalg.
5) Varer og ydelser, der er fritaget for afgift efter  

 merværdiafgiftslovens § 4, stk. 2, hvis de indkøbes til videresalg eller til  

 virksomhedens brug.« Stk. 3 bliver herefter stk. 5.
 4. I § 10, stk. 1, ændres »§ 11« til: »§§ 11-11  

 b«.
 5. § 10, stk. 3 og 4, affattes således:
»Stk. 3. Senest 2 måneder og 20 dage efter opgørelsesperiodens udløb  

 tilsender toldvæsenet virksomheder, der kun er bidragspligtige efter § 2,  

 stk. 1, nr. 1, en opgørelse af bidragets størrelse.
Bidraget forfalder til  

 betaling den 1. i den fjerde måned efter opgørelsesperiodens udløb med sidste  

 rettidige indbetalingsdag den 20. i samme måned.
Stk. 4. Virksomheder nævnt i bilaget til loven skal senest 3 måneder og 20  

 dage efter opgørelsesperiodens udløb til toldvæsenet angive bidragsgrundlaget  

 efter § 8, stk. 1, nr. 2, eller § 9, stk. 1, nr. 2, og bidragets størrelse.  

 Samme dag er sidste rettidige indbetalingsdag.
Angivelsen skal være  

 underskrevet af virksomhedens ansvarlige ledelse.
Bidraget forfalder til  

 betaling den 1. i den måned, hvor fristen for indbetaling udløber.« 6. § 11, stk. 2, affattes således:
»Stk. 2. Senest 4 måneder og 20 dage efter opgørelsesperiodens udløb  

 tilsender toldvæsenet virksomheden en opgørelse af bidragets størrelse.« 7. Efter § 11 indsættes:
»§ 11 a.
For virksomheder, der opgør bidragsgrundlaget efter § 8,  

 stk. 1, nr. 1, er opgørelsesperioden kalenderåret.
Stk. 2. Virksomheder nævnt i stk. 1 skal senest den 20. april i året efter  

 opgørelsesperiodens udløb til toldvæsenet angive bidragsgrundlaget og  

 bidragets størrelse.
Angivelsen skal være underskrevet af virksomhedens  

 ansvarlige ledelse.
 Stk. 3. Bidraget forfalder til betaling den 1. april i året efter  

 opgørelsesperiodens udløb med sidste rettidige indbetalingsdag den 20. i  

 samme måned. § 10, stk. 5, finder tilsvarende anvendelse.
§ 11 b.
For virksomheder, der opgør bidragsgrundlaget efter § 9, stk. 1,  

 nr. 1, gælder reglerne i § 10, stk. 3, og § 11 for bidrag beregnet efter § 7.  

 Reglerne i § 11 a gælder for bidrag beregnet efter § 8, stk. 1, nr. 1.« 8. § 13, stk. 1, affattes således:
»Har toldvæsenet efter udløbet af fristerne i § 10, stk. 4, eller §  

 11 a, stk. 2, jf. § 11 b, 2. pkt., ikke modtaget virksomhedens angivelse, kan  

 toldvæsenet foretage en foreløbig fastsættelse af bidraget til et  

 skønsmæssigt beløb.
Det samme gælder for bidrag beregnet efter § 7, når  

 toldvæsenet har foretaget en foreløbig fastsættelse efter  

 merværdiafgiftslovens § 21, stk. 3.« 9. § 14, stk. 1, ophæves, og i stedet indsættes:
 »Udgør bidraget for en opgørelsesperiode under 50 kr., kan  

 indbetaling af beløbet undlades.
Stk. 2. Skatteministeren kan fastsætte nærmere regler om udformningen af  

 angivelser efter § 10, stk. 4, og § 11 a, stk. 2, samt om angivelse og  

 indbetaling af bidrag.
Ministeren kan bestemme, at virksomheder, som  

 toldvæsenet beregner bidraget for efter § 10, stk. 3, § 11 og § 11 b, skal  

 indsende angivelse eller supplerende oplysninger til brug for toldvæsenets  

 beregning af bidraget.« Stk. 2 bliver herefter stk. 3.
 10. § 17, stk. 2, affattes således:
 »Stk. 2. Godtgørelse udbetales efter følgende regler:
 1) For virksomheder, som toldvæsenet beregner bidraget for efter § 10,  

 stk. 3, og § 11, stk. 2, udbetales godtgørelsen samme dag, som virksomheden  

 efter reglerne i merværdiafgiftslovens § 23 kan få udbetalt overskydende  

 indgående afgift vedrørende afgiftsperioder henført til perioden for  

 opgørelse af bidrag efter regler fastsat i henhold til § 10, stk. 2.
2) For virksomheder omfattet af § 11 a udbetales godtgørelsen senest 3  

 uger fra dagen for sidste rettidige indsendelse af angivelse.
Dette gælder  

 dog kun, hvis angivelsen er indsendt rettidigt.
3) For virksomheder, der opgør bidragsgrundlaget efter § 9, stk. 1, nr. 1,  

 gælder reglen i nr. 1 for bidrag beregnet efter § 7. Reglen i nr. 2 gælder  

 for bidrag beregnet efter § 8, stk. 1, nr. 1.« 11. I § 17 indsættes som stk. 4-6:
 »Stk. 4. Udbetaling sker kun, såfremt bidragsangivelse eller  

 angivelse af merværdiafgift vedrørende tidligere opgørelsesperioder er  

 modtaget af toldvæsenet.
 Stk. 5. Krav på bidrag og eventuelle renter for tidligere  

 opgørelsesperioder modregnes ved udbetaling af godtgørelse, selv om kravet  

 ikke er forfaldent.
Stk. 6. Godtgørelse under 50 kr. udbetales ikke.« 12. I § 19, stk. 1, ændres »§ 10, stk. 3, eller § 11, stk.  

 2,» til: »§ 10, stk. 4, eller § 11 a, stk. 2, jf. § 11 b, 2.  

 pkt.,».
13. I § 26, stk. 1, nr. 2, indsættes efter »§ 5, stk. 2 eller  

 3«: »§ 6 b, stk. 3«, og »§ 10, stk. 3, § 11, stk. 2«  

 ændres til: »§ 10, stk. 4, § 11 a, stk. 2.« § 2 Stk. 1. Loven træder i kraft den 1. januar 1989.
 Stk. 2. Loven har virkning for perioder for opgørelse af bidrag, der  

 begynder den 1. januar 1989 eller senere.
