En del forbrugere klagede til Forbrugerombudsmanden over, at et  

 varehus ikke havde alle varer i et nyudsendt katalog på lager.
I kataloget  

 var taget et generelt forbehold herfor.
 Forbrugerombudsmanden udtalte, efter at have forelagt sagen for  

 Stormagasinernes Fællesråd og Forbrugerrådet, at fremgangsmåden var  

 vildledende og i strid med god markedsføringsskik, og henstillede at man  

 enten tilbageholdt kataloget, indtil alle varer var på lager, eller samtidig  

 med udsendelsen oplyste, hvilke varer der ikke var på lager.
 Ikke alle varer i et nyudsendt katalog var på lager.
En forbruger klagede over, at et stort møbelhus udsendte sit årlige  

 katalog på et tidspunkt, hvor ikke alle i kataloget omtalte varer var på  

 lager.
Forbrugeren var således for en række vareres vedkommende taget  

 forgæves ud til forretningen.
 I kataloget var der taget et generelt holdt forbehold om, at ikke alle  

 varer kunne være på lager hver dag.
FO forelagde sagen for såvel Stormagasinernes Fællesråd som  

 Forbrugerrådet, der begge udtalte, at man ikke fandt den omhandlede  

 fremgangsmåde forenelig med god markedføringskik.
FO udtalte herefter, at det  

 måtte anses for vildledende og i strid med god markedsføringsskik at  

 bibeholde den omhandlede fremgangsmåde og henstillede derfor, at problemet  

 fremover blev løst på een af følgende måder:
 1. Kataloget tilbageholdes, indtil alle varer er på lager.
 2. Kataloget udsendes, og det oplyses samtidigt, - f.eks. på en ind- lagt  

 seddel i kataloget -, hvilke af de afbildede varer, der ikke er på lager, og  

 såfremt det vides, hvornår de kommer på lager.
 Efter at sagen havde været drøftet nærmere med møbelhuset, enedes man om,  

 at henstillingen blev efterkommet på den måde, at det i forbindelse med  

 reklamering for et nyt katalog samtidig i annoncerne blev oplyst, hvilke af  

 katalogets varer, der endnu ikke var på lager.
 (* 1) Offentliggjort i Forbrugerombudsmandens Årsberetning 1981-1982, side  

 85.
