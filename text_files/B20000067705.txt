Bekendtgørelse om ændring af  

 bekendtgørelse om erhvervsmæssigt dyrehold,  

 husdyrgødning, ensilage m.v. 1) § 1 I bekendtgørelse nr. 877 af 10. december 1998 om  

 bekendtgørelse om erhvervsmæssigt dyrehold,  

 husdyrgødning, ensilage m.v., som ændret ved  

 bekendtgørelse nr. 755 af 30. september 1999, foretages  

 følgende ændring:
 1. § 28, affattes således:
» Stk. 2. Inden for en landbrugsbedrift, der drives som  

 kvægbrug, må den samlede mængde af husdyrgødning,  

 som produceres på bedriften eller tilføres fra andre bedrifter  

 indtil den 1. august 2002 højst udgøre 2,1 dyreenheder pr. ha  

 pr. år, jf. dog stk. 3. Fra den 1. august 2002 må den samlede  

 mængde højst udgøre 1,7 dyreenheder pr. ha pr. år,  

 jf. dog stk. 3.
 Stk. 3. Inden for en landbrugsbedrift, der drives som  

 kvægbrug, må den samlede mængde husdyrgødning, som  

 produceres på bedriften eller tilføres fra andre bedrifter,  

 højst udgøre 2,3 dyreenheder pr. ha pr. år, hvis over 70  

 pct. af arealet til rådighed for udbringning udgøres af roer,  

 græs og græsefterafgrøder.
Stk. 4. Inden for andre husdyrbrug må den samlede  

 mængde af husdyrgødning, som produceres på bedriften eller  

 tilføres fra andre bedrifter indtil den 1. august 2002 højst  

 udgøre 2,0 dyreenheder pr. ha pr. år.
Fra den 1. august 2002  

 må den samlede mængde højst udgøre 1,4 dyreenheder  

 pr. ha pr. år.
 Stk. 5. Når en landbrugsbedrift uden  

 husdyrproduktion, jf. stk. 1 deltager i en produktionsmæssig  

 sammenhæng, som nævnt i stk. 6 med en eller flere andre  

 landbrugsbedrifter, kan vurderingen af om der er det nødvendige areal  

 til rådighed, jf. stk. 1-4 ske ud fra deltagernes samlede husdyrhold og  

 afgrødesammensætningen på bedriften uden  

 husdyrproduktion.
 Stk. 6. Bestemmelsen i stk. 5 finder anvendelse i  

 følgende tilfælde:
1)	Når en husdyrproduktion sker i et produktionsselskab, og den  

 producent, der forestår driften af jorderne på den bedrift, hvor  

 husdyrproduktionen er etableret, også forestår husdyrproduktionen  

 for produktionsselskabet, og den pågældende deltager i  

 produktionsselskabet med 20 pct. eller derover af selskabskapitalen eller har  

 stemmeflertal i selskabet, betragtes dette som en produktionsmæssig  

 sammenhæng, eller 2)	når en person som ejer eller forpagter driver en eller flere  

 landbrugsejendomme personligt og samtidig er landmand i et §20-selskab i  

 henhold til landbrugsloven, der som ejer eller forpagter driver en eller  

 flere landbrugsejendomme, betragtes dette som en produktionsmæssig  

 sammenhæng, eller 3)	når flere landbrugsbedrifter, ved afgivelse af jord etablerer  

 en bedrift uden husdyrproduktion, hvis formål det er at producere og  

 levere foder til de deltagende bedrifter (et foderforsyningsselskab)  

 betragtes landbrugsbedrifterne og bedriften uden husdyrproduktion som en  

 produktionsmæssig sammenhæng.
Det er dog en betingelse herfor, at  

 deltagerne med husdyrhold ved skriftlig aftale har forpligtet sig til at  

 stille jord til rådighed for bedriften uden husdyrproduktion og har  

 forpligtet sig til at afsætte husdyrgødning fra deres husdyrhold  

 til bedriften uden husdyrproduktion.
Aftalen skal indeholde oplysninger om  

 deltagernes momsnummer (SE-nr.). Jord, der ikke stilles til rådighed  

 for bedriften uden husdyrproduktion, behandles efter reglerne i stk.  

 1.
 Stk. 7. Inden for enhver 12 måneders periode skal  

 der være arealer til rådighed som sikrer, at den samlede  

 mængde af gødning, som produceres eller tilføres fra  

 andre bedrifter i perioden, ikke overstiger de i stk. 1-5 angivne  

 mængder pr. ha pr. år, jf. dog stk. 8.
Stk. 8. Hvis der i perioden fra 1. februar-31. juli  

 foretages etableringer eller udvidelser af dyreholdet, som medfører,  

 at kravene i stk. 1-5 ikke længere kan overholdes, er det  

 tilstrækkeligt, at der er indgået aftale om køb eller  

 forpagtning af det fornødne areal eller er indgået aftale om  

 afsætning af husdyrgødning i medfør af stk. 10, som  

 sikrer at det fornødne areal er til rådighed senest  

 førstkommende 1. august.
Disse aftaler skal være indgået  

 senest samtidig med etableringen eller udvidelsen.
 Stk. 9. Ved opgørelsen af de arealer, der skal  

 være til rådighed efter stk. 1-8, fraregnes de arealer, som ikke  

 må tilføres gødning i henhold til denne  

 bekendtgørelse og anden lovgivning, samt arealer, hvor  

 husdyrgødning under normale omstændigheder ikke kan  

 udbringes.
Stk. 10. Hvis en landbrugsbedrift har en større  

 mængde husdyrgødning til rådighed, herunder gødning  

 modtaget fra andre bedrifter, end der må være til rådighed  

 på bedriftens areal, jf. stk. 1-9, skal der foreligge aftale, der  

 sikrer, at overskydende gødning afsættes og anvendes på  

 anden bedrift eller afsættes til biogasanlæg og lignende.  

 Sådanne aftaler skal også indgås ved afsætning af  

 gødning fra biogasanlæg og lignende.
Både  

 leverandør og modtager af husdyrgødningen skal opbevare  

 eksemplar af aftalen.
Stk. 11. Aftaler i medfør af stk. 10, samt  

 forpagtningsaftaler, der er nødvendige, jf. stk. 1-9 skal være  

 skriftlige og indeholde oplysning om aftaleparternes navn, adresse,  

 momsnummer (SE-nr.), gyldighedsperiodens start- og eventuelt slutdato eller  

 opsigelsesvarsel samt dato for aftalens indgåelse.
Aftaler i  

 medfør af stk. 10 skal indeholde oplysning om mængden af  

 husdyrgødning, der overføres omregnet til dyreenheder.  

 Forpagtningsaftaler skal indeholde oplysning om antal hektar, som aftalen  

 omfatter.
Aftaler skal gælde for mindst et år ad gangen regnet  

 fra 1. august.
Dog er det tilstrækkeligt, at en 1-årig aftale i  

 gyldighedsperioden erstattes af en anden aftale eller flere andre aftaler,  

 når aftalerne tilsammen har en gyldighedsperiode på mindst et  

 år regnet fra 1. august.
Stk. 12. På de arealer, som er omtalt i § 24, stk.  

 3, må den samlede tilførsel af næringsstoffer ikke  

 overstige 50 kg totalkvælstof pr. ha pr. år og 40 kg totalfosfor  

 pr. ha pr. år.
Kvælstofdoseringen kan beregnes som et gennemsnit  

 over maksimalt 10 år, fosfordoseringen kan beregnes som et gennemsnit  

 over maksimalt 5 år.« § 2 Bekendtgørelsen træder i kraft den 1. august 2000.
Miljø- og Energiministeriet, den 5. juli  

 2000 Svend Auken /Ole Christiansen 1)   

  Bekendtgørelsen er en ændring af bekendtgørelse nr. 877  

 af 10. december 1998 om erhvervsmæssigt dyrehold, ensilage m.v., som  

 indeholder bestemmelser, der gennemfører Rådets direktiv nr.  

 91/676/EØF af 12. december 1991 om beskyttelse af vand mod forurening  

 forårsaget af nitrater, der stammer fra landbruget.
