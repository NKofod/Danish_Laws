Fremsat den 3. november 1999 af Peter Skaarup (DF),  

 Kristian Thulesen Dahl (DF) og  

 Christian H.
Hansen (DF) Forslag til Lov om ændring af  

 dyreværnsloven (Forbud mod slagtning og aflivning af dyr uden  

 forudgående bedøvelse) § 1 I dyreværnsloven, lov nr. 386 af 6. juni 1991, som senest  

 ændret ved lov nr. 80 af 9. februar 1999, foretages følgende  

 ændring:
 1. I § 13, stk. 2, indsættes efter 1. pkt. som nyt  

 punktum:
» § 2 Loven træder i kraft den 1. april 2000.
Bemærkninger til lovforslaget Forslagsstillerne har fra flere steder i  

 samfundet hørt krav om bedre dyreetisk adfærd.
Således er  

 de danske forbrugere i stigende grad optaget af dyreetiske forhold og stiller  

 stadigt større krav til dyrenes samlede livsvilkår.  

 Forslagsstillerne ønsker derfor, at fokus rettes mod rituelle  

 slagtninger, som forslagsstillerne mener er i strid med god dyreetisk  

 adfærd.
Ud over konventionelle slagtemetoder praktiseres to former  

 for statsgodkendt rituel slagtning i Danmark: Halal, som praktiseres af  

 muslimer, og schæchtning, som praktiseres af jøder.
Begge former  

 er foreskrevet i de religiøse tekster og har givet haft deres  

 berettigelse i samfundene, som de så ud dengang, disse tekster blev  

 til.
Af indlysende grunde har ingen af datidens skrifter omtalt de moderne  

 metoder til bedøvelse af dyr.
Datidens metoder har netop været  

 praktiske og et resultat af den pågældende periodes teknik og de  

 bakteriologiske forhold.
Forslagsstillerne er klar over, at der i 1997 blev  

 foretaget en række ændringer i bekendtgørelsen om  

 slagtning og aflivning af dyr, der var afledt af den debat om emnet, som  

 forslag fra Dansk Folkeparti og Fremskridtspartiet afstedkom på  

 daværende tidspunkt, jf. beslutningsforslag nr.
B 54,  

 folketingsåret 1996-97 (Folketingstidende 1996-97, forhandlingerne side  

 3094 og 7985, Till.
A side 1630 og 1632 og Till.
B side 949) og lovforslag  

 nr.
L 93, folketingsåret 1996-97 (Folketingstidende 1996-97,  

 forhandlingerne side 3094, 7454 og 7978, Till.
A side 2471 og 2474 og Till.
B  

 side 917). En af ændringerne i 1997 gik ud på, at kvæg, der  

 er aflivet uden forudgående bedøvelse, umiddelbart efter at  

 halssnittet er foretaget, skal bedøves ved skydning med en boltpistol  

 (bekendtgørelse nr. 550 af 24. juni 1997).
Det er forslagsstillernes opfattelse, at hvis et dyr  

 aflives efter forudgående bedøvelse med f.eks. en boltpistol,  

 behøver man ikke holde dyret fast eller fiksere det. Årsagen  

 til, at dyr, der ikke har været forudgående bedøvet, i dag  

 fikseres stående, er, at de påføres smerte, inden de  

 bliver bedøvet.
Det er derfor, man skal have dem i denne fikserede  

 stilling, og det er direkte tegn på, at dyret påføres en  

 unødig lidelse.
Forslagsstillerne er derfor af den opfattelse, at  

 ændringerne i 1997 ikke har været tilstrækkelige, og at  

 dyrene fortsat lider unødigt.
Forslagsstillerne mener ikke, at dette  

 er i overensstemmelse med dyreværnslovens bestemmelse om, at dyr skal  

 aflives så hurtigt og så smertefrit som muligt.
Derfor bør  

 den konventionelle slagtemetode være den eneste tilladte i Danmark.
Skriftlig fremsættelse Peter Skaarup (DF):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af  

 dyreværnsloven. (Forbud mod slagtning og aflivning af dyr uden  

 forudgående bedøvelse).
(Lovforslag nr.
L 82).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
