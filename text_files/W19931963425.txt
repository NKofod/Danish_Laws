Overdragelse af aktiver - Overdragelse af aktiver Et udenlandsk selskab og et dansk selskab drev virksomhed her i landet.  

 Virksomheden blev drevet gennem et interessentskab, der var ejet af de to  

 selskaber med 50 pct. til hver.
 Selskaberne var enedes om, at det udenlandske selskab skulle overtage det  

 danske selskabsandel af interessentskabet.
 Det var planen, at dette skulle gennemføres ved, at det udenlandske  

 selskab indledningsvis indskød sin interessentskabsandel i et  

 nystiftet dansk aktieselskab alene mod vederlag i aktier i dette selskab, der  

 således blev et 100 pct. ejet datterselskab af det udenlandske  

 selskab.
 I umiddelbar tilknytning hertil skulle det nystiftede selskab ved  

 køb erhverve det danske selskabs andel af interessentskabet,  

 således at virksomheden blev samlet i dette selskab.
 Ligningsrådet gav tilladelse til, at det udenlandske selskab kunne  

 anvende reglerne om tilførsel af aktiver på overdragelsen af sin  

 interessentskabsandel under hensyn til, at det modtagende selskab samtidig  

 erhvervede den resterende interessentskabsandel.
 Da det indskydende selskab ikke ville være skattepligtig her til  

 landet ved et eventuelt salg af de modtagne aktier, hvorved de særlige  

 regler i virksomhedsomdannelseslovens § 4, stk. 3 og 5, om opgørelsen  

 af aktiernes skattemæssige anskaffelsessum ikke ville få den  

 tilsigtede virkning, blev tilladelsen gjort betinget af, at det modtagende  

 selskab blev opretholdt som et 100 pct. ejet datterselskab i mindst 3  

 år.
