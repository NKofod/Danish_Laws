Fremsat den 2. juni 2022 af Leif Lahn Jensen (S), Thomas Danielsen (V), Karina Lorentzen Dehnhardt (SF), Andreas Steenberg (RV), Peder Hvelplund (EL), Mai Mercado (KF), Peter Skaarup (DF), Peter Seier Christensen (NB), Ole Birk Olesen (LA), Susanne Zimmer (FG), Torsten Gejl (ALT), Jens Rohde (KD), Lars Løkke Rasmussen (M), Aaja Chemnitz Larsen (IA) og Liselott Blixt (UFG) Forslag til folketingsbeslutning om frit gymnasievalg for alle (borgerforslag) Drop de nye regler om elevfordeling på danske gymnasier.
Fra næste skoleår skal eleverne på en række udvalgte gymnasier i og omkring de større byer fordeles efter forældrenes indkomst.
De nye regler indskrænker det frie valg i udtalt grad.
Bemærkninger til forslaget De grundskoleelever, der går i 8. klasse nu (og alle efter dem) skal fremover tvinges på det gymnasium, som »man« finder bedst ud fra en diversitet- og ligestillingstanke  og på baggrund af deres forældres økonomiske situation.
Det vil sige, at elever kan risikere at skulle tage af sted hver morgen til et gymnasie langt væk, som de ikke selv har valgt.
Hvordan vil det påvirke deres lyst til at uddanne sig? Og hvad med efterskolerne næste år? Vil de få nogen elever, eller vil alle skynde sig at gå på gymnasiet for at nå det, mens de stadig selv kan vælge? Hvis man gerne vil blande elever, må det kunne gøres på en anden måde ved at lave et antal pladser til elever længere væk fra, som frivilligt og gerne vil gå der.
Hvad tror man at man får ud af at tvinge elever til en studieplads, de slet ikke har ønsket sig, og ovenikøbet med lang rejsetid? Om fremsættelsen i Folketinget Forslagsstillerne i Folketinget bemærker, at der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Der henvises til folketingsbeslutning af 2. juni 2016 om mulighed for at få borgerdrevne beslutningsforslag behandlet i Folketinget, lov om etablering af en ordning for borgerforslag med henblik på behandling i Folketinget og bekendtgørelse om en ordning for borgerforslag med henblik på behandling i Folketinget.
Borgerforslaget er oprindelig indgivet af Christel Skousen Thrane, Lyngby-Taarbæk, som hovedstiller med Pernille Ramm, Rudersdal, Charlotte Skousen, Gentofte, Janne Sofia Gisselbæk, Frederiksberg, Ann-Christina Gerild Kilov Hansen Hillerød, Christina Lund-Jacobsen, Rudersdal, Silvia Maria Mungenast-Petersen, København, Malene Nissen, adressebeskyttelse, Nanet Nygaard Poulsen, Rudersdal, Christina Espersen Strange, Gentofte, og Christine Rübner Holm, Lyngby-Taarbæk, som medstillere.
Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen.
Skriftlig fremsættelse Leif Lahn Jensen (S), Thomas Danielsen (V), Karina Lorentzen Dehnhardt (SF), Andreas Steenberg (RV), Peder Hvelplund (EL), Mai Mercado (KF),: Peter Skaarup (DF), Peter Seier Christensen (NB), Ole Birk Olesen (LA), Susanne Zimmer (FG), Torsten Gejl (ALT), Jens Rohde (KD), Lars Løkke Rasmussen (M), Aaja Chemnitz Larsen (IA) og Liselott Blixt (UFG):
 Vi tillader os herved at fremsætte:
 Forslag til folketingsbeslutning om frit gymnasievalg for alle (borgerforslag).
(Beslutningsforslag nr.
B 202) Der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at bor-gerforslaget kan blive behandlet i Folketinget i overensstemmelse med intentionerne bag ordningen for borgerforslag.
 Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.
