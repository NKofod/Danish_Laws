Ankestyrelsen har behandlet en række sager om godkendelse af aftaler  

 mellem arbejdsgiver og lønmodtager efter dagpengelovens § 12 med henb  

 arbejdsgiverens frigørelse i særlige tilfælde for forpligtelsen til a  

 udbetale dagpenge.
De nævnte sager omhandlede følgende lidelser: astm  

 menstruationsgener, sukkersyge og migræne.
Det sociale udvalg havde i fundet  

 grundlag for at godkende nogen af de indgåede aftaler.
Ankesty fandt i et  

 tilfælde, at socialudvalget burde have indhentet yderliger lægelige  

 oplysninger inden afgørelsen, og hjemviste denne sag til for behandling.
I de  

 øvrige sager fandt ankestyrelsen, at ansøgerens sygdomsrisiko ikke var  

 væsentligt forøget på grund af lidelsen og til de trufne afgørelser.
 LOVGRUNDLAG:
 Efter § 12 i lov om dagpenge ved sygdom eller fødsel kan socialministeren  

 fastsætte regler, hvorefter arbejdsgiveren i særlige tilfælde ved aftale med  

 lønmodtageren kan frigøre sig for forpligtelsen til at udbetale dagpenge.
Ifølge socialministeriets bekendtgørelse nr. 21 af 19. januar 1978 § 1,  

 stk. 2, nr. 1, kan en sådan aftale indgås, når lønmodtagerens sysdomsrisiko  

 er væsentlig forøget på grund af en langvarig eller kronisk lidelse.
Aftalen  

 kan kun omfatte fravær på grund af denne lidelse, og fritagelse kan gives for  

 et bestemt tidsrum, når der er mulighed for bedring af helbredstilstanden.
I sikringsstyrelsens vejledning af 9. marts 1978 om socialministeriets  

 bekendtgørelse af 19. januar 1978 om aftaler mellem lønmodtagere og  

 arbejdsgivere om arbejdsgiverens fritagelse for at betale dagpenge, er det  

 anført, at ved afgrænsningen af om der foreligger en væsentlig fraværsrisiko,  

 må der lægges vægt på lægens skøn.
Hvis den lægelige udtalelse er klar, kan  

 den umiddelbart lægges til grund.
Er lægen i tvivl i sin vurdering af  

 fraværsrisikoen, kan det faktiske fravær på grund af lidelsen tillægges  

 betydning ved afgørelsen af, om der er grundlag for at godkende en §  

 12-aftale.
Ved vurderingen af fraværsrisikoen tages der hensyn til arbejdets  

 karakter, således at en aftale vil kunne godkendes i relation til et  

 arbejdsforhold, men må afvises i relation til et andet.
I sikringsstyrelsens cirkulære af 23. december 1982 om ændringer i  

 dagpengeloven er der som eksempler på kroniske eller langvarige sygdomme, der  

 kan begrunde en § 12-aftale nævnt ryg- og hoftelidelser, astma, bronchitis,  

 migræne, sukkersyge, mavesår, epilepsi, underlivslidelser, gigt- og nyre-  

 samt hjertesygdomme.
Fravær på grund af menstruation er derimod ikke  

 tilstrækkeligt grundlag for en § 12-aftale, medmindre der er tale om en  

 sygelig tilstand, der kræver lægebehandling, og som medfører fravær jævnligt.
 REDEGØRELSE FOR DE ENKELTE SAGER:
 1.
 REDEGØRELSE FOR SAGEN:
En 46-årig universitetslektor havde i februar 1983 indgået aftale i  

 henhold til dagpengelovens § 12 med sin arbejdsgiver på grund af lidelsen  

 astma/allergi.
Ansøgerens fravær de sidste 12 måneder forud for aftalens  

 indgåelse havde på grund af astma/allergilidelsen været ialt 7 dage fordelt  

 på 2 fraværsperioder.
 Det sociale udvalg fandt under henvisning til de foreliggende oplysninger  

 om fraværet på grund af lidelsen ikke grundlag for at godkende aftalen.
 KLAGEN TIL ANKESTYRELSEN:
Ansøgeren anførte, at han hande haft lidelsen siden sit 3. år, og at den  

 var meget udtalt indtil hans 20. år og var kommet igen efter det fyldte 35.  

 år.
I de sidste 5 år havde han gået til behandling på lungeklinik.
Han  

 anførte endvidere, at han på grund af lidelsen ikke havde kunnet få fuldt  

 pensionstilsagn.
Ansøgeren vedlagde en erklæring af 14. februar 1983 fra en  

 speciallæge i lungesygdomme, hvoraf fremgik, at ansøgeren siden 1978 havde  

 været i konstant behandling med becotide - og ventolinespray, men at han  

 periodisk yderligere måtte behandles med prednisontabletter.
Ansøgerens  

 tilstand angaves at være bedret i de senere år under den nævnte behandling,  

 men det måtte forudses, at dårlige perioder kunne indtræffe også i kommende  

 år.
 ANKESTYRELSENS AFGØRELSE:
 Efter de lægelige oplysninger om astma/allergilidelsen og prognosen for  

 denne sammenholdt med det hidtidige faktiske fravær på grund af denne lidelse  

 fandt ankestyrelsen ikke, at ansøgerens sygdomsrisiko var væsentlig forøget  

 på grund af lidelsen.
 Ankestyrelsen tiltrådte derfor socialudvalgets afgørelse.
 2.
 REDEGØRELSEN FOR SAGEN:
En 47-årig kontorassistent havde i maj 1983 indgået aftale i henhold til  

 dagpengelovens § 12 med sin arbejdsgiver på grund af lidelsen  

 menstruationsgener.
Ansøgerens fravær på grund af lidelsen indenfor de sidste  

 12 måneder forud for aftalens indgåelse var ialt 6 dage fordelt på 4  

 fraværsperioder.
Ifølge lægeerklæring indhentet af socialforvaltningen ansås lidelsen for  

 langvarig eller kronisk, og det skønnedes, at lidelsen fremover ville forøge  

 ansøgerens normale fraværsrisiko i væsentligt omfang.
Den forøgede  

 fraværsrisiko var måske vedvarende.
Det oplystes i denne forbindelse, at  

 ansøgeren forsøgtes behandlet med medicin.
 Det sociale udvalg havde under henvisning til de foreliggende lægelige  

 oplysniger og oplysningerne om fraværet på grund af lidelsen ikke fundet  

 grundlag for at godkende den indgåede aftale.
 KLAGEN TIL ANKESTYRELSEN:
 Ansøgeren anførte, at hun arbejdede skiftevis 2 eller 3 dage ugentlig, at  

 hun på tidspunktet for indankningen var under hormonbehandling, og at hun  

 ikke fremover kunne forvente, at hendes sygedage ville falde på fridagene.  

 Ansøgeren oplyste endvidere, at hun i 1979/80 og i 1982 havde været henvist  

 til speciallægebehandling på grund af sin lidelse.
 ANKESTYRELSENS AFGØRELSE:
 Efter de lægelige oplysninger om lidelsen og udsigterne for denne  

 sammenholdt med oplysningerne om det hidtidige fravær på grund af lidelsen  

 fandtes ansøgerens sygdomsrisiko ikke at være væsentlig forøget på grund af  

 lidelsen.
 Ankestyrelsen tiltrådte derfor socialudvalgets afgørelse.
 3.
 REDEGØRELSE FOR SAGEN:
 En 59-årig kontorassistent havde i april 1983 indgået aftale i henhold til  

 dagpengelovens § 12 med sin arbejdsgiver på grund af lidelsen diabetes  

 mellitus (sukkersyge). Ansøgeren havde ikke haft fraværsperioder på grund af  

 lidelsen indenfor de sidste 12 måneder før aftalens indgåelse.
Ifølge lægeerklæring indhentet af socialforvaltningen var diagnosen  

 insulinkrævende sukkersyge, som begyndte i 1952. Spørgsmålet om hvorvidt  

 lidelsen skønnedes fremover at ville forøge ansøgerens normale fraværsrisiko  

 i væsentlig omfang, var besvaret med, at ansøgeren gik til ambulant kontrol  

 på hospital hver 3. måned.
Den forøgede fraværsrisiko skønnedes at være  

 kronisk.
 Det sociale udvalg fandt under henvisning til de lægelige oplysninger og  

 oplysningerne om fraværet på grund af lidelsen ikke grundlag for at godkende  

 den indgåede aftale.
 KLAGEN TIL ANKESTYRELSEN:
Ansøgeren anførte, at hun 2 gange inden for de seneste år havde været  

 opereret i halsen på grund af bylder/svulster, som angivelig var forårsaget  

 af sukkersyge.
Desuden anførte hun, at hun led af progredierende stær på  

 øjnene, og at en speciallæge havde stillet i udsigt, at hun på et tidspunkt  

 måtte gennemgå en øjenoperation.
Ansøgeren havde under henvisning hertil  

 anført, at der for fremtiden måtte forventes sygefravær på grund af  

 sukkersyge i et vist omfang.
 SUPPLERENDE OPLYSNINGER EFTER ANKEN:
 Ankestyrelsen indhentede supplerende lægelige oplysninger, hvoraf fremgik,  

 at ansøgeren efter sin sygdoms karakter foruden de ambulante besøg måtte  

 påregne at have noget øget fravær iøvrigt, bl.a. på grund af at sukkersygen  

 medførte en forlængelse af almindelige sygdomme.
 ANKESTYRELSENS AFGØRELSE:
 Efter en samlet bedømmelse af lidelsens omfang og udsigten for denne  

 sammenholdt med oplysningerne om fraværet på grund af lidelsen fandtes  

 ansøgerens sygdomsrisiko ikke at være væsentligt forøget på grund af  

 lidelsen.
 Ankestyrelsen tiltrådte således socialudvalgets afgørelse.
 4.
 REDEGØRELSE FOR SAGEN:
 En 57-årig sygeplejeske havde i marts 1983 indgået aftale i henhold til  

 dagpengelovens § 12 med sin arbejdsgiver på grund af lidelsen migræne.  

 Ansøgerens fravær på grund af lidelsen de sidste 12 måneder før aftalens  

 indgåelse var oplyst at være ialt 8 dage fordelt på 7 fraværsperioder.
Ifølge lægeerklæring indhentet af socialforvaltningen ansås lidelsen for  

 langvarig eller kronisk og skønnedes at ville forøge ansøgerens normale  

 fraværsrisiko i væsentligt omfang.
Det var yderligere oplyst, at lidelsen  

 havde bestået siden 1975 og måske ville aftage i årene fremover, da den var  

 klimakterielt provokeret.
 Det sociale udvalg havde under henvisning til de foreliggende oplysninger  

 om fraværet på grund af lidelsen ikke fundet grundlag for at godkende  

 aftalen.
 KLAGEN TIL ANKESTYRELSEN:
Ansøgeren anførte, at migræneanfaldene udover de nævnte sygedage i langt  

 de fleste af tilfældene kom på lørdage/søndage, hvor hun havde været nødt til  

 at tilkalde lægevagt.
Desuden havde hun haft mange fridage på grund af  

 afspadsering og havde også her haft migræneanfald, som ikke figurerede som  

 sygedage.
Det anførtes endvidere, at hun på grund af migræneanfaldene havde  

 deltidsarbejde.
Ansøgeren anførte yderligere, at der var sammenhæng mellem  

 hendes problemer og migræneanfaldene, og at hun var nervøs over sin økonomi,  

 hvis hun skulle undvære løn under første sygedag på grund af indførelsen af  

 karensdagsbestemmelsen pr. 1 april 1983.
 ANKESTYRELSENS AFGØRELSE:
På grundlag af de foreliggende lægelige oplysninger samt oplysningerne i  

 anken om lidelsens omfang og prognose, sammenholdt med det hidtidige faktiske  

 fravær på grund af lidelsen, fandt ankestyrelsen, at godkendelse af §  

 12-aftalen ikke kunne afslås udelukkende under henvisning til ansøgerens  

 hidtige fravær.
Ankestyrelsen fandt imidlertid, at karakteren af ansøgerens  

 migræne burde belyses nærmere, og at der burde have været indhentet en  

 neurologisk speciallægeerklæring.
 Sagen hjemvistes derfor til det sociale udvalg til fornyet behandling og  

 afgørelse efter indhentning af den nævnte speciallægeerklæring.
