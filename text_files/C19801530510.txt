(Til landets læger m.fl.) I anledning af en sag, hvor nogle lægelige journaloptegnelser fandtes på  

 en offentlig vej, efter at være blevet tabt af en renovationsvogn, skal  

 sundhedsstyrelsen gøre opmærksom på, at en læges pligt til at udvise omhu og  

 samvittighedsfuldhed under udøvelsen af sin gerning også omfatter  

 opbevaringen og eventuel destruktion af journalmateriale, som sædvanligvis  

 vil indeholde oplysning om privatlivet tilhørende hemmeligheder.
 Sundhedsstyrelsen finder derfor anledning til at understrege, at  

 destruktion af sådant materiale bør foregå under betryggende former,  

 eventuelt efter makulering.
 Der henvises herved til cirkulæreskrivelse herfra af 21. april 1975 til  

 embedslægeinstitutionerne/embedslægerne om destruktion af praktiserende  

 lægers efterladte journalmateriale, hvoraf fremgår, at  

 embedslægeinstitutionerne/embedslægerne vil kunne yde assistance med  

 gennemførelsen af en effektiv destruktion i de situationer, hvor en  

 lægepraksis's journalmateriale som følge af ophør skal destrueres.
