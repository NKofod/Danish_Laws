Indgåelse af en køberetsaftale i  

 vilkårsperioden ikke i strid med tilladelse til skattefri  

 aktieombytning Told- og Skattestyrelsen modtog en anmeldelse om en påtænkt  

 indgåelse af køberetsaftaler efter en skattefri aktieombytning  

 og blev anmodet om at bekræfte, at den oprindelige tilladelse til  

 skattefri aktieombytning ville blive opretholdt efter indgåelse af de  

 beskrevne aftaler.
 Ved afgørelse i oktober 2000 opnåede Selskab A tilladelse til  

 skattefrit at ombytte samtlige sine kapitalanddele i selskab B mod  

 udelukkende at blive vederlagt med aktier i et nystiftet holdingselskab C.  

 Aktieombytningen blev gennemført i november 2000.
 Selskab A havde som vederlag for de ombyttede aktier modtaget nyudstedte  

 kapitalandele i selskab C, svarende til ca. 19,5% selskabets kapital.
 På ombytningstidspunktet blev der mellem aktionærerne i  

 selskab C oprettet en overenskomst, hvori der blev aftalt vilkår for  

 samarbejdet om selskabet, herunder parternes rettigheder og forpligtelser  

 indtil og efter den forventede børsintroduktion i april 2001.
I overenskomsten var det anført, at såfremt  

 børsintroduktionen ikke fandt sted inden udgangen af 2001, skulle  

 selskab A være berettiget til at forlange tilbageafvikling af det ved  

 aktieombytningen gennemførte apportindskud i selskab B, således  

 at selskab A igen blev ejer af selskab B.
Der var således tale om at  

 selskab A havde en betinget tilbagekøbsret til aktierne i selskab  

 B.
Tilbagekøbsprisen for aktierne ville udgøre de aktier i  

 selskab C, som selskab A modtog som vederlag for aktierne i selskab B ved  

 aktieombytningen.
Ved udnyttelse af køberetten ville selskab A  

 således blive stillet, som om selskabet aldrig havde deltaget i  

 aktieombytningen.
 I den forbindelse bad man Told- og Skattestyrelsen om at bekræfte,  

 at den oprindelige tilladelse til skattefri aktieombytning kunne opretholdes  

 uanset indholdet af den omtalte bestemmelse i  

 aktionæroverenskomsten.
Told- og Skattestyrelsens afgørelse og begrundelse Den beskrevne aktionæroverenskomst blev indgået i november  

 2000 i forbindelse med gennemførelse af aktieombytningen.  

 Overenskomsten giver selskab A ret til under visse forudsætninger at  

 erhverve den oprindeligt ejede del af del af selskab B tilbage.
Ligningsrådet har fastslået, at indgåelse af  

 salgsaftaler vedrørende aktierne i driftselskabet kan betragtes  

 som en omgåelse af et vilkår stillet i forbindelse med en  

 skattefri aktieombytning, jf.
TfS 2001.971 LR Hvorvidt indgåelse eller udnyttelse af køberetsaftaler  

 medfører tilbagekaldelse af den oprindelige tilladelse til skattefri  

 aktieombytning afhænger dog i hvert enkelt tilfælde af en konkret  

 vurdering.
I TfS 2001.971 LR var der indgået gensidige køberetsaftaler  

 mellem holdingselskabet og en tredjemand, der ønskede at erhverve alle  

 aktierne i driftselskabet.
Efter en konkret vurdering fandtes  

 køberetsaftalerne indgået med henblik på allerede inden  

 udløb af vilkårperioden at opnå en juridisk bindende  

 aftale om det endelige salg af aktierne i driftselskabet.
I den konkrete sag er formålet med køberetsaftalen derimod at  

 bringe ejerforholdet tilbage til det oprindelige.
Køberetsaftalerne er  

 således ikke begrundet i et ønske om at afhænde aktierne i  

 driftselskabet.
Ved en udnyttelse af den beskrevne køberetsaftaler,  

 vil der endvidere som udgangspunkt ske beskatning af hele den avance, der ved  

 den skattefrie aktieombytning er kommet til at påhvile selskab A's  

 aktier i selskab C.
 Indgåelse af køberetsaftalerne findes efter Told- og  

 Skattestyrelsens opfattelse således ikke at udgøre en  

 omgåelse af det ved aktieombytningen stillede vilkår og der ses  

 heller ikke at være skatteunddragelses- eller undgåelseshensigt  

 bag indgåelse af aftalerne.
 Styrelsen kan således bekræfte, at indgåelse af  

 aftalerne ikke vil medføre tilbagekaldelse af den oprindelige  

 tilladelse til skattefri aktieombytning.
