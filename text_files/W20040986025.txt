Af,  

 jobplan, sygdom, ej rettidigt meldt afbud, mobiltelefon, nedbrud Ankenævnet har behandlet Deres klage på møde den 2.  

 september 2004.
Nævnet traf denne A F G Ø R E L S E xx har ikke ret til dagpenge den 16. februar 2004, hvor  

 xxx udeblev fra en samtale hos AF om udarbejdelse af en jobplan.
 xxx anses ikke for selvforskyldt ledig den 16. februar 2004.
BEGRUNDELSE Ankenævnet har lagt til grund, at   

 	  

 AF ved brev af 9.  

 februar 2004 indkaldte xxx til møde den 16. februar 2004 kl. 9.00,   

 	  

 formålet med mødet  

 var at udarbejdet en jobplan   

 	  

 det af AFs brev  

 fremgik, at der var mødepligt og i tilfælde af sygdom skulle der gives  

 meddelelse  

 til AF, da det kunne få betydning for xxx dagpenge,   

 	  

 xxx ikke mødte op  

 til mødet kl. 9.00,   

 	  

 xxx var syg og havde  

 39 grader i feber,   

 	  

 xxx meldte afbud til  

 AF samme dag inden kl. 12.00,   

 	  

 xxx telefon på  

 tidspunktet for mødet var ude af drift, og   

 	  

 xxx benyttede Deres  

 underbos telefon, da denne kom hjem.
 Dagpenge ifølge lovens § 62 kan kun udbetales til et medlem,  

 som står til rådighed for arbejdsmarkedet.
 Ifølge § 30 i bekendtgørelsen om rådighed kan et medlem ikke  

 få dagpenge, så længe medlemmet uden gyldig grund udebliver fra en samtale om  

 udarbejdelse af en jobplan, som AF har indkaldt medlemmet til skriftligt og  

 personligt og med angivelse af samtalens formål.
Ankenævnet har ved afgørelsen lagt vægt på, at AF ved brev af 9.  

 februar 2004 indkaldte xxx til en samtale den 16. februar 2004, kl. 9.00 om  

 udarbejdelse af en jobplan.
Det fremgik bl.a. af AFs brev, at xxx havde  

 mødepligt, og at der i tilfælde af sygdom skulle ske underretning til AF.
 Ankenævnet har videre lagt vægt på, at mødet skulle afholdes  

 kl.9.00, og at xxx meldte afbud til AF samme dag inden kl. 12.00.
 Da xx ikke mødte frem til mødet den 16. februar 2004, kan xxx ikke  

 anses for at have stået til rådighed den 16. februar 2004.
 Ankenævnet finder således ikke, at xxx kan anses for at have stået  

 til rådighed den 16. februar 2004.
Ad spørgsmålet om selvforskyldt ledighed Ankenævnet har lagt vægt på, at xxx skulle til møde hos AF kl.  

 9.00, og at AF åbner kl. 9.00. xxx ringede samme dag inden kl. 12.00 til AF  

 og  

 meldte afbud på grund af sygdom.
 Der er videre lagt vægt på, at det ikke af mødeindkaldelsen fra AF  

 fremgår, at der i tilfælde af sygdom, skulle ske underretning til AF til  

 herom  

 inden mødets afholdelse.
 Der er endelig lagt vægt på, at der ikke foreligger oplysninger  

 om, at xx ikke skulle have haft vilje til at holde møde på AF den 9. februar  

 2004 med henblik på udarbejdelse af en jobplan.
 Ankenævnet finder således ikke, at xxx skal anses for  

 selvforskyldt ledig og pålægges en effektiv karantæne på 3 uger.
 Ankenævnet henviser til §§ 62 og 63 i arbejdsløshedsforsikringsloven,  

 jf. lovbekendtgørelse nr. 708 af 13. august 2003, §§ 1, 3 og 30 i  

 direktoratets bekendtgørelse nr. 516 af 17. juni 2003 om rådighed, og  

 §§ 2, 11, 12, 36 og 37 i direktoratets bekendtgørelse nr. 514 af 17.  

 juni  

 2003 om selvforskyldt ledighed.
 Ankenævnet tiltræder således direktoratets afgørelse vedrørende  

 rådighed, men ændrer direktoratets afgørelse får så vidt angår spørgsmålet om  

 selvforskyldt ledighed.
På ankenævnets vegne xxx fuldmægtig xxx kan læse om afgørelsens faktiske og retlige grundlag på de  

 følgende sider.
 Kopi til:
xxx Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 Ved brev af 9. februar 2004 indkaldte AF Dem til en samtale den  

 16. februar 2004 vedrørende udarbejdelsen af en jobplan.
Den 16. februar 2004 skrev AF til Dem, at De ikke var mødt til  

 samtalen på AF samme dag.
AF oplyste, at AF havde meddelt dette til Deres  

 a-kasse, og at det kunne få betydning for Deres ret til dagpenge.
 Den 17. februar 2004 skrev a-kassen til Dem og bad om en  

 forklaring på udeblivelsen.
Den 25. februar ringede De til a-kassen med Deres forklaring på  

 udeblivelsen.
Det fremgår af a-kassens notat efter samtalen med Dem, at De  

 oplyste, at De havde haft feber og var syg den 16. februar 2004.  

 Mødetidspunktet var kl. 9.00, og De ville ringe til AF, men Deres telefon  

 virkede ikke, da De havde skiftet telefonselskab.
De oplyste videre, at De boede i fremlejet lejlighed, og at De  

 derfor kun kendte Deres underbo, som De kontaktede, da denne var hjemme.
De  

 fik  

 derfor ringet afbud til AF den 16. februar 2004 kl. 12.00. De oplyste, at De  

 ikke ville spørge de andre i opgangen, og De mente ikke, at det var  

 nødvendigt  

 at opstøve en telefonboks, da De havde feber.
På denne baggrund traf a-kassen den 15. marts 2004 afgørelse om,  

 at De ikke havde ret til dagpenge den 16. februar 2004, hvor De var udeblevet  

 fra samtalen på AF.
A-kassen traf endvidere afgørelse om, at De var  

 selvforskyldt ledig, og at De derfor skulle have en karantæne på 3 uger med  

 virkning  

 fra den 16. februar 2004.
I et brev af 14. april 2004 klagede De over denne afgørelse.
De  

 anførte blandt andet, at De den 15. februar 2004 om aftenen blev syg med  

 feber,  

 og De besluttede derfor at melde afbud til mødet på AF den 16. februar 2004.
 De anførte, at De var klar over, at et afbud så vidt muligt skulle  

 meldes i god tid, men at det i dette tilfælde var svært at leve op til, da De  

 skulle møde på AF den 16. februar 2004 kl. 9.00, og da AFs åbningstid  

 var fra  

 kl. 9.00. De gjorde Dem derfor klar til at ringe til AF den 16. februar 2004  

 på  

 det tidligst mulige tidspunkt.
 De anførte, at De natten til den 16. februar 2004 havde skiftet  

 mobilabonnement, og at De på grund af en teknisk fejl hos Deres nye udbyder  

 ikke kunne foretage opkald fra Deres mobiltelefon, hvilket udbyderen havde  

 bekræftet  

 ved brev af 25. marts 2004. De mente derfor, at De havde været i en  

 situation,  

 hvor De var forhindret i at melde afbud rettidigt.
De oplyste i den forbindelse, at De boede til fremleje, og at De  

 ikke havde haft kontakt til andre i opgangen end Deres underbo.
Da Deres  

 underbo ikke var hjemme, afstod De fra at kontakte andre i opgangen for at få  

 adgang til en telefon.
De oplyste videre, at De havde haft det for dårligt  

 til  

 at gå på gaden for at finde en telefonboks.
De ventede derfor med at melde  

 afbud, til Deres underbo kom hjem op af formiddagen, hvorefter De straks  

 meldte  

 Dem syg over for AF og a-kassen.
De anførte endelig, at situationen ikke ville være opstået, hvis  

 mødetidspunktet havde været kl. 11.00 i stedet for kl. 9.00, idet De så ville  

 have haft mulighed for at melde afbud i god tid.
De håbede derfor, at  

 a-kassen  

 ville foretage en ny vurdering af sagen.
Den 20. april 2004 skrev a-kassen til Dem, at Deres klage var  

 sendt til Arbejdsdirektoratet, da a-kassen ikke fandt grundlag for at ændre  

 afgørelsen af 15. marts 2004. Sekretariatet er enig i fremstillingen.
1. Arbejdsdirektoratets  

 afgørelse Direktoratet traf den 30. april 2004 denne afgørelse:
 De har ikke ret til dagpenge den 16. februar 2004, hvor De  

 udeblev fra en samtale på AF om Deres jobplan.
 De er selvforskyldt ledig den 16. februar 2004. De skal derfor  

 have en effektiv karantæne på 3 uger.
Begrundelse Dagpenge kan ikke udbetales til et medlem, som ikke står  

 til rådighed for arbejdsmarkedet.
 Det fremgår af § 62, stk. 1 og stk. 2, nr. 5, i lov  

 om arbejdsløshedsforsikring mv., senest bekendtgjort ved lovbekendtgørelse  

 nr.  

 708 af 13. august 2003, og af § 3 i bekendtgørelse nr. 516 af 17. juni  

 2003 om rådighed.
 Det fremgår videre af § 30, stk. 1, i bekendtgørelsen om  

 rådighed, at et medlem ikke kan får dagpenge, så længe medlemmet udebliver  

 fra  

 en samtale om udarbejdelse af en jobplan, som AF har indkaldt medlemmet til.
Medlemmet kan få dagpenge igen, når medlemmet har henvendt sig til  

 AF eller a-kassen vedr. udeblivelsen.
Henvender medlemmet sig til AF samme  

 dag,  

 som samtalen skulle være afholdt, kan medlemmet ikke få dagpenge fra denne  

 dag.  

 Det fremgår af § 30, stk. 2 og 3, i bekendtgørelsen om rådighed.
 Det fremgår i øvrigt af § 63, stk. 1, nr. 4, i lov om  

 arbejdsløshedsforsikring mv., og af § 11, stk. 1, i bekendtgørelse  

 nr. 514 af 17. juni 2003 om selvforskyldt ledighed, at et medlem, som uden  

 gyldig grund afslår at medvirke til at udarbejde en jobplan, er selvforskyldt  

 ledigt.
 Dette gælder også i situationer, som kan sidestilles med et  

 afslag, herunder når medlemmet uden gyldig grund udebliver fra en samtale med  

 AF om udarbejdelse af en jobplan, jf. § 11, stk. 3, i  

 bekendtgørelsen  

 om selvforskyldt ledighed.
 De gyldige grunde, som er nævnet i kapitel 3 i bekendtgørelsen om  

 selvforskyldt ledighed, vil som hovedregel have relation til arbejdsmarkedet  

 og  

 vil ikke være personlige grunde.
 I den forbindelse fremgår det af direktoratets praksis, som er  

 fastsat i vejledning nr. 63 af 17. juni 2003 om selvforskyldt ledighed, at  

 det  

 sidestilles med et afslag, hvis et medlem ikke møder til en samtale på AF,  

 fordi medlemmet er syg, og medlemmet ikke har meddelt sygdom til AF inden  

 tidspunktet  

 for samtalen.
 Direktoratet har lagt til grund for afgørelsen, at AF den 9.  

 februar 2004 indkaldte Dem til en samtale om udarbejdelse af en jobplan den  

 16.  

 februar 2004.
 Direktoratet har endvidere lagt til grund, at De udeblev fra  

 samtalen den 16. februar 2004 på grund af sygdom, og at De først fik meldt  

 afbud til AF den 16. februar 2004 kl. 12.00.
 På denne baggrund er det direktoratets vurdering, at De ikke har  

 ret til dagpenge den 16. februar 2004, hvor De udeblev fra samtalen om Deres  

 jobplan.
 Det er endvidere direktoratets vurdering, at Deres udeblivelse fra  

 samtalen den 16. februar 2004 må sidestilles med et afslag på at udarbejde en  

 jobplan, og at De derfor er selvforskyldt ledig.
 De har anført, at Deres mobiltelefon på grund af en teknisk fejl  

 hos udbyder ikke virkede, og at De i øvrigt ikke havde mulighed for at melde  

 afbud til AF inden samtalen, fordi AF først åbnede kl. 9.00.
 Dette kan for ikke føre til en anden vurdering af sagen, idet  

 direktoratet ikke finder det tilstrækkeligt godtgjort, at De på grund af  

 sygdom, defekt mobiltelefon og AFs åbningstider var ude af stand til at  

 melde  

 sygdom over for AF.
 Direktoratet har lagt vægt på, at De afstod fra at kontakte Deres  

 naboer for at få adgang til en telefon, at De afstod fra at benytte en  

 telefonboks for at melde afbud til AF, og at De derfor først til meldt afbud  

 til AF den 16. februar 2004 kl. 12.00, hvor Deres underbo kom hjem.
 Det er derfor direktoratets vurdering, at De ikke havde en gyldig  

 grund til udeblivelsen.
 De skal derfor have en karantæne på 3 uger for selvforskyldt  

 ledighed med virkning fra den 16. februar 2004.
 Der henvises til § 63, stk. 4, i lov om  

 arbejdsløshedsforsikring mv., og til § 36, stk. 1 og § 37,  

 stk. 1, i bekendtgørelse om selvforskyldt ledighed.
Gentagelsesvirkning Hvis De 2 gange inden for 12 måneder bliver  

 selvforskyldt ledig, kan De ikke få dagpenge, før De har haft arbejde i mere  

 end 300 timer i en periode på 10 uger.
 Arbejdet skal være udført på almindelige løn- og arbejdsvilkår, og  

 der må ikke være givet offentligt løntilskud til arbejdet.
Se § 39, stk. 1 og 2, i bekendtgørelsen. 2. Klagen til  

 ankenævnet De skrev bl.a. i klagen dateret den 5. maj 2004:
Idet jeg fastholder, at jeg ikke har givet afslag på at være med  

 til at udarbejde en jobplan.
Derimod vil jeg gerne tilføje, at jeg siden  

 anken  

 blev afsendt, personligt har taget initiativ til udarbejdelse af jobplan i  

 samarbejde med min nye vejleder ved JOB.dk.
Det skal ikke være nogen hemmelighed, at jeg går videre med sagen  

 efter opfordring fra min sagsbehandler i A-kassen.
Selv var jeg ærlig talt en  

 smule opgivende ovenpå modtagelsen af Arbejdsdirektoratets afgørelse, som i  

 min  

 opfattelse er anlagt efter en stram og meget uforstående vinkel på forløbet.  

 Jeg har selvfølgelig forståelse for, at man må gribe ind over for bevidste  

 forsøg på at omgå/udsætte etablering af jobplan og at der i den forbindelse  

 er  

 opsat en række spilleregler.
Men som det forhåbentlig fremgår af min  

 ankeskrivelse er der på ingen måde tale om forsøg på at afværge aktivering  

 eller lignende. 3. Arbejdsdirektoratets  

 bemærkninger til klagen Direktoratet har bl.a. den 17. maj 2004 bemærket  

 følgende:
 At et medlem, der bliver syg i forbindelse med en samtale eller  

 aktivitet på AF, skal give AF besked om sygdommen inden samtalen/aktiviteten  

 eller i hvert fald så tidligt som muligt efter tidspunktet for påbegyndelsen  

 af  

 samtalen eller aktiviteten.
 Det er direktoratets opfattelse, at medlemmet ikke har overholdt  

 sine forpligtelser over for AF i det konkrete tilfælde, hvor han først fik  

 ringet til AF 3 timer efter det tidspunkt, hvor han skulle være mødt til  

 samtalen om hans jobplan.
 Det er i den forbindelse direktoratets vurdering, at medlemmet må  

 bære risikoen for de indtrufne omstændigheder, som gjorde, at han ikke straks  

 fik ringet til AF med besked om sygdommen.
På denne baggrund er det direktoratets opfattelse, at medlemmets  

 udeblivelse fra samtalen på AF må sidestilles med et afslag på at medvirke  

 til  

 udarbejdelse af en jobplan, og at medlemmet ud over udelukkelsen fra dagpenge  

 den 16. februar 2004 skal have en karantæne på 3 uger for selvforskyldt  

 ledighed. 4. Nyt efter  

 klagen Ingen yderligere oplysninger 5. Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 62.  

  

 Der kan kun udbetales dagpenge til et medlem, som står til rådighed for  

 arbejdsmarkedet.
Det er en betingelse for at være til rådighed, at medlemmet 1)  

 	  

 er aktivt  

 arbejdssøgende, 2)  

 	  

 kan og vil overtage  

 arbejde med dags varsel, 3)  

 	  

 kan og vil deltage i  

 kontaktforløb og tilbud efter lov om en aktiv beskæftigelsesindsats og 4)  

 	  

 giver arbejdsformidlingen  

 de oplysninger, som er nødvendige for, at medlemmet kan formidles arbejde og  

 gives tilbud efter lov om en aktiv beskæftigelsesindsats.
Stk. 2.  

  

 Dagpenge må  

 ikke udbetales til et medlem, 1)  

 	  

 som er sygt eller i  

 øvrigt ude af stand til at påtage sig arbejde af normalt omfang, 2)  

 	  

 som aftjener  

 værnepligt eller unddrager sig denne, 3)  

 	  

 som ved domstols-  

 eller administrativ afgørelse er berøvet sin frihed, eller som unddrager sig  

 frihedsberøvelse, 4)  

 	  

 som forsørges på  

 institution, eller 5)  

 	  

 som af anden grund  

 ikke står til rådighed for arbejdsmarkedet.
Stk. 3.  

  

 Direktøren  

 for Arbejdsdirektoratet fastsætter efter forhandling med Beskæftigelsesrådet  

 nærmere regler for anvendelsen af bestemmelserne i stk. 1 og 2. Der kan  

 herunder fastsættes nærmere bestemmelser om 1)  

 	  

 de betingelser, et  

 medlem skal opfylde for at kunne anses for at stå til rådighed for  

 arbejdsmarkedet, 2)  

 	  

 medlemmets kontakt  

 med arbejdsløshedskassen, arbejdsformidlingen og andre aktører i forbindelse  

 med den aktive beskæftigelsespolitik samt 3)  

 	  

 tab af dagpengeret  

 som følge af manglende rådighed og generhvervelse af dagpengeret.
§ 63.  

  

 Dagpenge må ikke udbetales, jf. stk. 4, til et medlem, hvis ledighed  

 skyldes, .
 4)  

 	  

 at medlemmet uden  

 fyldestgørende grund afslår at medvirke til udarbejdelse eller revision af en  

 jobplan, afslår eller afbryder et tilbud i henhold til en jobplan efter lov  

 om  

 en aktiv beskæftigelsesindsats eller afslår eller afbryder en uddannelse, som  

 arbejdsformidlingen vurderer vil øge mulighederne for beskæftigelse.
 .
Bekendtgørelse nr. 516 af 17. juni 2003 om rådighed .
 § 3.  

  

 Et ledigt  

 medlem kan kun få dagpenge, hvis medlemmet står til rådighed for  

 arbejdsmarkedet.
 .
 § 30.  

  

 Et medlem  

 kan ikke få dagpenge, så længe medlemmet uden en gyldig grund, jf.  

 bekendtgørelse  

 om selvforskyldt ledighed, udebliver fra en formidlingssamtale eller en  

 samtale  

 vedrørende tilbud efter lov om en aktiv beskæftigelsesindsats eller  

 udarbejdelse eller revision af en jobplan, som AF har indkaldt medlemmet til  

 skriftligt og personligt og med angivelse af samtalens formål.
 Stk. 2.  

  

 Medlemmet  

 kan igen få dagpenge, når medlemmet har henvendt sig til AF eller a-kassen  

 vedrørende udeblivelsen.
 Stk. 3.  

  

 Henvender  

 medlemmet sig til AF før samtalen eller samme dag, som samtalen skulle have  

 været afholdt, kan medlemmet ikke få dagpenge for den dag, hvor samtalen  

 skulle  

 have været afholdt.
Bekendtgørelse nr. 514 af 17. juni 2003 om  

 selvforskyldt ledighed .
 § 2.  

  

 Reglerne i  

 denne bekendtgørelse finder anvendelse, hvis et medlem:
 .
 3)  

 	  

 ikke møder til en  

 formidlingssamtale, som AF eller a-kassen har indkaldt medlemmet til, eller  

 ikke møder til en samtale om udarbejdelse eller revision af en jobplan eller  

 et  

 tilbud efter en jobplan på grund af sygdom, som medlemmet ikke har givet  

 besked  

 om til AF inden tidspunktet for samtalen eller tilbuddets start.
 .
 § 11.  

  

 Et medlem er  

 selvforskyldt ledig, hvis medlemmet afslår at være med til at udarbejde eller  

 revidere en jobplan uden en gyldig grund, jf. kap. 3.
 Stk. 2.  

  

 Et medlem  

 er også selvforskyldt ledig, hvis medlemmet afslår et tilbud efter en jobplan  

 uden en gyldig grund, jf. kap. 3.
 Stk. 3.  

  

 Stk. 1  

 og 2 gælder også situationer, der kan sidestilles med et afslag, herunder  

 hvis  

 et medlem:
 .
 6)  

 	  

 udebliver fra en  

 samtale om udarbejdelse eller revision af en jobplan eller et tilbud efter en  

 jobplan på grund af sygdom, som medlemmet ikke har givet besked om til AF  

 eller  

 arbejdsgiveren inden tidspunktet for samtalen eller tilbuddets start.
 Stk. 4.  

  

 Det er et  

 krav, at AF har indkaldt medlemmet skriftligt og personligt til samtalen.
 Stk. 5.  

  

 Det skal  

 ikke sidestilles med et afslag, hvis et medlem ikke møder til en samtale om  

 udarbejdelse  

 eller revision af en jobplan eller et tilbud efter en jobplan, hvis det  

 skyldes, at medlemmet er til en jobsamtale eller begynder arbejde samme dag.
Kapitel 3 Gyldige Grunde § 12.  

  

 En  

 gyldig grund skal foreligge på det tidspunkt, hvor et medlem afslår eller  

 opsiger et arbejde eller et tilbud efter en jobplan.
Stk. 2.  

  

 Det er ikke  

 en gyldig grund, hvis årsagen til afslaget eller opsigelsen er en afledt  

 følge  

 af en handling, som medlemmet har foretaget efter eget valg.
Helbred § 13.  

  

 Et  

 medlem kan afslå eller opsige et arbejde, hvis der er dokumentation fra en  

 læge  

 for:
1)  

 	  

 at medlemmet på grund  

 af sit helbred ikke eller kun med vanskelighed kan udføre arbejdet, eller 2)  

 	  

 at arbejdet vil  

 medføre, at der opstår eller sker en forværring af helbredsmæssige problemer,  

 herunder problemer ved graviditet.
 .
Kapitel 4 Sanktioner Karantæne § 36.  

  

 Et  

 medlem skal have 3 ugers karantæne, hvis medlemmet er selvforskyldt ledig  

 efter  

 bestemmelserne i kapitel 2, jf. dog § 39.
 Stk. 2.  

  

 Er  

 medlemmet selvforskyldt ledig efter § 7 eller § 8 anses karantænen  

 for udstået, hvis den ikke er afviklet senest på det tidspunkt, hvor  

 medlemmet  

 skulle være fratrådt efter arbejdsgiverens opsigelsesvarsel.
Placering af karantænen § 37.  

  

 En  

 karantæne har virkning fra den dag, hvor et medlem afslår et arbejde eller et  

 tilbud efter en jobplan., jf. dog stk. 3-5. Ved ophør har karantænen  

 virkning fra dagen efter ophøret.
