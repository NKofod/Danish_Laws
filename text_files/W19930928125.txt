Ankestyrelsens principafgørelse O-108-93 om restance - daginstitution - lønindeholdelse - lønforskrivning - kildeskatteloven Resume:
 Lønindeholdelse efter kildeskattelovens § 73 for en daginstitu tionsrestance skulle ikke respektere en aftale om lønforskrivning.
 Kassation:
Principafgørelsen har ikke længere vejledningsværdi Kassationsdato:
05-06-2009 Love:
Lov om social bistand - lovbekendtgørelse nr. 829 af 1. oktober 1992 - § 7, stk. 2 Vejledninger:
Socialministeriets cirkulære nr. 140 af 15. august 1975 om bistandslovens almindelige bestemmelser - pkt. 11 Sagsfremstilling:
 En enlig ansøger med 2 børn havde oparbejdet en daginstitutionsre stance på 65.672 kr.
Kommunen havde gentagne gange ved skriftlig og personlig henvendelseforgæves forsøgt at få en aftale om betaling af daginstitutions restancen.
Kommunen begyndte derfor at indeholde 15% af hendes løn efter skat til betaling af restancen.
 Ansøger havde indgået en aftale med sin bank og arbejdsgiveren om lønforskrivning/lønnotering, således at arbejdsgiveren hver måned indbetalte et fast beløb af hendes løn til banken som afdrag på et af hende optaget lån.
Ankenævnet tiltrådte kommunens afgørelse.
Nævnet lagde vægt på, at kommunen forgæves havde forsøgt at få en aftale i stand.
Nævnet havde desuden begrundet afgørelsen med, at der ved vurderingen af ansøgers betalingsevne ikke burde tages særligt hensyn til, at der var indgået en aftale om lønforskrivning.
Nævnet havde ikke skønnet, at denne form for låntagning burde betragtes som særlig kvalificeret i forhold til låntagning på almindelige vilkår.
 Ansøgers advokat anførte i klagen, at det principielle i sagen var, om der ved etablering af lønindeholdelse skulle tages hensyn til en aftale om lønforskrivning.
 Sagen blev behandlet i principielt møde til afklaring af, om løn indeholdelse for en daginstitutionsrestance skal respektere en aftale om lønforskrivning.
 Afgørelse:
Ankestyrelsen fandt, at kommunen havde været berettiget til at iværksætte lønindeholdelse med 15% efter skat.
Ankestyrelsen fandt således ikke, at kommunen ved vurderingen af ansøgers betalingsevnehavde skullet tage hensyn til, at der var indgået en aftale om løn forskrivning.
 Ankestyrelsen lagde herved vægt på, at en låneaftale med lønfor skrivning ikke kunne betragtes som særlig kvalificeret i forhold til låntagning på sædvanlige vilkår.
 Ankestyrelsen fandt i øvrigt, at der ved lønindeholdelsen på 15% blev overladt det nødvendige til ansøgers og familiens underhold.
 Ankestyrelsen tiltrådte således nævnets afgørelse.
