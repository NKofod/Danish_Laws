Efterløn og overgangsydelse   udlandet  

   skatte- og bidragspligt   trækfritagelse Told- og Skattestyrelsen har i en tidligere sag generelt  

 og vejledende udtalt, at efterløn og overgangsydelse er omfattet af  

 den begrænsede skattepligt, jf. kildeskattelovens § 2, stk. 1, litra b.  

 Beløbene er A-indkomst efter kildeskattelovens § 43, stk. 2, og  

 kildeskattebekendtgørelsens § 20, nr. 5.
 Endvidere bliver de omhandlede indkomster ikke  

 pålagt arbejdsmarkedsbidrag, idet forudsætningen om, at  

 vederlaget mv. skal modsvares af en personlig arbejdsindsats i eller uden for  

 ansættelsesforhold, ikke er til stede.
Efter Skatteministeriets opfattelse betragtes både  

 efterløn og overgangsydelse som sociale ydelser.
Danmark  

 ønsker, som kildeland i videst muligt omfang at kunne beskatte disse  

 indkomster.
Dobbeltbeskatningsoverenskomsterne - typisk artikel 18 om  

 beskatning af pensioner - bliver derfor ved forhandlinger søgt  

 udformet på en sådan måde, at det kan lade sig  

 gøre.
En endelig stillingtagen afhænger imidlertid af  

 ordlyden i den konkrete dobbeltbeskatningsaftale, hvorfor det er vigtigt, at  

 den pågældende indkomstmodtager kontakter sin lokale  

 skatteforvaltning inden fraflytningen.
Eksempelvis indgår der  

 bopælsbeskatning i Danmarks dobbeltbeskatningsaftaler med Spanien og  

 Frankrig, dvs. at efterløn og overgangsydelse bliver beskattet i disse  

 lande i stedet for i Danmark.
 En skattefritagelseserklæring udstedes af de  

 kommunale skattemyndigheder som led i forskudsregistreringen.  

 Erklæringen har alene direkte betydning for opkrævningen af  

 foreløbig skat, og er derfor ikke udtryk for en positiv  

 tilkendegivelse om skattefrihed ved den efterfølgende  

 ligningsmæssige gennemgang af skatteforholdene.
 En skattefritagelse gælder normalt kun for et  

 år ad gangen.
Indkomsternes periodisering baseres på  

 retserhvervelsestidspunktet, dvs. hvornår er der erhvervet et endeligt  

 og ubetinget krav på betaling.
Med andre ord er  

 spørgsmålet, om der  kan rejses tvivl om selve rettens  

 eksistens, eller alene om beløbets størrelse.
For så vidt angår A-indkomst, der kommer til  

 udbetaling efter udløbet af den pågældende  

 indtjeningsperiode, sker beskatningen i det indkomstår, hvori  

 udbetalingen finder sted.  Er udbetalingen ikke sket senest 6 måneder  

 efter, at indkomstmodtageren har erhvervet endelig ret til den  

 pågældende indkomst, skal A-skatten indeholdes på dette  

 tidspunkt.
Det fremgår af kildeskattelovens § 46, stk. 2, sammenholdt  

 med kildeskattebekendtgørelsens § 22, stk. 1.
 Efter § 24 i samme bekendtgørelse skal A-indkomst  

 optjent (der er erhvervet ret) inden skattepligtens ophør, senest  

 beskattes på tidspunktets for skattepligtens ophør, dvs.  

 uafhængigt af udbetalingstidspunktet.
