Ved kgl.
Resolution af 7. Juli 1932 har Danmark ratificeret den paa den  

 internationale Veksel- og Checkretskonference i Geneve den 7. Juni 1930  

 vedtagne Konvention om ensartet Veksellovgivning.
 Konventionen er saalydende:
Oversættelse Konvention om ensartet Veksellovgivning.
har i Ønsket om at forebygge de Vanskeligheder hvortil Uensartetheden  

 imellem Lovgivningerne i Lande, i hvilke Veksler er i Omløb, giver Anledning  

 og saaledes indføre større Sikkerhed og Hurtighed i det internationale  

 Handelssamkvem, udpeget som deres Befuldmægtigede:.....................
 hvilke, efter at have fremlagt deres Fuldmagter, og efter at disse er  

 befundet at være i god og behørig Form, er kommet overens om følgende  

 Bestemmelser:
Art.
I.
 De høje kontraherende Parter forpligter sig til indenfor hver sit  

 Territorium at indføre den ensartede Veksellov, der udgør Bilag I til  

 nærværende Konvention, enten i en af de originale Tekster eller i deres egne  

 Landes Sprog.
Denne Forpligtelse kan eventuelt betinges af saadanne Forbehold, som  

 enhver af de høje kontraherende Parter i saa Fald maa angive samtidig med sin  

 Ratifikation eller Tiltrædelse.
Disse Forbehold skal vælges blandt de i Bilag  

 II til nærværende Konvention omhandlede.
De i nævnte Bilag II Art. 8, 12 og 18 indeholdte Forbehold, kan dog tages  

 efter Ratifikationen eller Tiltrædelsen, dersom der sendes Meddelelse herom  

 til Folkeforbundets Generalsekretær, der uopholdelig skal sende  

 Bekendtgørelse indeholdende Meddelelsens Ordlyd til de Medlemmer af  

 Folkeforbundet og de Stater, der ikke er Medlem af samme, i hvis Navn  

 nærværende Konvention er ratificeret eller tiltraadt.
Saadanne Forbehold faar  

 først Virkning den halvfemsindstyvende Dag, efter at Generalsekretæren har  

 modtaget ovennævnte Meddelelse.
 I paatrængende Tilfælde kan enhver af de høje kontraherende Parter efter  

 Ratifikationen eller Tiltrædelsen, tage de Forbehold, der omhandles i nævnte  

 Bilag II Art. 7 og 22. I saadanne Tilfælde skal vedkommende høje  

 kontraherende Part straks give direkte Meddelelse om de tagne Forbehold til  

 alle de andre kontraherende Parter og til Folkeforbundets Generalsekretær.  

 Meddelelsen om disse Forbehold faar Virkning to Dage efter at høje  

 kontraherende Parter har modtaget den nævnte Meddelelse.
Art.
II.
 Den ensartede Veksellov kommer ikke til Anvendelse paa nogen af de høje  

 kontraherende Parters Territorier, forsaavidt angaar trukne Veksler og egne  

 Veksler, der allerede er udstedt ved nærværende Konventions Ikrafttræden.
Art.
III.
 Nærværende Konvention, hvis franske og engelske Tekst er i lige Grad  

 autentiske, skal bære denne Dags Dato.
 Den vil yderligere kunne underskrives indtil den 6. September 1930 af  

 ethvert Medlem af Folkeforbundet og af enhver Stat, der ikke er Medlem af  

 dette.
Art.
IV.
 Nærværende Konvention skal ratificeres.
 Ratifikationsinstrumenterne skal deponeres inden den 1. September 1932 hos  

 Folkeforbundets Generalsekretær, der uopholdelig skal sende Meddelelse om  

 Modtagelsen til alle Folkeforbundets Medlemmer og til alle Stater udenfor  

 dette, der er Deltagere i Konventionen.
Art.
V.
 Fra den 6. September 1930 at regne kan ethvert Medlem af Folkeforbundet og  

 enhver Stat udenfor dette tiltræde nærværende Konvention.
 Denne Tiltrædelse skal ske ved en Meddelelse til Folkeforbundets  

 Generalsekretær, hvilken Meddelelse skal deponeres i Sekretariatets Arkiv.
 Generalsekretæren skal uopholdelig sende Meddelelse om denne Deponering  

 til alle, der har undertegnet eller tiltraadt nærværende Konvention.
Art.
VI.
 Nærværende Konvention træder først i Kraft, naar den er ratificeret eller  

 tiltraadt af syv Stater, der enten er Medlemmer af Folkeforbundet eller staar  

 udenfor dette; iblandt disse syv Stater skal der være tre, der er fast  

 repræsenterede i Folkeforbundesraadet.
 Datoen for Konventionens Ikrafttræden er fastsat til den  

 halvfemsindstyvende Dag, efter at Folkeforbundets Generalsekretær har  

 modtaget den syvende Ratifikation eller Tiltrædelse i Overensstemmelse med  

 denne Artikels 1. Stykke.
Folkeforbundets Generalsekretær skal, samtidig med, at han giver  

 Meddelelse i Overensstemmelse med Art.
IV. og V., give særlig Meddelelse om,  

 at de i nærværende Artikels 1. Stykke omhandlede Ratifikationer eller  

 Tiltrædelser er modtaget.
Art.
VII.
Enhver Ratifikation eller Tiltrædelse, som fremkommer efter Konventionens  

 Ikrafttræden i Overensstemmelse med Art.
VI., faar Virkning fra den  

 halvfemsindstyvende Dag efter den Dag, paa hvilken den er modtaget af  

 Folkeforbundets Generalsekretær.
Art.
VIII.
Nærværende Konvention kan ikke, undtagen i paatrængende Tilfælde, opsiges  

 før efter Udløbet af en to-aarig Frist at regne fra den Dag, paa hvilken den  

 er traadt i Kraft for det Medlem af Folkeforbundet eller for den Stat udenfor  

 dette, der opsiger den.
Denne Opsigelse faar virkning fra den  

 halvfemsindstyvende Dag efter, at Generalsekretæren har modtaget Meddelelse  

 herom.
 Enhver Opsigelse skal uopholdelig af Folkeforbundets Generalsekretær  

 meddeles til alle de andre høje kontraherende Parter.
Den høje kontraherende Part, der i paatrængende Tilfælde foretager  

 Opsigelse, skal straks give direkte Meddelelse herom til alle de andre høje  

 kontraherende Parter, og Opsigelsen faar Virkning to Dage efter, at de  

 paagældende høje kontraherende Parter har modtaget fornævnte meddelelse.
Den  

 høje kontraherende Part, der foretager Opsigelse under saadanne  

 Omstændigheder, skal ligeledes give Folkeforbundets Generalsekretær  

 Meddelelse om sin Beslutning.
 Enhver Opsigelse faar kun Virkning, for saa vidt angaar den høje  

 kontraherende Part, i hvis Navn den er foretaget.
Art.
IX.
 Ethvert Medlem af Folkeforbundet og enhver Stat udenfor dette, ovenfor  

 hvem nærværende Konvention er i kraft, kan, naar der er hengaaet fire Aar  

 efter Konventionens Ikrafttræden, tilstille Folkeforbundets Generalsekretær  

 en Begæring om Revision af enkelte eller af alle i Konventionen indeholdte  

 Bestemmelser.
 Hvis en saadan Begæring efter at være meddelt de andre Medlemmer af  

 Folkeforbundet og Stater udenfor dette, overfor hvilke Konventionen da er i  

 Kraft, støttes af mindst seks af disse indenfor en Frist af et Aar, afgør  

 Folkeforbundsraadet, hvorvidt der er Grund til at indkalde en Konference i  

 dette Øjemed.
Art.
X.
 De høje kontraherende Parter kan ved deres Underskrift, Ratifikation eller  

 Tiltrædelse erklære, at de ved deres Antagelse af nærværende Konvention ikke  

 har til Hensigt at overtage nogen Forpligtelse med Hensyn til alle eller en  

 hvilkensomhelst Del af deres Kolonier, Protektoratet eller Territorier under  

 deres Overhøjhed eller Mandat; i saa Tilfælde kommer Konventionen ikke til  

 Anvendelse paa Territorier, for hvilke en saadan Erklæring er afgivet.
De høje kontraherende Parter kan til enhver Tid senere meddele  

 Folkeforbundets Generalsekretær, at de ønsker at bringe nærværende Konvention  

 til Anvendelse paa alle eller en hvilkensomhelst Del af de Territorier, for  

 hvilke deres i foranstaaende Stykke omhandlede Erklæring er afgivet.
I saa  

 Tilfælde kommer Konventionen til Anvendelse paa de i Meddelelsen nævnte  

 Territorier halvfemsindstyve Dage efter, at denne er modtaget af  

 Folkeforbundets Generalsekretær.
 De høje kontraherende Parter kan ligeledes i Overensstemmelse med Art.  

 VIII opsige nærværende Konvention for alle eller en hvilkensomhelst Del af  

 deres Kolonier, Protektorater og under deres Overhøjhed eller Mandat staaende  

 Territorier.
Art.
XI.
Nærværende Konvention skal, saasnart den er traadt i Kraft, registreres af  

 Folkeforbundets Generalsekretær.
Den skal senere - saa snart som muligt -  

 offentliggøres i Folkeforbundets »Recueil des Traitees«.
 Til Bekræftelse heraf har de ovennævnte Befuldmægtigede undertegnet  

 nærværende Konvention.
 Udfærdiget i Geneve den syvende Juni Nitten Hundrede og Tredive i et  

 Eksemplar, som skal deponeres i Folkeforbundets Sekretariats Arkiv; en  

 bekræftet Genpart skal tilstilles samtlige Medlemmer af Folkeforbundet og  

 alle Stater udenfor dette, som har været repræsenteres paa Konferencen.
Bilag I.  Oversættelse Ensartet Veksellov.
 Første Afdeling.
 Om den trukne Veksel.
 Om Vekslens Udstedelse og Form.
§ 1 En Veksel skal indeholde:
1. Benævnelsen Veksel, indført i selve Teksten og  

 udtrykt paa det Sprog, hvori Dokumentet er affattet, 2. en ubetinget Anmodning om at betale en bestemt  

 Pengesum, 3. Navnet paa den, der skal betale (Trassaten), 4. Angivelse af Forfaldstiden, 5. Angivelse af Stedet, hvor Betalingen skal ske, 6. Navnet paa den til hvem eller til hvis Ordre  

 Betalingen skal ske, 7. Angivelse af Dag og Sted for Vekslens Udstedelse, 8. Underskrift af den, der udsteder Vekslen  

 (Trassenten).
§ 2 Et Dokument, hvori der mangler nogen af de i foregaaende Paragraf nævnte  

 Anførsler, gælder ikke som Veksel undtagen i de i de følgende Stykker  

 fastsatte Tilfælde.
 En Veksel, hvis Forfaldstid ikke er angiven, anses som betalbar ved sigt.
 I Mangel af særlig Angivelse, anses det ved Trassatens Navn anførte Sted  

 for at være Vekslens Betalingssted og tillige for at være det Sted, hvor  

 Trassaten bor.
 En Veksel, der ikke angiver Stedet, hvor den er udstedt, anses for  

 underskrevet paa det ved Trassentens Navn anførte Sted.
§ 3 En Veksel kan udstedes til Trassentens egen Ordre.
 Den kan trækkes paa Trassenten selv.
 Den kan trækkes for en Trediemands Regning.
§ 4 En veksel kan lyde paa Betaling hos en Trediemand enten paa det Sted, hvor  

 Trassaten bor eller paa et andet Sted.
§ 5 I en Veksel, der er betalbar ved Sigt eller en vis Tid efter Sigt, kan  

 Trassenten bestemme, at der skal svares Renter af Vekselsummen.
I enhver  

 anden Veksel anses en saadan Bestemmelse som uskrevet.
 Rentefoden skal angives i Vekslen; i Mangel af saadan Angivelse anses en  

 Bestemmelse om Rente som uskrevet.
 Renterne løber fra Vekslens Udstedelsesdag, hvis ikke en anden Dag er  

 angivet.
§ 6 En veksel, hvori Beløbet er anført baade med Bogstaver og Tal, gælder i  

 Tilfælde af Uoverensstemmelse for den Sum, der er anført med Bogstaver.
 En Veksel, hvori Beløbet er anført flere Gange enten med Bogstaver eller  

 med Tal, gælder i Tilfælde af Uoverensstemmelse alene for den mindste Sum.
§ 7 Bærer en Veksel Underskrift af nogen, der mangler Evne til at forpligte  

 sig vekselretligt, falske Underskrifter, Underskrifter af opdigtede Personer  

 eller Underskrifter, der af en hvilken som helst anden Grund ikke er bindende  

 for Underskriverne eller for den, i hvis Navn Underskriften er meddelt, er de  

 andre Vekselskyldneres Forpligtelse ikke desto mindre gyldig.
§ 8 Den, der tegner sit Navn paa en Veksel som Repræsentant for en Person, for  

 hvem han ikke havde Fuldmagt til at handle, bliver selv forpligtet efter  

 Vekslen, og erhverver, hvis han har betalt, de samme Rettigheder, som den  

 foregivne repræsenterede vilde have erhvervet.
Det samme gælder for en  

 Repræsentant, der har overskredet sin Fuldmagt.
§ 9 Trassenten indestaar for Vekslens Akcept og Betaling.
Han kan fraskrive  

 sig Ansvaret for Akcept; enhver Bestemmelse, hvorved han fraskriver sig  

 Ansvaret for Betaling, anses som uskreven.
§ 10 Bliver en Veksel, der var ufuldstændig udfyldt ved Udgivelsen, udfyldt i  

 Strid med de trufne Aftaler, kan der ikke overfor Vekselindehaveren gøres  

 Indsigelse mod den skete Udfyldning, medmindre han har erhvervet Vekslen i  

 ond Tro, eller han ved Erhvervelsen har handlet med grov Uagtsomhed.
 Om Endossement.
§ 11 Enhver Veksel kan, selv om den ikke udtrykkelig er trukken til Ordre,  

 overdrages ved Endossement.
 Har Trassenten i Vekslen indsat Ordene »ikke til Ordre« eller et  

 tilsvarende Udtryk, kan Vekslen kun overdrages i den Form og med de  

 Virkninger, der gælder for sædvanlig Overdragelse af Fordringer.
 En Veksel kan endosseres ogsaa til Trassaten, hvad enten han har  

 accepteret eller ikke, til Trassenten eller til en anden Vekselskyldner.  

 Disse kan endossere Vekslen videre.
§ 12 Endossementet skal være ubetinget.
Enhver Betingelse, hvoraf det gøres  

 afhængig, anses som uskreven.
 Endossement for en Del af Vekselsummen er ugyldigt.
 Endossement til Ihændehaveren anses som Blankoendossement.
§ 13 Endossementet skal skrives paa Vekslen eller paa et Blad, som er hæftet  

 til denne (Allonge). Det skal underskrives af Endossenten.
 Endossementet er gyldigt, selv om der ikke deri er angivet, til hvem  

 Vekslen endosseres, eller Endossenten kun har tegnet sit Navn (Endossement in  

 blanco). I sidstnævnte Tilfælde skal Endossementet for at være gyldigt  

 skrives paa Bagsiden af Vekslen eller paa en Allonge.
§ 14 Ved Endossementet overføres alle Rettigheder efter Vekslen.
 Hvis Endossementet er in blanco, kan Indehaveren:
§ 15 Endossenten indestaar for Vekslens Akcept og Betaling, medmindre han har  

 taget særligt Forbehold.
 Han kan forbyde, at Vekslen endosseres paany, i saa Fald er han fritaget  

 for Ansvaret overfor dem, til hvem Vekslen derefter bliver endosseret.
§ 16 Den, som har en Veksel i Hænde, anses som retmæssig Indehaver, saafremt  

 han godtgør sin Ret ved en uafbrudt Række af Endossementer, selv om det  

 sidste Endossement er in blanco.
Udstrøgne Endossementer anses i denne  

 Forbindelse for uskrevne.
Naar der efter et Blankoendossement følger et andet  

 Endossement, antages den, der har undertegnet dette, at have erhvervet  

 Vekslen ved Blankoendossementet.
 Hvis en Veksel, ligegyldigt paa hvilken Maade, er kommet bort fra dens  

 Besidder, er en Indehaver, som godtgør sin Ret paa den i foregaaende Stykke  

 angivne Maade, ikke pligtig at udlevere Vekslen, medmindre han har erhvervet  

 den i ond Tro eller ved Erhvervelsen har handlet med grov Uagtsomhed.
§ 17 De, der sagsøges efter en Veksel, kan ikke mod Indehaveren fremsætte  

 Indsigelser grundende paa deres særlige Forhold til Trassenten eller til de  

 tidligere Indehavere, medmindre Indehaveren ved Erhvervelsen af Vekslen  

 forsætlig har handlet til Skade for Skyldneren.
§ 18 Indeholder Endossementet Anførslen »Valuta til Indfordring«,  

 »til Inkasso«, »ifølge Fuldmagt« eller nogen anden  

 Anførsel, hvori der alene ligger en Fuldmagt, kan Indehaveren udøve alle  

 Rettigheder efter Vekslen, men han kan ikke endossere den uden ved  

 Prokuraendossement.
 De forpligtede kan i saa Fald mod Indehaveren kun paaberaabe sig de  

 Indsigelser, som vilde kunne fremsættes mod Endossenten.
 Den Fuldmagt, der indeholdes i et Prokuraendossement, ophører ikke ved  

 Fuldmagtsgiverens Død eller, hvis han mister Evnen til at forpligte sig.
§ 19 Indeholder et Endossement Anførslen »Valuta til Sikkerhed«,  

 »Valuta til Pant« eller nogen anden Anførsel, der gaar ud paa  

 Pantsætning, kan Indehaveren udøve alle Rettigheder efter Vekslen, men et af  

 ham tegnet Endossement gælder kun som Prokuraendossement.
 De forpligtede kan ikke mod Indehaveren paaberaabe sig Indsigelser  

 grundede paa deres særlige Forhold til Endossenten, medmindre  

 Vekselindehaveren ved Erhvervelsen af Vekslen forsætlig har handlet til Skade  

 for Skyldneren.
§ 20 Et Endossement, der sker efter Forfaldstid, har samme Virkning som et  

 tidligere Endossement.
Sker Endossementet først, efter at Protest for  

 manglende Betaling er optaget, eller efter at den for Optagelsen af Protesten  

 fastsatte Frist er udløben, har det dog alene Virkning som almindelig  

 Overdragelse af Fordring.
 Medmindre det modsatte bevises, anses et udateret Endossement som sket  

 inden Udløbet af Protestfristen.
 Om Akcept.
§ 21 Vekselejeren eller den, der blot har Vekslen i Hænde, kan lige til  

 Forfaldstid forevise den til Akcept af Trassaten paa det Sted, hvor denne  

 bor.
§ 22 I enhver Veksel kan Trassenten bestemme, at Vekslen skal forevises til  

 Akcept med eller uden Tilføjelse af en Frist for Forevisningen.
 Han kan i Vekslen forbyde, at den forevises til Akcept, medmindre Vekslen  

 skal betales hos en Trediemand eller paa et andet Sted end Trassatens Bopæl  

 eller, den skal betales en vis Tid efter Sigt.
 Han kan ogsaa bestemme, at Forevisning til Akcept ikke skal kunne finde  

 Sted før et bestemt Tidspunkt.
 Enhver Endossent kan bestemme, at Vekslen skal forevises til Akcept, med  

 eller uden Tilføjelse af en Frist; dog gælder dette ikke, hvis Trassenten har  

 forbudt Vekslens Forevisning til Akcept.
§ 23 Veksler, der skal betales en vis Tid efter Sigt, skal forevises til Akcept  

 inden et Aar fra deres Udstedelsesdag.
 Trassenten kan forkorte denne Frist eller bestemme en længere Frist.
 Disse Frister kan forkortes af Endossenterne.
§ 24 Trassaten kan kræve, at Vekslen paany skal forevises ham Dagen efter den  

 første Forevisning.
At et saadant Krav ikke er efterkommet, kan ikke gøres  

 gældende, medmindre Kravet er omtalt i Protesten.
 Indehaveren er, naar han foreviser Vekslen til Akcept, ikke forpligtet til  

 at lade Trassaten faa Vekslen i sin Besiddelse.
§ 25 Akcepten skrives paa Vekslen.
Den udtrykkes ved Ordet  

 »akcepteret« eller et andet tilsvarende Udtryk og underskrives af  

 Trassaten.
Trassatens blotte Navnetegning paa Vekslens Forside gælder som  

 Akcept.
Skal Vekslen betales en vis Tid efter Sigt, eller skal den i Henhold til  

 særlig Bestemmelse forevises til Akcept inden en vis Frist, skal Akcepten  

 dateres, og som Datum anføres den Dag, da Akcepten meddeles, medmindre  

 Indehaveren forlanger, at Forevisningsdagens Datum skal anføres.
Mangler der  

 Datering, maa Indehaveren for at bevare sin Regresret mod Endossenterne og  

 Trassenten fastslaa Undladelsen ved en i rette Tid optaget Protest.
§ 26 Akcepten skal være uden Betingelser, men Trassaten kan indskrænke den til  

 en Del af Vekselsummen.
Gøres der ved Akcepten ellers nogen Afvigelse fra Vekslens Indhold, gælder  

 det lig med en Nægtelse af Akcept.
Dog er Akcepten forpligtet efter sin  

 Akcepts Lydende.
§ 27 Har Trassenten i Vekslen angivet et andet Betalingssted end det Sted, hvor  

 Trassaten har sin Bopæl, uden at opgive en Trediemand, hos hvem Betalingen  

 skal ske, kan Trassaten angive denne ved sin Akcept.
I Mangel af saadan  

 Angivelse, antages Akceptanten at have forpligtet sig til selv at indfri  

 Vekslen paa Betalingsstedet.
 Hvis Vekslen er betalbar hos Trassaten, kan denne i Akcepten angive, hvor  

 paa Betalingsstedet Betalingen skal kræves, eller angive en anden Person paa  

 samme Sted til at betale.
§ 28 Ved Akcepten forpligter Trassaten sig til at betale Vekslen ved Forfald.
 Betales den ikke, har Vekselindehaveren, selv om det er Trassenten, imod  

 Akceptanten et umiddelbart Krav efter Vekslen paa alt, hvad der kan fordres  

 efter §§ 48 og 49.
§ 29 Hvis Trassaten har forsynet Vekslen med sin Akcept, men atter udstrøget  

 denne, førend han har tilbageleveret Vekslen, anses Akcept for nægtet.  

 Medmindre det modsatte bevises, anses Udstrygningen for at være sket forinden  

 Vekslens Tilbagelevering.
 Saafremt Trassaten skriftligt har gjort Vekselindehaveren eller nogen,  

 hvis Navn er tegnet paa Vekslen, bekendt med sin Akcept, er han dog overfor  

 disse bundet ved sin Akcepts Lydende.
 Om Vekselborgen (Aval).
§ 30 En Veksels Betaling kan sikres ved Aval for hele Vekselsummen eller for en  

 Del af denne.
 Aval kan tegnes saavel af en Person, hvis Navn staar paa Vekslen, som af  

 en Trediemand.
§ 31 Aval tegnes paa Vekslen eller paa en Allonge.
 Den udtrykkes ved Ordene »som Aval« eller ved et andet  

 tilsvarende Udtryk; den undertegnes af den, der stiller sig som Borgen  

 (Avalist).
 Den blotte Navntegning paa Vekslens Forside anses som Aval, medmindre  

 Navntegning hidrører fra Trassaten eller en Trassent.
Aval skal angive, for hvem den indgaas.
I Mangel af saadan Angivelse anses  

 den indgaaet for Trassenten.
§ 32 Avalisten er forpligtet paa samme Maade som den, for hvem han har tegnet  

 Aval.
 Hans Forpligtelse er gyldig, selv om den Forpligtelse, som han er gaaet i  

 Borgen for, maatte være ugyldig af nogen anden Grund end en Formfejl.
 Naar han betaler Vekslen, erhverver han alle Rettigheder efter Vekslen mod  

 den, som han er gaaet i Borgen for og mod dem, der er vekselforpligtede  

 overfor denne.
 Om Forfaldstiden.
§ 33 En Veksel kan lyde paa Betaling:
ved Forevisning, en vis Tid efter Forevisning, en vis Tid efter dens Udstedelsesdag, paa en bestemt Dag.
 En Veksel, som lyder paa anden Forfaldstid, eller som forfalder  

 efterhaanden til forskellige Tider, er ugyldig.
§ 34 En Sigtveksel skal betales ved Forevisningen.
Den skal forevises til  

 Betaling inden et Aar fra dens Udstedelsesdag.
Trassenten kan forkorte denne  

 Frist eller fastsætte en længere Frist.
Disse Frister kan forkortes af  

 Endossenterne.
Trassenten kan bestemme, at en Veksel, som er betalbar ved Sigt, ikke skal  

 forevises til Betaling før et bestemt Tidspunkt.
I saa Fald løber  

 Forevisningsfristen fra dette Tidspunkt.
§ 35 Forfaldstiden for en Veksel, der lyder paa Betaling en vis Tid efter Sigt,  

 bestemmes ved Akceptens eller ved Protestens Datum.
 Er Akcepten ikke dateret, og er heller ikke Protest optaget, skal Akcepten  

 i Forhold til Akceptanten anses som meddelt paa den sidste Dag af en Frist,  

 der er foreskrevet for Forevisningen til Akcept.
§ 36 Lyder en Veksel paa Betaling en eller flere Maaneder efter dens  

 Udstedelsesdag eller efter Sigt, forfalder den paa den tilsvarende Dag i den  

 Maaned, i hvilken Vekslen skal betales.
I Mangel af tilsvarende Dag forfalder  

 Vekslen paa den sidste Dag i denne Maaned.
 Lyder en Veksel paa Betaling en eller flere hele Maaneder og en halv  

 Maaned efter dens Udstedelsesdag eller efter Sigt, regnes de hele Maaneder  

 først.
 Er Forfaldstiden bestemt til Begyndelsen af en Maaned, Midten af en Maaned  

 (medio Januar, medio Februar o.s.v.) eller Slutningen af en Maaned, skal der  

 ved disse Udtryk forstaas den første, den femtende eller den sidste Dag i  

 Maaneden.
 Ved Udtrykkene »otte Dage« eller »femten Dage«  

 forstaas ikke en eller to Uger, men en Frist af fulde otte eller femten Dage.
 Udtrykket »en halv Maaned« betegner et Tidsrum af 15 Dage.
§ 37 Naar en Veksel lyder paa Betaling en bestemt Dag paa et Sted, hvis  

 Tidsregning er forskellig fra den, der gælder paa Udstedelsesstedet, anses  

 Forfaldsdagen som fastsat efter Betalingsstedets Tidsregning.
 Naar en Veksel, der er trukket mellem to Steder med forskellig  

 Tidsregning, lyder paa Betaling en vis Tid efter Udstedelsesdagen, bliver  

 denne at omsætte til den tilsvarende Dag efter Tidsregningen paa  

 Betalingsstedet og Forfaldsdagen at fastsætte overensstemmende hermed.
 Forevisningsfristerne for Veksler beregnes overensstemmende med Reglerne i  

 foregaaende Stykke.
 Disse Regler kommer ikke til Anvendelse, hvis det af en særlig Bestemmelse  

 i Vekslen eller iøvrigt af dennes Indhold fremgaar, at det har været  

 Hensigten at anvende andre Regler.
 Om Vekslens Betaling.
§ 38 Indehaveren af en Veksel, der skal betales en bestemt Dag, en vis Tid  

 efter Udstedelsesdagen eller efter Sigt, skal forevise Vekslen til Betaling  

 enten den Dag, da den er betalbar, eller en af de to følgende Søgnedage.
 Indlevering til et Afregningskontor (clearing-house) gælder lig med  

 Forevisning til Betaling.
§ 39 Naar Trassaten betaler Vekslen, kan han kræve den udleveret med paategnet  

 Kvittering af Indehaveren.
 Indehaveren kan ikke nægte at modtage delvis Betaling.
 I Tilfælde af delvis Betaling kan Trassaten kræve, at der om Betalingen  

 gøres Paategning paa Vekslen, og at der gives ham en særskilt Kvittering.
§ 40 Vekselindehaveren er ikke forpligtet til at modtage Betaling før Forfald.
 Betaler Trassaten før Forfald, gør han det paa egen Risiko.
Den, der betaler ved Forfald, bliver lovlig frigjort, medmindre der fra  

 hans Side foreligger Svig eller grov Uagtsomhed.
Han er forpligtet til at  

 forvisse sig om, at Endossementerne udgør en behørig sammenhængende Række,  

 men ikke om Ægtheden af Endossenternes Underskrifter.
§ 41 Naar en Veksel lyder paa Betaling i en Møntsort, der ikke er gangbar paa  

 Betalingsstedet, kan Beløbet betales i Landets Mønt efter dets Værdi paa  

 Forfaldsdagen.
Hvis Skyldneren ikke betaler i rette Tid, kan  

 Vekselindehaveren vælge, om han vil have Vekselsummen betalt i Landets Mønt  

 enten efter Forfaldsdagens eller efter Betalingsdagens Kurs.
Betalingsstedets Sædvaner tjener til at bestemme Værdien af den fremmede  

 Mønt.
Trassenten kan dog foreskrive, at den Sum, der skal betales, skal  

 beregnes efter en Kurs, som er fastsat i Vekslen.
 Foranstaaende Bestemmelser kommer ikke til Anvendelse i de Tilfælde, hvor  

 Trassenten har betinget sig, at Betalingen skal erlægges i en bestemt angiven  

 Møntsort (Forbehold om effektiv Betaling i fremmed Mønt).
 Er Vekselbeløbet angivet i en Møntsort, der har den samme Benævnelse, men  

 en forskellig Værdi i det Land, hvor Vekslen er udstedt, og det Land, hvor  

 den skal betales, formodes der at være sigtet til Betalingsstedets Mønt.
§ 42 Forevises Vekslen ikke til Betaling inden den i § 38 bestemte Frist, har  

 enhver Skyldner Ret til at deponere Beløbet hos vedkommende Myndighed for  

 Indehaverens Regning og Risiko.
 Om Regres paa Grund af manglende Akcept  

 eller manglende Betaling.
§ 43 Vekselindehaveren kan iværksætte Regres mod Endossenterne, Trassenten og  

 de andre forpligtede, naar Forfaldstid er kommet:
hvis Vekslen ikke er blevet betalt; allerede før Forfaldstid:
 blevet erklæret fallit.
§ 44 Nægtelse af Akcept eller Betaling skal godtgøres ved en offentlig Akt  

 (Protest paa Grund af manglende Akcept eller manglende Betaling).
Protest paa Grund af manglende Akcept skal optages inden den Frist, der er  

 fastsat for Vekslens Forevisning til Akcept.
Hvis i det i § 24, 1. Stykke,  

 omhandlede Tilfælde den første Forevisning har fundet Sted paa Fristens  

 sidste Dag, kan Protest endnu optages den følgende Dag.
Protest paa Grund af manglende Betaling af en Veksel, der er betalbar paa  

 en bestemt Dag eller en vis Tid efter den Udstedelsesdag eller efter Sigt,  

 skal optages en af de to Søgnedage, som følger efter den Dag Vekslen er  

 betalbar.
For en Veksel, der er betalbar ved Sigt, finder, forsaavidt angaar  

 Protest for manglende Betaling de i foregaaende Stykke med Hensyn til Protest  

 for manglende Akcept givne Forskrifter tilsvarende Anvendelse.
 Protest paa Grund af manglende Akcept fritager for Forevisning til  

 Betaling og for Protest paa Grund af manglende Betaling.
 Hvis Trassaten, hvad enten han har akcepteret eller ej, standser sine  

 Betalinger, eller hvis der forgæves har været søgt Udlæg i hans Ejendele, kan  

 Indehaveren først iværksætte Regres, efter at Vekslen er blevet forevist til  

 Betaling for Trassaten, og efter at Protest er optaget.
 Hvis Trassaten, hvad enten han har akcepteret eller ej, bliver erklæret  

 fallit, eller hvis trassenten af en Veksel, der ikke er Genstand for Akcept,  

 bliver erklæret fallit, er det til Iværksættelse af Regres tilstrækkeligt, at  

 Vekselindehaveren fremlægger det Retsdekret, hvorved Falliten erklæres.
§ 45 Vekselindehaveren skal give sidste Endossent og Trassenten Meddelelse om  

 den manglende Akcept eller Betaling inden 4 Søgnedage efter Protestdagen  

 eller, hvis der er taget Forbehold om Regres uden Omkostninger efter  

 Forevisningsdagen.
Enhver Endossent skal i Løbet af de to Søgnedage, som  

 følger efter den Dag, paa hvilken han har modtaget Meddelelsen, underrette  

 den nærmeste foregaaende Endossent om den Meddelelse, han har modtaget, med  

 Opgivelse af Navn og Adresse paa dem, som har givet den foregaaende  

 Meddelelse, og saaledes videre lige til Trassenten.
Ovennævnte Frister regnes  

 fra Modtagelsen af den forudgaaende Meddelelse.
 Naar Underretning i Overensstemmelse med Forskrifterne i foranstaaende  

 Stykke er givet en Vekselskyldner, skal tilsvarende Underretning indenfor  

 samme Frist gives den, der har tegnet Vekselborgen for ham.
 I Tilfælde af, at en Endossent ikke har angivet sin Adresse eller har  

 angivet den paa en ulæselig Maade, er det tilstrækkeligt, at Meddelelsen  

 gives til den Endossent, som staar nærmest foran ham paa Vekslen.
 Den, der er pligtig at give Underretning, kan gøre det paa en  

 hvilkensomhelst Maade, endogsaa ved blot at sende Vekslen tilbage.
Det paahviler ham at bevise, at han har givet Meddelelse inden Udløbet af  

 den tilstaaede Frist.
Fristen skal anses for overholdt, hvis et Brev, som  

 indeholder Meddelelsen, er blevet indleveret til Posten inden Fristens Udløb.
 Den, der ikke giver Underretning inden den ovennævnte Frist, fortaber ikke  

 sin Regresret, men er ansvarlig for den Skade, som maatte være forvoldt ved  

 hans Forsømmelse; dog kan Skadeserstatningen ikke overstige Vekslens Beløb.
§ 46 Trassenten, en Endossent eller en Avalist kan ved Anførslen »uden  

 Omkostninger«, »uden Protest« eller en anden tilsvarende  

 Anførsel paaført Dokumentet og underskrevet, fritage Indehaveren for at  

 optage Protest paa Grund af manglende Akcept eller manglende Betaling som  

 Betingelse for Regres.
Ved et saadant Forbehold bliver Indehaveren hverken fritaget for at  

 forevise Vekslen inden de foreskrevne Frister eller for at give foreskreven  

 Underretning.
Beviset for, at Fristerne ikke er overholdte, paahviler den,  

 der vil paaberaabe sig det overfor Indehaveren.
Hvis Forbeholdet er indsat af Trassenten, har det Virkning overfor alle  

 Vekselskyldnere; hvis det er indsat af en Endossent eller en Avalist har det  

 kun Virkning overfor denne.
Hvis Indehaveren af en Veksel tiltrods for et af  

 Trassenten indsat Forbehold alligevel optager Protest, maa han selv bære  

 Omkostningerne derved.
Hvis Forbeholdet er indsat af en Endossent eller en  

 Avalist, kan Omkostningerne ved Protesten, om en Saadan er optaget, kræves  

 erstattede af enhver Vekselskyldner.
§ 47 De, som har trukket, akcepteret eller endosseret en Veksel eller tegnet  

 Aval paa samme, er en for alle og alle for en ansvarlig overfor Indehaveren.
 Indehaveren har Ret til at rejse Krav mod enhver af disse Personer,  

 særskilt eller i Fællesskab, uden at være bunden til at iagttage den  

 Rækkefølge, hvori de har forpligtet sig.
 Samme Ret tilkommer enhver Vekselskyldner, som har indfriet Vekslen.
 At der er anlagt Sag imod en af de forpligtede, hindrer ikke, at der  

 rejses Krav mod de andre, selv om de staar efter den, der først er blevet  

 sagsøgt.
§ 48 Indehaveren kan af den, mod hvem han iværksætter Regres, fordre:
1. den ikke akcepterede eller ikke betalte Vekselsum  

 tillige med Renter, hvis saadanne er betingede, 2. Renter fra Forfaldsdagen efter en Rentefod af 6  

 pCt., 3. Omkostningerne ved Protesten og ved de givne  

 Underretninger saavel som andre Omkostninger.
Hvis Regres iværksættes før Forfaldstid, skal der fradrages en Diskonto i  

 Vekselbeløbet.
Denne Diskonto skal beregnes efter den officielle Diskontosats  

 (Bankdiskontoen) saadan som denne gælder paa Indehaverens Bosted paa den Dag,  

 da Regreskravet gøres gældende.
§ 49 Den, som har indløst Vekslen, kan af dem, der er ansvarlig overfor ham,  

 fordre:
1. hele det Beløb, som han har betalt, 2. Renter af dette Beløb fra den Dag, han udbetalte  

 Beløbet, efter en Rentefod af 6 pCt., 3. Omkostninger, han har haft.
§ 50 Enhver forpligtet, mod hvem Regreskrav er rejst eller kan gøres gældende,  

 kan mod at betale Indløsningssummen fordre Vekslen udleveret tilligemed  

 Protesten og en kvitteret Regning.
 Enhver Endossent, som har indløst Vekslen, kan udstryge sit eget og de  

 efterfølgende Endossementer.
§ 51 Hvis der iværksættes Regres, efter at Vekslen kun er akcepteret for en Del  

 af Vekselsummen, kan den, der indløser Vekslen for det ikke akcepterede  

 Beløbs Vedkommende, forlange, at der herom gøres Paategning paa Vekslen, samt  

 at der gives ham Kvittering derfor.
Indehaveren skal derhos levere ham  

 foruden Protesten en bekræftet Afskrift af Vekslen for at muliggøre videre  

 Regres.
§ 52 Enhver, der har Ret til at iværksætte Regres, kan, hvis ikke andet er  

 betinget, skaffe sig Betaling ved Hjælp af en ny Veksel (Modveksel), der er  

 betalbar ved Sigt, og som trækkes paa en af dem, der er ansvarlige overfor  

 ham, og gøres betalbar paa det Sted, hvor den paagældende ansvarlige bor.
 Modvekslen omfatter, foruden de i §§ 48 og 49 angivne Beløb, ogsaa  

 Mæglergebyr og Stempelafgift for Modvekslen.
 Hvis Modvekslen trækkes af Vekselindehaveren, fastsættes dens Beløb efter  

 Kursen for en Sigtveksel, der trækkes fra det Sted, hvor den oprindelige  

 Veksel var betalbar, paa det Sted, hvor vedkommende Vekselskyldner bor.  

 Trækkes Modvekslen af en Endossent, fastsættes Beløbet efter Kursen for en  

 Sigtveksel, der trækkes fra det Sted, hvor Trassenten af Modvekslen bor, paa  

 det Sted, hvor Vekselskyldneren bor.
§ 53 Oversiddes de Frister, der gælder:
for Forevisning af en Veksel der lyder paa Betaling ved Sigt eller en vis  

 Tid efter Sigt, for Optagelse af Protest paa Grund af manglende Akcept eller manglende  

 Betaling, for Forevisning til Betaling, naar der er taget Forbehold om Regres uden  

 Omkostninger, taber Vekselindehaveren sin Ret mod Endossenterne, Trassenten og de andre  

 forpligtede med Undtagelse af Akceptanten.
 Er en Veksel ikke blevet forevist til Akcept inden den Frist, som  

 Trassenten har bestemt, taber Indehaveren sin Ret til Regres saavel for  

 manglende Betaling som for manglende Akcept, medmindre det fremgaar af  

 Bestemmelsen, at Trassentens Mening kun har været at fraskrive sig Ansvar for  

 Akcept.
 Er en Frist for Forevisningen bestemt i et Endossement, kan alene  

 vedkommende Endossent paaberaabe sig den.
§ 54 Hvis der for Forevisningen af en Veksel eller Protests Optagelse indenfor  

 de foreskrevne Frister indtræder en uovervindelig Hindring (indenlandsk eller  

 udenlandsk Lovforskrift eller andre Tilfælde af vis major), forlænges disse  

 Frister.
 Vekselindehaveren er forpligtet til uopholdelig at give sin Endossent  

 Underretning om saadan Hindring og til at gøre Paategning om denne  

 Underretning med Datum og Underskrift paa Vekslen eller en Allonge; iøvrigt  

 finder Forskrifterne i § 45 Anvendelse.
 Saa snart Hindringen er ophørt, skal Indehaveren uopholdelig forevise  

 Vekslen til Akcept eller til Betaling og i fornødent Fald lade optage  

 Protest.
 Vedvarer Hindringen længere end tredive Dage fra Forfaldstiden, kan Regres  

 iværksættes, uden at Forevisning eller Optagelse af Protest behøves.
For Veksler, der lyder paa Betaling ved Sigt eller en vis Tid efter Sigt,  

 regnes de tredive Dage fra den Dag, da Vekselindehaveren har givet den sidste  

 Endossent Underretning om Hindringen, selv om dette er sket før  

 Forevisningsfristens Udløb.
For Veksler, der er betalbare en vis Tid efter  

 Sigt, skal de tredive Dages Frist forøges med den i Vekslen angivne Frist.
 Som vis major anses ikke Tildragelser, der er rent personlige for  

 Vekselindehaveren eller den, som han har overdraget at forvise Vekslen eller  

 at optage Protesten.
Om Intervention 1. Almindelige Bestemmelser.
§ 55 Trassenten, en Endossent eller en Avalist kan opgive en Person til i  

 Nødsfald at akceptere eller betale Vekslen.
 En Veksel kan under de nedenfor angivne Betingelser akcepteres eller  

 betales af en Person, der indtræder til Ære for en hvilkensomhelst af  

 Vekselskyldnerne, der er udsat for Regres.
 Intervenienten kan være en Trediemand, endogsaa Trassaten, eller en  

 Person, der allerede er vekselforpligtet, dog ikke akceptanten.
Intervenienten skal indenfor en Frist af to Søgnedage give den, for hvem  

 han har interveneret, Underretning om Interventionen.
Iagttager han ikke  

 denne Frist, er han ansvarlig for den Skade, der maatte være forvoldt ved han  

 Forsømmelse, dog at Skadeserstatningsbeløbet ikke kan overstige Vekselsummen.
 2. Interventionsakcept.
§ 56 Interventionsakcept kan finde Sted i alle Tilfælde, hvor Regres før  

 Forfaldstid kan iværksættes af Indehaveren af en Veksel, der ikke er undtaget  

 fra Akcept.
 Naar der paa Vekslen er angivet en Person til i Nødsfald (Nødsadressat)  

 paa Betalingsstedet at akceptere eller betale Vekslen, kan Vekselindehaveren  

 ikke før Forfald udøve sin Regresret imod den, der har angivet  

 Nødsadressaten, og imod de efterfølgende vekselforpligtede, medmindre han har  

 forevist Vekslen for Nødsadressaten og, hvis denne nægter Akcept, har ladet  

 Nægtelsen godtgøre ved Protest.
I de øvrige Interventionstilfælde kan Vekselindehaveren vægre sig ved at  

 modtage Interventionsakcept.
Hvis han alligevel modtager Akcepten, taber han  

 sin Adgang til Regres før Forfald imod den, for hvem Akcepten er givet, og  

 mod de efterfølgende vekselforpligtede.
§ 57 Interventionsakcept skrives paa Vekslen; den underskrives af  

 Intervenienten.
Den skal angive, for hvis Regning den tegnes; i Mangel af  

 saadan Angivelse anses Akcepten tegnet for Trassenten.
 § 58.  Interventionsakceptanten er forpligtet overfor  

 Vekselindehaveren og de Endossenter, der følger efter den, for hvis Regning  

 han har interveneret, paa samme Maade, som denne er forpligtet.
 Uanset Interventionsakcepten kan den, for hvem den er tegnet, og de, der  

 er ansvarlige over for ham, mod Betaling af det i § 48 angivne Beløb, fordre  

 at Vekselindehaveren skal udlevere Vekslen, kvitteret Regning og Protesten,  

 hvis saadan er optaget.
 3. Interventionsbetaling.
§ 59 Interventionsbetaling kan finde Sted i alle Tilfælde, i hvilke Regres  

 enten ved eller før Forfaldstid kan iværksættes af Vekselindehaveren.
 Betalingen skal omfatte hele Beløb, som skal erlægges af den, for hvis  

 Regnins Betalingen sker.
 Den skal finde Sted senest Dagen efter den sidste Dag, paa hvilken Protest  

 paa Grund af manglende Betaling kan optages.
§ 60 Er en Veksel blevet akcepteret af en Intervenient, der har sin Bopæl paa  

 Betalingsstedet, eller er der opgivet en eller flere Personer, der bor paa  

 Betalingsstedet, til at betale i Nødsfald, skal Vekselindehaveren forevise  

 Vekslen for enhver af disse Personer og i paakommende Tilfælde lade Protest  

 optage paa Grund af manglende Betaling senest Dagen efter den sidste til  

 Optagelse af Protest bestemte Dag.
 Optages Protest ikke inden denne Frist, bliver den, der har opgivet  

 Nødsadressaten, eller for hvis Regning Vekslen er akcepteret, saavel som de  

 efterfølgende Endossenter fri for deres Forpligtelser.
§ 61 En Vekselindehaver, som vægrer sig ved at modtage Interventionsbetaling,  

 taber sin Ret til Regres mod dem, som vilde være blevet frigjort.
§ 62 Interventionsbetaling skal godtgøres ved en paa Vekslen meddelt  

 Kvittering, som angiver, for hvis Regning Betalingen er sket.
I mangel af  

 saadan Angivelse anses Betalingen at være sket til Ære for Trassenten.
 Vekslen tilligemed Protesten, hvis en saadan er blevet optaget, skal  

 udleveres til Intervenienten.
§ 63 Den, der betaler som Intervenient, erhverver de af Vekslen flydende  

 Rettigheder mod den, for hvem han har betalt, og mod dem, som er ansvarlige  

 overfor ham.
Dog kan han ikke endossere Vekslen paany.
 De Endossenter, der følger efter den Vekselskyldner, til Fordel for hvem  

 Betalingen har fundet Sted, frigøres ved denne.
Tilbyder flere Interventionsbetaling, har den, ved hvem de fleste  

 frigøres, Fortrinsvis.
Den, der intervenerer i Strid med denne Forskrift,  

 taber, forsaavidt han er kendt med Forholdet, sin Ret til Regres mod dem, der  

 vilde være blevet frigjorte.
 Om Duplikater og Kopier.
 1. Duplikater.
§ 64 En Veksel kan udstedes i flere enslydende Eksemplarer (Duplikater).  

 Eksemplarerne skal være nummererede i selve Vekslens Tekst; i Mangel heraf  

 anses ethvert af dem som en selvstændig Veksel.
Enhver Indehaver af en Veksel, der ikke angiver, at den er udstedt i et  

 eneste Eksemplar, kan kræve, at der paa hans Bekostning leveres ham  

 Duplikater af Vekslen.
I dette Øjemed skal han henvende sig til sin  

 umiddelbare Formand; denne er pligtig til at yde ham sin Bistand ved at  

 foretage Henvendelse til sin egen umiddelbare Formand og Saaledes videre lige  

 til Trassenten.
Endossenterne er forpligtede til at gentage deres  

 Endossementer paa de nye Eksemplarer.
§ 65 Betalingen efter et af Eksemplarerne har frigørende Virkning, selv om det  

 ikke er betinget, at saadan Betaling skal sætte de andre Eksemplarer ud af  

 Kraft.
Dog svarer Trassaten fremdeles for ethvert Eksemplar, som er forsynet  

 med hans Akcept og ikke er blevet ham tilbageleveret.
 Har en Endossent overdraget Eksemplarerne til forskellige Personer, svarer  

 han saavel som de efterfølgende Endossenter for ethvert Eksemplar, der bærer  

 deres Navnetegning, og som ikke er tilbageleveret.
§ 66 Den, der har sendt et af Eksemplarerne til Akcept, skal paa de andre  

 Eksemplarer opgive Navnet paa den Person, hos hvem dette Eksemplar findes.  

 Denne er forpligtet til at udlevere det til den retmæssige Indehaver af et  

 andet Eksemplar.
 Vægrer han sig derved, kan Vekselindehaveren ikke iværksætte Regres,  

 førend han ved en Protest har Godtgjort:
1. at det til Akcept sendte Eksemplar ikke er blevet  

 udleveret ham paa hans Forlangende, 2. at han ikke har kunnet faa Akcept eller Betaling  

 efter et andet Eksemplar.
 2. Kopier.
§ 67 Enhver Indehaver af en Veksel har Ret til at tage Kopier af den.
Kopien  

 skal nøjagtig gengive Originalen med de Endossementer og alle andre  

 Paategninger, som findes paa den.
Den skal angive, hvor langt Afskriften  

 gaar.
 Den kan endosseres og forsynes med Vekselborgen paa samme Maade og med  

 samme Virkning som Originalen.
§ 68 Kopien skal angive, hvem der har den originale Veksel i Hænde.
Denne er  

 forpligtet til at udlevere Originalen til den retmæssige Indehaver af Kopien.
 Vægrer han sig derved, kan Indehaveren ikke iværksætte Regres mod den, som  

 har endosseret eller tegnet Vekselborgen paa Kopien, førend han ved en  

 Protest har godtgjort, at Originalen ikke er blevet udleveret ham paa hans  

 Forlangende.
 Er der paa Originalen efter det sidste Endossement, førend Kopien blev  

 taget, følgende Paategning: »heraf gælder kun Endossement paa Kopi«  

 eller en anden Paategning af lignende Art, er et paa Originalen senere tegnet  

 Endossement ugyldigt.
 Om Forandringer.
§ 69 Er der gjort Forandringer i en Veksels Tekst, er de, der efter  

 Forandringen har tegnet deres Navn paa Vekslen, forpligtede overensstemmende  

 med den ændrede Tekst; de, der har tegnet deres Navn før Forandringen, er  

 forpligtede overensstemmende med den oprindelige Tekst.
 Om Forældelse.
§ 70 Ethvert Krav, der efter Vekslen haves mod Akceptanten, forældes i tre Aar  

 fra Forfaldsdagen.
 Indehaverens Krav mod Endossenterne og Trassenten forældes i et Aar fra  

 den Dag, da der i rette Tid blev optaget Protest, eller, hvis der er taget  

 Forbehold om Regres uden Omkostninger fra Forfaldsdagen.
 Endossenternes Regreskrav mod andre Endossenter eller mod Trassenten  

 forældes i seks Maaneder fra den Dag, da Endossenten har indløst Vekslen,  

 eller da han selv blev sagsøgt.
§ 71 Afbrydelse af Forældelsen virker alene mod den, over for hvem  

 Afbrydelseshandlingen er foretaget.
 Almindelige Bestemmelser .
§ 72 Forfalder en Veksel paa en lovbestemt Helligdag, kan Betaling først kræves  

 den næste Søgnedag.
Ligeledes kan alle andre Handlinger Vekslen vedrører,  

 saasom Forevisning til Akcept og Optagelse af Protest, kun foretages paa en  

 Søgnedag.
 Skal en saadan Handling foretages inden en vis Frist, hvis sidste Dag er  

 en lovbestemt Helligdag, udstrækkes Fristen til den førstkommende Søgnedag.  

 Mellemliggende Helligdage medtages ved Fristens Beregning.
§ 73 I de Frister, der er fastsatte ved Loven, eller er foreskrevne ved særlig  

 Bestemmelse, medregnes ikke den Dag, der tjener til Udgangspunkt for Fristen.
§ 74 Lovbestemte Løbedage finder ikke Sted, ej heller maa Løbedage tilstaas af  

 Domstolene.
 Anden Afdeling.
 Om den egne Veksel.
§ 75 En egen Veksel skal indeholde:
1. Benævnelsen indført i selve Teksten og udtrykt paa  

 det Sprog, hvori Dokumentet er affattet, 2. et ubetinget Tilsagn om at betale en bestemt  

 Pengesum, 3. Angivelse af Forfaldstiden, 4. Angivelse af Stedet, hvor Betalingen skal ske, 5. Navnet paa den, til hvem eller til hvis Ordre  

 Betalingen skal ske.
6. Angivelse af Dag og Sted for Underskriften, 7. Underskrift af den, der udsteder Dokumentet  

 (Udstederen).
§ 76 Et Dokument, hvori en af de i den foregaaende Paragraf nævnte Anførsler  

 mangler, gælder ikke som egen Veksel undtagen i de i de følgende Stykker  

 fastsatte Tilfælde.
 En egen Veksel, hvis Forfaldstid ikke er angiven, anses som betalbar ved  

 Sigt.
 I Mangel af særlig Angivelse anses Dokumentets Udstedelsessted for at være  

 Betalingssted og tillige for at være det Sted, hvor Udstederen bor.
 En egen Veksel, der ikke angiver Stedet, hvor den er udstedt, anses for  

 underskreven paa det ved Udstederens Navn anførte Sted.
§ 77 Om den egne Veksel gælder, for saa vidt de ikke er uforenelige med dennes  

 Natur, de Bestemmelser om den trukne Veksel, der vedrører:
Endossement (§§ 11-20), Forfaldstid (§§ 33-37,) Betaling (§§ 38-42), Regres paa Grund af manglende Betaling (§§ 43-50, 52-54, Interventionsbetaling (§§ 55, 59-63), Kopier (§§ 67 og 68), Forandringer (§ 69), Forældelse (§§ 70-71), Helligdage, Beregning af Frister og Forbud mod Løbedage (§§ 72, 73 og 74).
 Ligeledes gælder for den egne Veksel Bestemmelserne vedrørende Veksler  

 betalbare hos en Trediemand eller paa et andet Sted end det Sted, hvor  

 Trassaten har sin Bopæl (§§ 4 og 27), Adgangen til at betinge Renter (§ 5),  

 Uoverensstemmelser i Angivelsen af den Sum, der skal betales (§ 6), Følgerne  

 af, at en Underskrift er anbragt paa Vekslen under de i § 7 omhandlede  

 Omstændigheder, at Underskriften hidrører fra en Person, der har handlet uden  

 Fuldmagt eller med Overskridelse af sin Fuldmagt (§ 8), samt Bestemmelserne  

 om ufuldstændige Veksler (§ 10).
 Endvidere gælder for den egne Veksel Bestemmelserne om Aval (§§ 30-32).  

 Hvis Avalpaategningen ikke indeholder Angivelser af, for hvem den er meddelt  

 (§ 31, sidste Stykke), anses den at være meddelt for Udstederen.
§ 78 Udstederen af en egen Veksel er forpligtet paa samme Maade som Akceptanten  

 af en trukken Veksel.
En egen Veksel, der lyder paa Betaling af en vis Tid efter Sigt, skal  

 forevises for Udstederen til Paategning om Forevisningen inden de i § 23  

 bestemte Frister.
Fristen fra Sigt løber fra Datoen for den af Udstederen  

 underskrevne Forevisningspaategning paa Vekslen.
Udstederens Vægring ved at  

 give dateret Paategning, fastslaas ved en Protest (§ 25), hvis Datum tjener  

 til Udgangspunkt for Fristen.
 Bilag II.
 Art. 1.
 Enhver af de høje kontraherende Parter kan bestemme, at Forpligtelsen til  

 at indsætte den ved den ensartede Veksellovs § 1, Nr. 1, foreskrevne  

 Benævnelse »Veksel« i Veksler, der er udstedt indenfor dens  

 Territorium, først skal være gældende seks Maaneder efter nærværende  

 Konventions Ikrafttræden.
 Art. 2.
 Enhver af de høje kontraherende Parter kan, forsaavidt angaar  

 Vekselforpligtelser, der indgaas paa dens Territorium, foreskrive paa hvilken  

 Maade Underskriften skal kunne erstattes, idet dog Viljen til at forpligte  

 sig hos den Person, der skulde have underskrevet, maa godtgøres ved Erklæring  

 fra offentlig Myndighed.
 Art. 3.
 Enhver af de høje kontraherende Parter forbeholder sig Ret til ikke at  

 indsætte den ensartede Veksellovs § 10 i sin egen Lov.
 Art. 4.
 Enhver af de høje kontraherende Parter har, uanset den ensartede  

 Veksellovs § 31, 1ste Stykke, Ret til indenfor sit Territorium at tilstede  

 Meddelelse af Aval ved særskilt Dokument indeholdende Angivelse af det Sted,  

 hvor det er udfærdiget.
 Art. 5.
Enhver af de høje kontraherende Parter kan for Veksler, der lyder paa  

 Betaling indenfor dens Territorium, supplere den ensartede Veksellovs § 38  

 med en Bestemmelse om, at Indehaveren skal være pligtig at forevise Vekslen  

 paa selve Forfaldsdagen.
Undladelse af at opfylde denne Forpligtelse skal dog  

 kun medføre Pligt til at betale Erstatning.
 De andre høje kontraherende Parter skal have Ret til at Bestemme de  

 Vilkaar, paa hvilke de vil anerkende en saadan Forpligtelse.
 Art. 6.
 Det tilkommer enhver af de høje kontraherende Parter at bestemme, hvilke  

 Institutioner der efter deres Lovgivning er at anse som Afregningskontorer,  

 forsaavidt angaar Anvendelsen af den ensartede Veksellovs § 38, sidste  

 Stykke.
 Art. 7.
Enhver af de høje kontraherende Parter har, hvis den skønner det  

 fornødent, naar usædvanlige Omstændigheder, der har Indflydelse paa Kursen  

 paa vedkommense Stats Mønt, gør sig gældende, Ret til at afvige fra den i §  

 41 omhandlede Klausul om effektiv Betaling i fremmed Mønt, forsaavidt angaar  

 Veksler, der lyder paa Betaling paa den paagældende Stats Territorium.
Det  

 samme kan bringes til Anvendelse, forsaavidt angaar Udstedelsen af Veksler  

 paa indenlandsk Territorium i fremmed Mønt.
 Art. 8.
 Enhver af de høje kontraherende Parter har Ret til at foreskrive, at  

 Protester, der skal optages indenfor den Territorium, kan erstattes med en  

 dateret Erklæring paaført selve Vekslen og undertegnet af Trassaten, undtagen  

 i Tilfælde, hvor Trassenten i Vekslens Tekst har krævet Protest optaget ved  

 en offentlig Akt.
 Enhver af de høje kontraherende Parter har ligeledes Ret til at  

 foreskrive, at den fornævnte Erklæring skal indføres i en offentlig Protokol  

 indenfor den for Protester fastsatte Frist.
 I det i de foregaaende Stykker omhandlede Tilfælde anses et udateret  

 Endossement som værende tegnet inden Protestens Optagelse.
 Art. 9.
 Enhver af de høje kontraherende Parter har Ret til at fravige Bestemmelsen  

 i den ensartede Veksellovs § 44, 3die Stykke ved at foreskrive, at Protest  

 paa Grund af manglende Betaling skal optages enten paa den Dag, Vekslen er  

 betalbar, eller paa en af de to følgende Søgnedage.
 Art. 10.
 Det er forbeholdt enhver af de høje kontraherende Parters Lovgivning paa  

 nøjagtig Vis at udforme de retslige Forhold som omhandles i den ensartede  

 Veksellovs § 43, Nr. 2 og 3 og § 44, 5te og 6te Stykke.
 Art. 11.
 Enhver af de høje kontraherende Parter forbeholder sig Ret til at fravige  

 Bestemmelserne i den ensartede Veksellovs § 43, Nr. 2 og 3 og § 74 ved i sin  

 egen Lovgivning at indrømme vekselforpligtede, hos hvem der gøres Regres,  

 Muligheden for at opnaa Udsættelse, hvilken dog i intet Tilfælde maa  

 overskride Vekslens Forfaldsdag.
 Art. 12.
 Enhver af de høje kontraherende Parter forbeholder sig Ret til at fravige  

 Forskrifterne i den ensartede Veksellovs § 45 ved at bibeholde eller indføre  

 et offentligt Notifikationssystem, hvorefter Notaren eller den Tjenestemand,  

 som efter Landets Lov er bemyndiget til at optage Protest, samtidig med  

 Protestens Foretagelse paa Grund af manglende Akcept eller Betaling skal give  

 skriftlig Meddelelse herom til de vekselforpligtede Personer, hvis Adresser  

 enten er angivet paa Vekslen eller kendt af den Tjenestemand, der optager  

 Protesten, eller opgivet af de Personer, som har begæret Protest foretaget.  

 De Udgifter, som en saadan Meddelelse medfører, vil være at lægge til  

 Protestomkostninger.
 Art. 13.
 Enhver af de høje kontraherende Parter har, forsaavidt angaar Veksler,  

 udstedte paa og lydende paa Betaling indenfor dens eget Territorium, Ret til  

 at foreskrive, at den i den ensartede Veksellovs § 48 Nr. 2 og § 49 Nr. 2  

 omtalte Rentesats kan ombyttes med den paa vedkommende høje kontraherende  

 Parts Territorium gældende lovlige Rente.
 Art. 14.
 Enhver af de høje kontraherende Parter forbeholder sig Ret til at afvige  

 fra den ensartede Veksellovs § 48 ved i sin egen Lovgivning at indsætte en  

 Bestemmelse om, at Vekselindehaveren kan afkræve den, mod hvem han gør Regres  

 gældende, en Provision, hvis Størrelse bestemmes ved vedkommende Stats  

 Lovgivning.
 Paa tilsvarende Maade vil der kunne afviges fra den ensartede Veksellovs §  

 49, forsaavidt angaar den Person, som efter at have indløst Vekslen søger  

 Regres for Beløbet hos sine Formænd.
 Art. 15.
Det staar enhver af de høje kontraherende Parter frit at bestemme, at der  

 i Tilfælde af, at Vekselretten er tabt som Følge af Vekselomgangens  

 Forsømmelse saavel som i Tilfælde af Forældelse, skal vedblive indenfor dens  

 Territorium at bestaa et Krav mod den Trassent, der ikke har ydet Dækning, og  

 mod en Trassent eller Endossent, som med Urette vilde blive beriget.
Den  

 samme Adgang haves i Tilfælde af Forældelse overfor den Akceptant der har  

 modtaget Dækning, eller som med Urette vilde blive beriget.
 Art. 16.
 Spørgsmaalet om Trassenten er pligtig at yde Dækning ved Forfaldstid, og  

 om Vekselejeren har særlige Rettigheder med Hensyn til denne Dækning, falder  

 udenfor den ensartede Veksellov.
 Det samme gælder ethvert anden Spørgsmaal, om vedrører det Forhold, paa  

 Grundlag af hvilket Vekslen er udstedt.
 Art. 17.
 Det tilkommer enhver af de høje kontraherende Parters Lovgivning at  

 bestemme, hvilke Forhold der bevirker Afbrydelse eller midlertidig Standsning  

 af Forældeksen af Vekselkrav, der er forelagt Domstolene til Afgørelse.
De andre høje kontraherende Parter har Ret til at bestemme de Vilkaar, paa  

 hvilke de vil anerkende saadanne Forhold.
Det samme gælder med Hensyn til et  

 Sagsanlægs Virkning til at bringe den i den ensartede Veksellovs § 70, Stykke  

 3 omhandlede Forældelsesfrist til at løbe.
 Art. 18.
 Enhver af de høje kontraherende Parter har Ret til at foreskrive, at visse  

 Søgnedage skal sidestilles med lovbestemte Helligdage, forsaavidt angaar  

 Vekslers Forevisning til Akcept eller Betaling eller Foretagelse af nogen  

 anden Handling vedrørende Vekslen.
 Art. 19.
 Enhver af de høje kontraherende Parter kan fastsætte den Benævnelse, som  

 den vil optage i sin Lovgivning for de Dokumenter, som omhandles i den  

 ensartede Veksellovs § 75, eller fritage disse Dokumenter for enhver særlig  

 Benævnelse, forudsat at de indeholder en udtrykkelig Angivelse af at være til  

 Ordre.
 Art. 20.
 Bestemmelserne om trukne Veksler i nærværende Bilags Art. 1-18 kommer  

 ligeledes til Anvendelse paa egne Veksler.
 Art. 21.
Enhver af de høje kontraherende Parter forbeholder sig Ret til at  

 indskrænke den i Konventionens Art. 1 omhandlede Forpligtelse til blot at  

 gælde Bestemmelserne om trukne Veksler, samt til ikke at indføre paa sit  

 Territorium de i den ensartede Veksellovs 2den Afdeling indeholdte  

 Bestemmelser om egne Veksler.
I saa Tilfælde skal den høje kontraherende  

 Part, der tager saadant Forbehold, kun anses som kontraherende Part,  

 forsaavidt angaar trukne Veksler.
Enhver af de høje kontraherende Parter forbeholder sig ligeledes Ret til  

 at optage Bestemmelserne om egne Veksler i et særligt Reglement, som i et og  

 alt skal være ligelydende med Bestemmelserne i den ensartede Veksellovs 2den  

 Afdeling, og som skal gengive de for trukne Veksler gældende Regler, hvortil  

 der er henvist, alene med de Ændringer, som fremgaar af den ensartede Veksellovs §§ 75, 76, 77 og 78 samt af  

 nærværende Bilags Art. 19 og 20.
 Art. 22.
 Enhver af de høje kontraherende Parter har Ret til ved Lov at udfærdige  

 Undtagelsesbestemmelser af almindelig Natur vedrørende Forlængelse af Frister  

 for Handlinger til Bevaring af Regres, samt vedrørende Udskydelse af  

 Forfaldstider.
 Art. 23.
 Enhver af de høje kontraherende Parter forpligter sig til at anerkende de  

 af en hvilken som helst anden af de høje kontraherende Parter i Medfør af  

 nærværende Bilags Art. 1-4, 6, 8-16 og 18-21 udfærdige Bestemmelser.
 Protokol til Konventionen.
 Samtidig med Undertegnelsen af den i Dag daterede Konvention om Indførelse  

 af en ensartet Lov for trukne Veksler og egne Veksler er de Undertegnede, der  

 er behørig bemyndigede, enedes om følgende Bestemmelser:
 A.
 De Medlemmer af Folkeforbundet og de Stater uden for dette, som ikke  

 maatte have været i Stand til at deponere deres Ratifikation af den  

 omhandlede Konvention inden den 1. September 1932, forpligter sig til inden  

 femten Dage efter den fornævnte Dato at sende en Meddelelse til  

 Folkeforbundets Generalsekretær, indeholdende Oplysning om deres Stilling med  

 Hensyn til Spørgsmaalet om Ratifikation.
 B.
 Saafremt de i Art, VI 1ste Stykke omhandlede Betingelser for Konventionens  

 Ikrafttræden ikke er opfyldt den 1. November 1932 indkalder Folkeforbundets  

 Generalsekretær de Medlemmer af Folkeforbundet og de Stater udenfor dette,  

 der maatte have undertegnet eller tiltraadt Konventionen, til et Møde.
 Formaalet med et saadant Møde skal være at undersøge Stillingen og de  

 Forholdsregler, som eventuelt maatte kunne træffes for at bøde paa samme.
 C.
 De høje kontraherende Parter skal give hinanden Meddelelse om de  

 Bestemmelser, de ved Lov Maatte træffe paa deres respektive Omraader til  

 Iværksættelse af Konventionen, og saadan Meddelelse skal ske umiddelbart ved  

 de nævnte Bestemmelsers Ikrafttræden.
 Til Bekræftelse heraf har de Befuldmægtigede undertegnet nærværende  

 Protokol.
 Udfærdiget i Geneve den syvende Juni Nitten Hundrede og Tredive i et  

 Eksemplar, som skal deponeres i Folkeforbundets Sekretariats Arkiv; en  

 ligelydende Kopi skal tilstilles samtlige Medlemmer af Folkeforbundet og alle  

 de Stater uden for dette, der har været repræsenteret paa Konferencen.
 Slutningsakt.
 Regeringerne i TYSKLAND, ØSTRIG, BELGIEN, DET FORENEDE KONGERIGE  

 STORBRITANNIEN og NORD-IRLAND, de BRASILIANSKE FORENEDE STATER, COLOMBIA,  

 DANMARK, FRISTADEN DANZIG, ECUADOR, SPANIEN, FINLAND, FRANKRIG, GRÆKENLAND,  

 UNGARN, ITALIEN, JAPAN, LETLAND, LUXEMBORG, NORGE, NEDERLANDENE, PERU, POLEN,  

 PORTUGAL, RUMÆNIEN, SIAM, SVERIGE, SCHWEIZ, CZEKOSLOVAKIET, TYRKIET,  

 VENEZUELA og JUGOSLAVIEN.
der har modtaget den dem i Henhold til Folkeforbundsraadets Beslutning  

 under 14. Juni 1929 tilstillede Opfordring til at deltage i en international  

 Konference om Indførelse af en ensartet Lovgivning for trasserede Veksler,  

 egne Veksler og Checks, har i Overensstemmelse hermed udpeget som deres Delegerede, tekniske  

 Raadgivere og Sekretærer:..................
som har holdt Møde i Geneve den 13. Maj 1930 under Forsæde af Hr.
Dr.
J.  

 Limburg, Medlem af Statsretten (Conseil d'Etat) i Holland og udpeget af  

 Folkeforbundsraadet.
Hr.
Ch.
Smets, Medlem af Folkeforbunds-Sekretariatets økonomiske Afdeling,  

 fungerede som Konferencens Generalsekretær bistaaet af d'Herrer Arcoleo,  

 Bernier og Xenakis, Medlemmer af Folkeforbundets Sekretariat.
 Konferencen udpegede en Redaktionskomite bestaaende af:
 D'Herrer Giannini, Formand, Perceron, Generalrapportør, Ekeberg,  

 Quassowski og Sulkowski.
Hr.
Joseph Nisot, Medlem af Sekretariatets juridiske Afdeling, fungerede  

 som juridisk Konsulent.
 I Henhold til de i Mødeprotokollen optagne Forhandlinger har Konferencen  

 udarbejdet følgende tre Konventioner med tilhørende Protokoller:
1. Konvention om Indførelse af en ensartet Lovgivning  

 om Veksler og egne Veksler; 2. Konvention angaaende visse Lovkollissioner indenfor  

 Vekselrettens Omraade; 3. Konvention vedrørende Lovgivningen om Stempling af  

 Veksler.
Konferencen har ligeledes fremsat følgende Ønskemaal:
 I.
 Konferencen udtaler Ønsket om, at de Stater, der har samme officielle  

 Sprog, maatte blive enige om at foretage en officiel Oversættelse af den  

 ensartede Lov, for at undgaa at der paa et og samme Sprog affattes Tekster  

 med indbyrdes afvigende Oversættelser af den ensartede Lov.
 II.
 Konferencen udtaler Ønsket om, at de høje kontraherende Parter vil meddele  

 hinanden Lister over de lovbefalede Fridage og andre Dage, paa hvilke  

 Betaling i deres respektive Lande ikke kan kræves.
 III.
 Konferencen udtaler ligeledes det Ønske, at Parterne i Konventionen om en  

 ensartet Lov for Veksler og egne Veksler vil meddele hinanden Ordlyden af de  

 vigtigste paa deres respektive Territorier trufne retslige Afgørelser, der  

 falder ind under nævnte Konvention.
 IV.
 Foranlediget ved den Udvikling, som i Praksis finder Sted, forsaavidt  

 angaar den udenfor Vekselretten liggende Sikkerhedsstillelse for  

 Kreditmidler, udtaler Konferencen Ønsket om, at det internationale Institut i  

 Rom for Indførelse af en ensartet Privatret vil foretage en Undersøgelse af  

 Spørgsmaalene om Selvskyldnerkaution for Vekselfordringer og Forsikring af  

 saadanne i Forbindelse med Vekslens hele System og navnlig med Aval.
 V.
 Idet Konferencen har afsluttet den første Del af Programmet for sit  

 Arbejde, beslutter den at udskyde Forhandlingerne om Konventionsforslagene  

 vedrørende Checks til et senere Møde og anmoder Konferencens Præsident om med  

 Folkeforbundsraadets Samtykke at fastsætte Datoen for nærværende Konferences  

 andet Møde, der saavidt muligt bør finde Sted i Løbet af Januar Maaned 1931.
 Til Bekræftelse heraf har de ovennævnte Delegerede undertegnet nærværende  

 Slutningsakt.
Udfærdiget i Geneve den syvende Juni Nitten Hundrede og Tredive i et  

 Eksemplar, som skal deponeres i Folkeforbundets Sekretariats-Arkiv.
En  

 bekræftet Genpart skal tilstilles alle Medlemmer af Folkeforbundet samt alle  

 til Konferenden indbudte Stater, der ikke er Medlemmer af dette, og det  

 paahviler Folkeforbundets Generalsekretær at sørge herfor.
»Danmarks Ratifikationsinstrument deponeredes den 27. Juli 1932 hos  

 Folkeforbundets Generalsekretær.
Ved Deponeringen har Danmark, forsaavidt  

 angaar Forpligtelsen til at gennemføre den ensartede Veksellov, der udgør  

 Bilag I til Konventionen, erklæret at ville benytte sig af de i Art. 10, 14,  

 15, 17, 18 og 20 i Bilag II til Konventionen ommeldte Forbehold samt  

 forbeholdt sig, at Konventionens Bestemmelser ikke skal gælde for Grønland.  

 Endvidere har efternævnte Lande under den ud for hver især anførte Dato  

 deponeret deres Ratifikationsinstrument vedrørende Konventionen hos  

 Folkeforbundets Generalsekretær.
Ved Deponeringen har de paagældende Lande  

 taget de Forbehold, der hjemles ved de ud for hver især anførte Artikler i  

 Konventionens Bilag II.
 Grækenland 31. August 1931 Art. 8, 1, og 3. Stykke, Art. 9, Art. 13, Art.  

 15 a og b, Art. 17 og Art. 20.
 Norge 27. Juli 1932 Art. 10, 14, 15, 17, 18 og 20.
 Sverige 27. Juli 1932 Art. 10, 14, 15, 17 og 20.
 Holland 20. August 1932 Art. 1-23.
 Schweiz 26. August 1932 Art. 2, 6, 14, 15, 16, 17, 18 og 19. Den  

 schweiziske Regering har endvidere meddelt, at Ratifikationen af Konventionen  

 ikke vil træde i Kraft forinden Revision af den schweiziske Veksel- og  

 Checklovgivning har fundet Sted.
 Belgien 31. August 1932 Art. 1, 2, 3, 4, 5, 8, 10, 11, 13, 14, 15, 16, 17  

 og 20. Endvidere har den belgiske Regering, forsaavidt angaar Belgisk Kongo  

 og Ruanda Urundi, forbeholdt sig Anvendelsen af alle de Rettigheder der  

 omhandles i Konventionens Bilag II med Udntagelse af den i Art. 21 fastsatte.
 Finland 31. August 1932 Art. 14, 15, 17, 18 og 20.
 Italien 31. August 1932 Art. 2, 8, 10, 13, 15, 16, 17, 19 og 20.
 Japan 31. August 1932 Art. 1-23.
 Østrig 31. August 1932 Art. 6, 10, 14, 15, 17 og 20.
 Tyskland 3. Oktober 1933 Art. 6, 10, 13, 14, 15, 17, 19 og 20.
 Hvilket herved bringes til almindelig Kundskab med Tilføjende at  

 Konventionen træder i Kraft den 1. Januar 1934.
 Ministeriet for Handel og Industri, den  

 29. November 1933.
C.N.
Hauge.
