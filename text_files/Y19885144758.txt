Et forsikringsselskab sammenlignede i en annonce præmier for  

 elitebilister via priseksempler.
Annonceringen anset for at være i strid med  

 markedsføringslovens § 1 og 2 samt retningslinier for priseksempler indenfor  

 automobilforsikring, da der manglede oplysning om selskabets egen og  

 konkurrentens præmiestige, præmietilbagebetaling/efterbetaling og  

 konkurrentens navn.
 3.6.2. Reklamering med priseksempler inden for autoforsikring  

 elitebilister.
FO modtog en klage fra et forsikringsselskab vedrørende en annonce med  

 følgende overskrift: »Her er to elitebilister - især ham til  

 venstre!» Herefter er angivet priseksempler for en elitebilist, der er forsikret i  

 det annoncerende forsikringsselskab, og for en elitebilist, der er forsikret  

 i et andet ikke navngivet forsikringsselskab.
I begge opstillinger er forsikringspræmien pr. kvartal for en elitebilist angivet til  

 henholdsvis 481 kr. og 750 kr.
Endvidere er oplyst, at en parkeringsskade for elitebilisten i det annoncerende selskab »kun koster 300  

 kr.« i bonustab, hvorimod samme skade i det andet selskab kan betyde et  

 bonustab på »helt op til 5.000 kr.« Vedrørende det annoncerende  

 forsikringsselskab er endvidere oplyst, at biltyveri og glasskader ikke  

 vedrører præmien.
 FO meddelte det annoncerende forsikringsselskab, der er et  

 gruppeforsikringsselskab, at selskabets annonce efter FO's opfattelse var i  

 strid med markedsføringslovens § 2, stk. 1, idet priseksemplerne i annoncen  

 ikke opfyldte de af FO udarbejdede retningslinier for priseksempler inden for  

 automobilforsikring.
 Retningslinierne har følgende ordlyd:
Retningslinier for priseksempler inden for automobilforsikring Efter forhandlinger med Forbrugerrådet og Assurandør-Societetet henstilles  

 det til forsikringsselskaberne kun at anvende priseksempler i reklame inden  

 for automobilforsikring, såfremt der heri gives følgende oplysninger:
 1. Hele præmiestigen for et geografisk afgrænset område.
 2. Selvrisikoens størrelse.
 3. Vilkårerne for rykning til henholdsvis billigere og dyrere præmietrin.
 4. Andre oplysninger af betydning for forbrugernes bedømmelse af  

 forsikringsudgifterne f.eks. særlige regler om præmietilbagebetaling og/eller  

 efterbetaling.
 Det er institutionens opfattelse, at priseksempler inden for  

 automobilforsikring, der ikke indeholder de ovennævnte oplysninger, som  

 altovervejende hovedregel må anses for at være i strid med  

 markedsføringslovens § 2, stk. 1, idet oplysningerne er nødvendige for at  

 give forbrugerne mulighed for at sammenligne forskellige selskabers priser.
 Forbrugerombudsmanden, januar 1978.
FO udtalte: »Jeg går ud fra, at annoncen vil blive læst af mange  

 andre personer end elitebilister, og talforskellene i annoncen er efter min  

 mening egnet til at påvirke såvel elite- som ikke-elitebilister.  

 Elitebilister kan have interesse i de oplysninger, som retningslinierne  

 foreskriver, først og fremmest ud fra den betragtning, at en elitebilist kan  

 komme ud for en skade, der er af en sådan art, at den medfører rykning i  

 præmiestigen.
Det er min opfattelse, at der i en annonce som den foreliggende  

 skal oplyses om hele præmiestigen, jfr. pkt. 1 i retningslinierne for  

 priseksempler inden for automobilforsikring.
 Selskabets særlige regler om præmietilbagebetaling/efterbetaling er en  

 væsentlig oplysning vedrørende præmiebetaling, jfr. herved retningsliniernes  

 pkt. 4. Det bør således i annoncen oplyses, at overskuddet i den enkelte  

 gruppe deles mellem medlemmerne, mens et underskud vil blive opkrævet senere,  

 men at der aldrig kan efteropkræves mere end maksimalt 50% af den opkrævede  

 forskudspræmie.
Da der i annoncen samtidig foretages en sammenligning med, hvad en  

 elitebilist skal betale i forsikringspræmie i et andet forsikringsselskab,  

 skal jeg gøre opmærksom på, at jeg er af den opfattelse, at der også skal  

 oplyses om konkurrentens forsikring i overensstemmelse med de førnævnte  

 retningslinier.« Da der var tale om en sammenligning med et enkelt andet  

 forsikringsselskabs præmievilkår, burde det konkurrerende selskabs navn være  

 oplyst i annoncen, jfr. markedsføringslovens § 1.
 FO gav endvidere udtryk for, at det må anses for at være uhyre vanskeligt  

 inden for bilforsikringsområdet at udforme en sammenlignende reklame, der  

 opfylder de krav, der kan stilles hertil, og henledte forsikringsselskabets  

 opmærksomhed på muligheden af, at selskabet alene oplyste om egne  

 præmievilkår.
 (* 1) Offentliggjort i Forbrugerstyrelsens Juridiske Årbog 1989, s. 39-41.
