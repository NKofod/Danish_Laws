 Under forudsætning af en række vilkår gav ministeriet tilladelse til  

 den ansøgte anløbsbro for en periode af 10 år.
I brev af 15. februar 1990 (ref. 3927/JJE/kc) har selskabet for ejeren af  

 Hotel Koldingfjord v/Sygeplejerskernes Pensionskasse, ansøgt om ministeriets  

 tilladelse til etablering af en anløbsbro i Kolding Fjord ud for den hotellet  

 tilhørende ejendom matr.nr. 4 g Nr.
Bjert By, Nr.
Bjert, således som vist på  

 en medfulgt tegning nr. 3927/0016.
Broen, der skal bruges til anløb af en turistbåd, er en 40 m lang pælebro  

 med pæle af tropisk træ og med et brodæk af imprægneret træ. Efter det  

 oplyste er broen dimensioneret for personlast efter lastnormerne.
Vanddybden  

 ved broens yderende er ca. 2 m.
 Ministeriet har i sagens anledning brevvekslet med Skov- og  

 Naturstyrelsen, Kystinspektoratet, Farvandsvæsenet, Fiskeriinspektoratet i  

 Fredericia, Kolding Kommune og Vejle Amt.
 Af Kolding Kommunes erklæring fremgår det, at kommunen i forbindelse med  

 etablering af det pågældende anlæg ikke vil påtage sig nogen forpligtelse ud  

 over almindelig påtaleret i forbindelse med retablering/fjernelse af anlægget  

 i tilfælde af påsejling, issætninger, vedligeholdelse, offentlig adkomst og  

 tilsynspligt m.v.
 Vejle Amtskommune har foreslået, at tilladelsen tidsbegrænses, således at  

 sagen kan genoptages efter nærmere indvundne erfaringer.
På dette grundlag meddeler ministeriet herved den ansøgte tilladelse for  

 en periode af 10 år regnet fra nærværende brevs dato på følgende vilkår: 1.  

 Broen må kun bruges som anløbsbro for turistbåden »Mina« eller  

 tilsvarende turistbåd. 2. Tilladelsen eller broen kan ikke uden  

 Trafikministeriets tilladelse overdrages til andre. 3. Der må ikke uden  

 tilladelse foretages udvidelser af eller væsentlige ændringer ved broen. 4.  

 Ejeren skal vedligeholde broen i god og forsvarlig stand.
I tilfælde af  

 ødelæggelse skal eventuelle rester eller beskadigede dele omgående fjernes.  

 Tilladelsen bortfalder, hvis broen ikke er genopført senest eet år efter  

 ødelæggelsen. 5. Trafikministeriet kan med en passende frist kræve, at ejeren  

 for egen regning fjerner broen, såfremt noget vilkår for tilladelsen ikke  

 overholdes, eller såfremt ministeriet af anden grund finder, at broen skal  

 fjernes.
I tilfælde af, at ejeren ikke fjerner brorester i henhold til punkt 4,  

 eller at ejeren ikke efterkommer et krav om fjernelse i henhold til  

 nærværende punkt 5, stk. 1, kan ministeriet foranledige, at broen fjernes, og  

 udgifterne herved kan derefter indkræves hos ejeren. 6. Broen må ikke hindre  

 eller væsentligt vanskeliggøre almenhedens færdsels- og opholdsret langs og  

 på kysten, jf. naturfredningslovens § 54, stk. 1 og 5. 7. Under broens  

 opførelse skal den yderste del afmærkes med et sort flag på en stage.
Flaget  

 skal række mindst 2 m op over vandet. 8. Såfremt broen delvis inddrages om  

 vinteren, skal de til enhver tid yderste 4 pæle række mindst 2 m op over  

 vandet.
Er der ikke pæle over vandet, må ingen del af broen, for eksempel  

 dele af bundstokke, række mere end 10 cm op over den eksisterende havbund. 9.  

 Broen må ikke afmærkes eller forsynes med belysning uden efter forudgående  

 aftale med Farvandsvæsenet.
Farvandsvæsenet kan til enhver tid kræve, at  

 broen afmærkes.
Ejeren afholder omkostningerne.
10. Når broen er etableret, skal ministeriet, Kystinspektoratet og  

 Farvandsvæsenet underrettes vedlagt et udsnit af et GI kort 1:25000 eller  

 bedre, og kopi af matrikelkort, begge med angivelse af broens nøjagtige  

 placering.
Der skal desuden vedlægges en plantegning, der viser broens  

 endelige udseende med angivelse af eventuelle fortøjningspæle ved denne samt  

 en profiltegning af broen med angivelse af dens højde over vandet og  

 havbundens profil indtegnet med angivelse af vanddybder langs broen.
 11. Tilladelsen bortfalder, hvis den ikke er udnyttet senest 1 år efter  

 datoen for udfærdigelsen.
12. Til sikkerhed for opfyldelsen af ovennævnte vilkår nr. 1-9 skal der på  

 ejendommen tinglyses en deklaration med Trafikministeriet som  

 påtaleberettiget.
Deklarationen skal have prioritet forud for pantehæftelser.  

 Deklarationen indsendes til ministeriet til opbevaring.
For god ordens skyld gøres opmærksom på, at tilladelsen ikke kan pålægge  

 ministeriet noget ansvar for konstruktionens stabilitet eller holdbarhed,  

 ligesom den ikke fritager ejeren for et i forbindelse med konstruktionens  

 tilstedeværelse eventuelt opstående civilretligt ansvar.
Tilladelsen afgør  

 heller ikke, hvorvidt en nabo eller andre kan modsætte sig broens etablering  

 eller kræve broen fjernet efter dens etablering.
