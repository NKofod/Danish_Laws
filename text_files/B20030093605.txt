Bekendtgørelse om a conto overførsel og endelig afregning af  

  

 Særlig Pensionsopsparing fra de statslige told- og  

  

 skattemyndigheder til Arbejdsmarkedets Tillægspension I medfør af § 17 f, stk. 8, i lov om  

 Arbejdsmarkedets Tillægspension, jf. lovbekendtgørelse nr. 689 af 20. august  

 2002, som ændret ved lov nr. 421 af 10. juni 2003, fastsættes:
§ 1.  

  

 For  

 et givet indkomstår overfører To1d- og Skattestyrelsen et aconto-beløb til  

 Arbejdsmarkedets Tillægspension den 15. februar i det kalenderår, der svarer  

 til indkomståret.
Beløbet beregnes som 1/8 divideret med 12 af det skønnede  

 arbejdsmarkedsbidrag for indkomståret, som er lagt til grund i paragraffen  

 for  

 Arbejdsmarkedsfonden i finansloven for det pågældende kalenderår, vedrørende  

 løn mv., jf. lov om en arbejdsmarkedsfond § 8, stk. 1, litra a, b,  

 d  

 og e, og foreløbige arbejdsmarkedsbidrag fra selvstændigt erhvervsdrivende,  

 jf.  

 lov om en arbejdsmarkedsfond § 12. Beløbet afrundes til nærmeste krone  

 beløb, der kan deles med 1 mio.
Er den 15. en lørdag, søn- eller helligdag,  

 overføres beløbet den følgende hverdag.
§ 2.  

  

 For  

 et givet indkomstår overfører Told- og Skattestyrelsen tillige til  

 Arbejdsmarkedets Tillægspension hver den 15. efter den foregående  

 kalendermåned, første gang den 15. februar i kalenderåret og sidste gang den  

 15. november i det efterfølgende kalenderår, 1/9 af det samlede opkrævede  

 arbejdsmarkedsbidrag og Særlig Pensionsopsparing, som i den foregående måned  

 er  

 konteret i Told- og Skattestyrelsens regnskaber. § 1, 4. pkt. finder  

 tilsvarende anvendelse.
Ved overførslen den 15. februar i det efterfølgende  

 kalenderår modregnes det opgjorte og overførte beløb efter § 1. Såfremt  

 det overførte beløb efter § 1 overstiger det beløb opgjort efter 1.  

 pkt.,  

 som skal overføres den 15. februar, modregnes det overskydende beløb i Told-  

 og  

 Skattestyrelsens overførsel af a conto beløb efter § 1 for det følgende  

 indkomstår.
§ 3.  

  

 På  

 grundlag af førstkommende kørsel af SP-opsamlingssystemet vedrørende et givet  

 indkomstår efter den 1. november i det kalenderår, der følger efter det  

 kalenderår, som svarer til indkomståret, opgør de statslige told- og  

 skattemyndigheder summen af opkrævet Særlig Pensionsopsparing opgjort som  

 beregnet Særlig Pensionsopsparing i henhold til årsopgørelsen fratrukket  

 eventuelle restancer vedrørende ikke rettidigt indbetalt pensionsopsparing  

 for  

 det givne indkomstår på opgørelsestidspunktet.
I det opgjorte beløb modregnes  

 summen af Særlig Pensionsopsparing, som i medfør af §§1 og 2, er overført a  

 conto fra de statslige told- og skattemyndigheder til Arbejdsmarkedets  

 Tillægspension.
Opgørelsen skal være Arbejdsmarkedets Tillægspension i hænde  

 den 1. december i opgørelsesåret.  


  

 Hvis  

 den 1. december er en lørdag, søn- eller helligdag skal opgørelsen i 3. pkt.  

 være Arbejdsmarkedets Tillægspension i hænde den efterfølgende hverdag.  

 Såfremt  

 det følger af opgørelsen, at summen af opkrævet Særlig Pensionsopsparing  

 overstiger summen af overførte a conto beløb, overfører de statslige told- og  

 skattemyndigheder det manglende beløb til Arbejdsmarkedets Tillægspension  

 samtidig med den i 3. pkt. nævnte opgørelse.
Såfremt det følger af  

 opgørelsen,  

 at summen af opkrævet Særlig Pensionsopsparing er mindre end summen af  

 overførte a conto beløb, overfører Arbejdsmarkedets Tillægspension senest den  

 sidste hverdag før den 10. december i opgørelsesåret det overskydende beløb  

 til  

 de statslige told- og skattemyndigheder.
§ 4.  

  

 På  

 grundlag af kørsler af SP-opsamlingssystemet vedrørende et givet indkomstår,  

 der afvikles efter den i § 3, 1. pkt., nævnte kørsel, opgør de statslige  

 told- og skattemyndigheder summen af opkrævet Særlig Pensionsopsparing.
I det  

 opgjorte beløb modregnes summen af opkrævet Særlig Pensionsopsparing opgjort  

 på  

 grundlag af den umiddelbart forudgående kørsel af SP- opsamlingssystemet  

 vedrørende indkomståret.
Opgørelsen skal være Arbejdsmarkedets Tillægspension  

 i  

 hænde den 15. i den kalendermåned, der følger efter den kalendermåned, hvori  

 kørslen er afviklet.
Er den 15. en lørdag, søn- eller helligdag, oversendes  

 opgørelsen den nærmest følgende hverdag.
Såfremt det følger af opgørelsen, at  

 summen af opkrævet Særlig Pensionsopsparing overstiger summen af opkrævet  

 pensionsopsparing opgjort på grundlag af den forudgående kørsel af  

 SP-opsamlingssystemet, overfører de statslige told- og skattemyndigheder det  

 manglende beløb til Arbejdsmarkedets Tillægspension samtidig med den i 3.  

 pkt.  

 nævnte opgørelse. 4. pkt. finder tilsvarende anvendelse.
Såfremt det følger  

 af  

 opgørelsen, at summen af opkrævet Særlig Pensionsopsparing er mindre end  

 summen  

 af opkrævet pensionsopsparing opgjort på grundlag af den forudgående kørsel  

 af  

 SP-opsamlingssystemet, overfører Arbejdsmarkedets Tillægspension senest 5  

 arbejdsdage efter modtagelsen af den i 3. pkt. nævnte opgørelse det  

 overskydende beløb til de statslige told- og skattemyndigheder.
 § 5.  

  

 Bekendtgørelsen træder i kraft den 1. januar 2004 og finder anvendelse ved  

 endelig afregning af Særlig Pensionsopsparing vedrørende indkomståret 2003.  

 Samtidig ophæves bekendtgørelse nr. 698 af 6. september 1999 om aconto  

 overførsel af særlig pensionsopsparing fra de statslige told- og  

 skattemyndigheder til Arbejdsmarkedets Tillægspension og bekendtgørelse nr.  

 862  

 af 22. oktober 2002 om endelig afregning af særlig pensionsopsparing mellem  

 de  

 statslige told- og skattemyndigheder og Arbejdsmarkedets Tillægspension.
