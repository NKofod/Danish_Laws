 Ved kgl. resolution af 15. september 1964 har Danmark ratificeres den på  

 UNESCO's tiende generalkonference i Paris den 3. december 1958 vedtagne  

 konvention angående mellemstatlig udveksling af officielle publikationer og  

 statstryksager.
Konventionen, hvis russiske og spanske tekst udelades her, lyder som  

 følger: Oversættelse KONVENTION angående mellemstatlig udveksling af officielle publikationer og  

 statstryksager.
Generalkonferencen i De forenede Nationers Organisation for Undervisning,  

 Videnskab og Kultur, der er forsamlet i Paris fra 4. november til 5. december  

 1958 på sit tiende møde, har i forvisning om, at udviklingen af den internationale udveksling af  

 publikationer er uundværlig for den frie udveksling af tanker og viden blandt  

 verdens nationer, i betragtning af den betydning, som tillægges den internationale  

 udveksling af publikationer i forfatningen for De Forenede Nationers  

 Organisation for Undervisning, Videnskab og Kultur, Med kendskab til de bestemmelser om udveksling af officielle  

 publikationer, der er fremsat i konventionen om international udveksling af  

 officielle tryksager, videnskabelige og litterære publikationer og i  

 konventionen om direkte udveksling af officielle tidender, offentlige  

 parlamentariske årbøger og tryksager, der er afsluttet i Bruxelles den 15.  

 marts 1886 og i forskellige regionale overenskomster om udveksling af  

 publikationer, i erkendelse af behovet for en ny international konvention om  

 mellemstatlig udveksling af officielle publikationer og statstryksager, fået forelagt forslag om mellemstatlig udveksling af officielle  

 publikationer og statstryksager, som udgør punkt 15.4.1. på mødets dagsorden, på sit niende møde besluttet, at disse forslag skal gøres til genstand for  

 en international ordning ved vedtagelsen af en international konvention, i dag den 3. december 1958 vedtaget nærværende konvention.
Artikel 1 Udveksling af officielle publikationer og statstryksager De kontraherende  

 stater udtrykker deres villighed til at udveksle deres officielle  

 publikationer og statstryksager på gensidig basis i overensstemmelse med  

 bestemmelserne i nærværende konvention.
Artikel 2 Definition af officielle publikationer og statstryksager 1. Med henblik på nærværende konvention betragtes  

 følgende som officielle publikationer og statstryksager, når de er udført  

 efter ordre og på bekostning af enhver national statsmyndighed:  

 Parlamentstryksager, rapporter, officielle tidender og andre  

 lovgivningstekster; administrative publikationer og rapporter fra centrale,  

 føderale og regionale statsstyrelser; nationalbibliografier, statshåndbøger,  

 lovsamlinger, domssamlinger og andre publikationer efter aftale.
 2. Ved anvendelsen af nærværende konvention tilkommer  

 det imidlertid de kontraherende stater at bestemme de officielle  

 publikationer og regeringstryksager, der skal udgøre udvekslingsmaterialer.
 3. Nærværende konvention finder ikke anvendelse på  

 fortrolige dokumenter, cirkulærer og andre tekster, der ikke er blevet  

 offentliggjort.
Artikel 3 Bilaterale overenskomster De kontraherende stater skal, når som helst de anser det for egnet,  

 afslutte bilaterale overenskomster med henblik på anvendelsen af nærværende  

 konvention og afgørelsen af sager af fælles interesse, der er fremkommet ved  

 dens anvendelse.
Artikel 4 Nationale udvekslingsmyndigheder 1. I hver kontraherende stat skal den nationale  

 udvekslingstjeneste eller, hvor en sådan tjeneste ikke eksisterer, den  

 centrale myndighed eller myndigheder, der er udpeget dertil, udøve  

 udvekslingsfunktionerne.
2. Udvekslingsmyndighederne skal inden for hver af de  

 kontraherende stater være ansvarlige for gennemførelsen af denne konvention  

 og eventuelt de i artikel 3 omhandlede bilaterale overenskomster.
Enhver  

 kontraherende stat skal give sin nationale udvekslingstjeneste eller de  

 centrale udvekslingsmyndigheder de fornødne beføjelser til fremskaffelse af  

 det materiale, der skal udveksles, og tilstrækkelige midler til udvekslingens  

 gennemførelse.
Artikel 5 Fortegnelse over og antal af publikationer bestemt til udveksling Fortegnelsen og antallet af officielle publikationer og statstryksager  

 bestemt til udveksling skal fastsættes ved fælles aftale mellem  

 udvekslingsmyndighederne i de kontraherende stater.
Denne fortegnelse og  

 antallet af officielle publikationer og statstryksager bestemt til udveksling  

 kan ændres ved aftale mellem de nævnte myndigheder.
Artikel 6 Forsendelsesmåde Forsendelserne kan foregå direkte til udvekslingsmyndighederne eller til  

 enhver modtager udpeget af disse.
Der kan træffes aftale mellem  

 udvekslingsmyndighederne angående fortegnelsesmåden for sendingerne.
Artikel 7 Forsendelsesomkostninger Med mindre anden aftale er truffet, skal udvekslingsmyndigheden, der  

 påtager sig forsendelsen, afholde omkostningerne derved indtil  

 bestemmelsesstedet, men for så vidt angår forsendelser åd søvejen, skal  

 indpaknings- og forsendelsesomkostningerne kun betales indtil toldstedet i  

 ankomsthavnen.
Artikel 8 Forsendelsestakster og -betingelser De kontraherende stater skal tage alle nødvendige forholdsregler med  

 henblik på at lade udvekslingsmyndighederne nyde fordel af de gunstige  

 takster og forsendelsesbetingelser, der eksisterer, uden hensyn til hvilket  

 forsendelsesmiddel der vælges: ordinær post, forsendelse ad landevej, med  

 jernbane, flod- eller havtransport, luftpost eller luftfragt.
Artikel 9 Toldlettelser og andre lettelser Hver kontraherende stat skal fritage sine udvekslingsmyndigheder for  

 toldafgifter for det materiale, der er importeret og eksporteret i medfør af  

 bestemmelserne i nærværende konvention eller enhver overenskomst afsluttet  

 med henblik på dens gennemførelse og lade dem få de gunstigste betingelser  

 med hensyn til toldformaliteter og lignende.
Artikel 10 International koordination af udvekslingerne For at hjælpe De Forenede Nationers Organisation for Undervisning,  

 Videnskab og Kultur i udøvelsen af de funktioner angående den internationale  

 koordination af udvekslinger, der er anvist den af dens forfatning, skal de  

 kontraherende stater til organisationen indsende årlige rapporter om  

 gennemførelsen af nærværende konvention såvel som genparter af bilaterale  

 overenskomster afsluttet i medfør af artikel 3.
Artikel 11 Oplysninger og undersøgelser De Forenede Nationers Organisation for Undervisning, Videnskab og Kultur  

 skal offentliggøre de oplysninger, der modtages fra de kontraherende stater i  

 medfør af artikel 10 og skal udarbejde og offentliggøre undersøgelser af  

 gennemførelsen af nærværende konvention.
Artikel 12 Bistand fra UNESCO 1. De kontraherende stater kan anmode De Forenede  

 Nationers Organisation for Undervisning, Videnskab og Kultur om teknisk  

 bistand i forbindelse med ethvert problem, der måtte opstå ved anvendelsen af  

 nærværende konvention.
Organisationen skal yde en sådan bistand inden for de  

 grænser, der fastsættes af dens program og ressourcer, især til oprettelsen  

 og organisationen af nationale udvekslingstjenester.
 2. Organisationen er bemyndiget til på eget initiativ  

 at stille forslag til de kontraherende stater i disse anliggender.
Artikel 13 Forhold til tidligere overenskomster Nærværende konvention påvirker ikke de forpligtelser, der tidligere er  

 indgået af de kontraherende stater i kraft af internationale overenskomster.  

 Den kan ikke fortolkes som et krav om fordobling af udvekslinger, der foregår  

 i kraft af eksisterende overenskomster.
Artikel 14 Sprog Nærværende konvention er affattet på engelsk, fransk, russisk og spansk;  

 de fire tekster er af samme gyldighed.
Artikel 15 Ratifikation og godkendelse 1. Nærværende konvention skal underkastes ratifikation  

 eller godkendelse af medlemsstaterne af De Forenede Nationers Organisation  

 for Undervisning, Videnskab og Kultur i overensstemmelse med deres respektive  

 forfatningsmæssige procedurer.
 2. Ratifikations- eller godkendelsesinstrumenterne  

 skal deponeres hos generaldirektøren for De Forenede Nationers Organisation  

 for Undervisning, Videnskab og Kultur.
Artikel 16 Tiltrædelse 1. Nærværende konvention kan tiltrædes af enhver stat,  

 der ikke er medlem af organisationen, og som opfordres til at tiltræde af  

 eksekutivrådet for De Forenede Nationers Organisation for Undervisning,  

 Videnskab og Kultur.
 2. Tiltrædelse sker ved deponeringen af et  

 tiltrædelsesinstrument hos generaldirektøren for De Forenede Nationers  

 Organisation for Undervisning, Videnskab og Kultur.
Artikel 17 Ikrafttræden Nærværende konvention træder i kraft tolv måneder efter deponeringsdatoen  

 for det tredje ratifikations-, godkendelses- eller tiltrædelsesinstrument,  

 men kun for så vidt angår de stater, der har deponeret deres respektive  

 instrumenter på eller før den dato.
Den træder i kraft for enhver anden stat,  

 der deponerer sit ratifikations-, godkendelses- eller tiltrædelsesinstrument,  

 tolv måneder efter deponeringen af dens ratifikations-, godkendelses- eller  

 tiltrædelsesinstrument.
Artikel 18 Territorial udvidelse af konventionen Enhver kontraherende stat kan på tidspunktet for ratifikationen,  

 godkendelsen eller tiltrædelsen, eller på ethvert tidspunkt derefter, erklære  

 ved en meddelelse adresseret til generaldirektøren for De Forenede Nationers  

 Organisation for Undervisning, Videnskab og Kultur, at nærværende konvention  

 skal udstrækkes til alle eller et hvilket som helst af de territorier, for  

 hvis internationale forbindelser den er ansvarlig.
Den nævnte meddelelse  

 træder i kraft tolv måneder efter den modtagelsesdato Artikel 19 Opsigelse 1. Hver af de kontraherende stater kan opsige  

 nærværende konvention på sine egne vegne eller for ethvert territorium, for  

 hvis internationale forbindelser den er ansvarlig.
 2. Opsigelsen skal meddeles skriftligt ved et  

 dokument, der skal deponeres hos generaldirektøren for De Forenede Nationers  

 Organisation for Undervisning, Videnskab og Kultur.
 3. Opsigelsen træder i kraft tolv måneder efter  

 modtagelsen af opsigelsesdokumentet.
Artikel 20 Underretninger Generaldirektøren for De Forenede Nationers Organisation for Undervisning,  

 Videnskab og Kultur skal underrette de stater, der er medlemmer af  

 organisationen, de stater, som ikke er medlemmer af organisationen, der  

 nævnes i artikel 16, såvel som De Forenede Nationer om deponeringen af alle  

 de i artiklerne 15 og 16 omhandlede ratifikations-, godkendelses- eller  

 tiltrædelsesinstrumenter og om de i artiklerne 18 og 19 respektivt omhandlede  

 meddelelser og opsigelser.
Artikel 21 Revision af konventionen 1. Nærværende konvention kan revideres af  

 generalkonferencen i De Forenede Nationers Organisation for Undervisning,  

 Videnskab og Kultur.
Revisionen er imidlertid kun bindende for de stater, der  

 er parter i den reviderede konvention.
 2. Såfremt generalkonferencen vedtager en ny  

 konvention, der helt eller delvis reviderer nærværende konvention bestemmer  

 anderledes, skal nærværende konvention ikke længere kunne ratificeres,  

 godkendes eller tiltrædes fra den dato, da den nye, reviderede konvention  

 træder i kraft.
Artikel 22 Registrering I medfør af artikel 102 i De Forenede Nationers Pagt skal nærværende  

 konvention registreres i De Forenede Nationers sekretariat på foranledning af  

 generaldirektøren for De Forenede Nationers Organisation for Undervisning,  

 Videnskab og Kultur.
 Udfærdiget i Paris den 5. december 1958 i to lige gyldige eksemplarer,  

 underskrevet af præsidenten for generalkonferencens tiende møde og af  

 generaldirektøren for De Forenede Nationers Organisation for Undervisning,  

 Videnskab og Kultur, og som skal deponeres i arkivet i De Forenede Nationers  

 Organisation for Undervisning, Videnskab og Kultur, og hvoraf bekræftede  

 ligelydende genparter skal fremsendes til alle de i artiklerne 15 og 16  

 omhandlede stater såvel som til De Forenede Nationer.
 Ovenstående er konventionens autentiske tekst, der er behørigt vedtaget af  

 generalkonferencen i De Forenede Nationers Organisation for Undervisning,  

 Videnskab og Kultur på dens tiende møde, som blev afholdt i Paris og erklæret  

 afsluttet den 5. december 1958.
 Til bekræftelse af ovenstående har vi givet vor underskrift den 5.  

 december 1958.
Generalkonferencens præsident Jean Berthoin Generaldirektør Luther H.
Evans Danmarks ratifikationsinstrument deponeres den 10. november 1964 hos  

 generaldirektøren for De Forenede Nationers Organisation for Undervisning,  

 Videnskab og Kultur.
 For Danmarks vedkommende træder konventionen, jfr. dennes artikel 17, i  

 kraft den 11. november 1965.
 Konventionen er foruden af Danmark blevet ratificeret eller tiltrådt af  

 Den forenede Arabiske Republik, Den Bjelorussiske Socialistiske  

 Sovjetrepublik, Bulgarien, Ceylon, Cuba, Ecuador, Frankrig, Ghana, Guatemala,  

 Israel, Italien, Republikken Kina (Formosa) (* 1), New Zealand, Panama, De  

 Socialistiske Sovjetrepublikkers Union, Spanien, Det forenede Kongerige  

 Storbritannien og Nordirland, Tjekkoslovakiet, Den Ukrainske Socialistiske  

 Sovjetrepublik og Ungarn.
For Det forenede Kongerige Storbritannien og Nordirlands vedkommende er  

 gyldigheden udvidet til også at omfatte følgende territorier: Jersey,  

 Guernsey og øen Man, Føderationen Rhodesia og Nyasaland, Malta, Seychellerne,  

 De britiske Salomonøer, Gilbert og Elliceøerne, Britisk Guiana, Bahamaøerne,  

 Bermudaøerne, De britiske Jomfruøer, Jamaica, Trinidad og Tobago, Antigua,  

 St.
Lucia, Monserrat, Barbados, St.
Vincent, Grenada, Dominica, St.  

 Kitts-Nevis-Anguilla og Singapore.
 Ifølge en til konventionen knyttet akt, der berigtiger forskellige fejl i  

 den engelske tekst, er rettelser i overensstemmelse hermed foretaget i  

 bekendtsørelsens tekst.
 Udenrigsministeriet, den 7. maj 1965.
 Per Hækkerup.
 (* 1) Ikke anerkendt i Danmark.
