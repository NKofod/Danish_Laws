(Til samtlige kommunalbestyrelser og amtsråd m.fl.) Efter § 18 i lov nr. 386 af 13. juni 1990 om ændring af forskellige  

 lovbestemmelser om regulering af overførsler m.v., reguleres  

 begravelseshjælpen i henhold til § 16 i lov om offentlig sygesikring, jf.  

 lovbekendtgørelse nr. 490 af 21. juli 1986 med senere ændringer, en gang  

 årligt med satsreguleringsprocenten, jf. lov om en satsreguleringsprocent.
 Bestemmelsen gælder for reguleringer, der beregnes fra den 1. januar 1991.
 For 1991 er satsreguleringsprocenten 2%.
 Under henvisning hertil skal Sundhedsministeriet meddele, at  

 begravelseshjælpen efter sygesikringslovens § 16, jf. bekendtgørelse nr. 453  

 af 8. september 1981 om begravelseshjælp til børn under 16 år, med virkning  

 fra og med den 1. juli 1991 udgør følgende beløb:
 Voksne ...................................... 3.259,04 kr.
 Børn under 16 år:
 Død inden det fyldte 1. år .................. 1.305,00 kr.
 Ved barnets død i alderen 1 - 8 år .......... 1.955,00 kr.
 Ved barnets død i alderen 9 - 15 år ......... 2.770,00 kr.
Med virkning fra samme tidspunkt bortfalder de senest meddelte  

 tilskudsbeløb, jf.
Sundhedsministeriets cirkulæreskrivelse af 21. februar  

 1990.
Sundhedsministeriet, den 10. juni 1991 P.M.V.
 E.B.
