Nr BSF 78 Forslag til folketingsbeslutning om stop for yderligere  

 flygtningebevillinger i 1992 Fremsat af Kim Behnke (FP) Tom Behnke (FP) Kirsten Jacobsen (FP) Pia  

 Kjærsgaard (FP) den 18. marts 1992 Folketinget opfordrer socialministeren til at trække aktstykke nr.
 133 i folketingsåret 1991-92 tilbage fra Finansudvalget.
I aktstykket søger ministeren om tilslutning til at anvende 38,1 mio. kr.  

 yderligere i 1992 end de i forvejen afsatte ca. 500 mio. kr. til formålet.  

 Ministerens ansøgning er afledt af vedtagelsen den 27. februar 1992 af  

 lovforslag nr.
L 211 om opholdstilladelse til statsløse palæstinensere fra  

 Libanon.
Bemærkninger til forslaget Danmark modtager fortsat alt for mange flygtninge.
For indeværende år  

 havde man i finansloven regnet med at modtage 3.000 flygtninge.
Man ved dog  

 af erfaring fra tidligere år, at det meget hurtigt bliver til 4.000  

 flygtninge, inden året er omme.
Som om det ikke var nok, vedtog et flertal i Folketinget den 27. februar  

 1992, at de statsløse palæstinensere fra Libanon skal tildeles særstatus og  

 have lov til at blive her i landet, uanset hvor forfulgte de er i  

 oprindelseslandet.
I aktstykke 133 oplyser socialministeren, at det drejer  

 sig om 470 personer, og at de alene i 1992 vil koste en ekstrabevilling på  

 38,1 mio. kr.
Det er jo imidlertid ikke hele sandheden.
Disse palæstinensere vil i årene  

 fremover udgøre en fortsat økonomisk belastning.
Den konservative  

 finansordfører, Henning Andersen, har i en pressemeddelelse den 11. marts  

 1992 regnet ud, at palæstinenserne vil koste en kvart mia. kr. bare de næste  

 seks et halvt år.
Det er måske endda lavt sat.
Men efter at disse år er  

 udløbet, vil bistandshjælp og arbejdsløshedsunderstøttelse blive konsekvensen  

 for de fleste af palæstinenserne, akkurat ligesom for alt for mange andre af  

 de såkaldte flygtninge, et flertal har ønsket vi skal modtage.
Her slutter  

 regnestykket endda slet ikke.
Disse palæstinensere vil rejse på ferieophold i  

 Libanon, Syrien eller et andet muslimsk land og der finde kæreste og kone.
De  

 tages så med til Danmark.
Kone og ofte mange børn vil derefter år efter år  

 udgøre en kæmpe økonomisk byrde for de danske skatteydere.
 Aktstykket er i virkeligheden kun et fragment af toppen af det isbjerg af  

 de ekstra udgifter, som et folketingsflertal har påført den danske befolkning  

 gennem vedtagelsen af palæstinensersærloven.
Regeringen var totalt passiv ved vedtagelsen af palæstinenserloven.
Et  

 forsøg fra Fremskridtspartiet på at samle Venstre- og Konservative  

 folketingsmedlemmers underskrift på en begæring om at lade loven gå til  

 folkeafstemning fik kun 12 underskrifter, Fremskridtspartiets.
Gang på gang  

 holder folketingsmedlemmer og ministre fra Venstre og Konservative festlige  

 taler om, hvor alvorligt flygtningeproblemet er, og hvor gerne de vil stramme  

 reglerne.
Det viser sig imidlertid, at regeringspartierne har låst sig fast i  

 den fejlopfattelse, at ændringer i udlændingeloven kun kan ske sammen med  

 socialisterne, vel at mærke de socialister, som gennem vedtagelsen af  

 palæstinensersærloven har lagt en katastrofekurs for landets  

 udlændingepolitik.
 Set i lyset af, at der i Folketinget kun var jastemmer fra  

 Socialdemokratiet, SF og Det Radikale Venstre til palæstinensersærloven, så  

 må det være helt naturligt, at partierne imod palæstinensersærloven også kan  

 støtte dette forslag.
 Fremskridtspartiet forventer derfor, at et betydeligt antal af  

 Folketingets partier vil slutte sig til dette forslag og dermed få isoleret  

 socialisterne nok en gang omkring en ansvarsløs udlændinge- og økonomisk  

 politik.
Bilag 133 Socialministeriet.
København, den 3. marts 1992.
a.
Socialministeriet søger om Finansudvalgets tilslutning til, at  

 bevillingen på FL 1992 til Dansk Flygtningehjælp til ydelse af  

 integrationsbistand til flygtninge m.v. forhøjes som følge af vedtagelsen af  

 lovforslag nr.
L 211 om opholdstilladelse til statsløse palæstinensere fra  

 Libanon.
Lovforslaget skønnes at medføre en yderligere tilgang på ca. 470  

 personer til Dansk Flygtningehjælp.
 Merudgiften herved anslås til 38,1 mio. kr. i 1992, der dækkes ved træk på  

 Finansministeriets flygtningereserve.
b.
I henhold til lov om opholdstilladelse for statsløse palæstinensere fra  

 Libanon, jf.
L 211 af 28. januar 1992, kan der efter ansøgning gives  

 opholdstilladelse til statsløse palæstinensere fra Libanon, som ved lovens  

 ikrafttræden har opholdt sig i Danmark som asylsøgere i mere end 12 måneder,  

 og som ikke har opnået opholdstilladelse på andet grundlag.
Udlændingelovens  

 bestemmelser finder i øvrigt anvendelse, og ifølge lovbemærkningerne opnår de  

 pågældende samme retsstilling som personer, der opnår opholdstilladelse efter  

 udlændingelovens § 9, stk. 2, nr. 2, (humanitær opholdstilladelse), herunder  

 med hensyn til integration.
Dansk Flygtningehjælp har ikke bevilling på FL 92 til at yde  

 integrationsbistand til de pågældende statsløse palæstinensere, når de får  

 opholdstilladelse i henhold til omhandlede lov, idet de ikke hermed opnår  

 flygtningestatus eller humanitær opholdstilladelse efter udlændingeloven.
Der  

 søges derfor bevillingsmæssig hjemmel til, at Dansk Flygtningehjælp også kan  

 yde integrationsbistand til denne gruppe.
 Det samlede antal måneder, som flygtninge m.v. er under integration i  

 Dansk Flygtningehjælp i 1992, er på FL 1992 anslået til ca. 61.800. Tallet  

 skønnes nu at stige til ca. 66.500 forsorgsmåneder som følge af modtagelsen  

 af de pågældende palæstinensere.
 Dansk Flygtningehjælps merudgifter m.v. herved andrager følgende:
 Dansk Flygtningehjælps samlede udgifter i 1992 anslås herefter til  

 følgende:
 I beløbene er ikke indregnet en besparelse i forbindelse med reduktion af  

 sygefravær og effektivisering af statens indkøb på 3,0 mio. kr., som er  

 pålagt Dansk Flygtningehjælp.
c.
Sagen forelægges Finansudvalget, da Dansk Flygtningehjælp ikke inden  

 for den på FL 1992 givne bevilling kan yde integrationsbistand til de  

 pågældende med opholdstilladelse efter omhandlede lov.
e.
Under henvisning til ovenstående anmodes om tilslutning til, at Dansk  

 Flygtningehjælp yder integrationsbistand til et øget antal flygtninge m.v.  

 som følge af vedtagelsen af L 211 om opholdstilladelse for statsløse  

 palæstinensere fra Libanon, således at der på forslag til  

 tillægsbevillingslov for 1992 opføres følgende:
f.
Finansministeriets tilslutning foreligger.
Else Winther Andersen / K.
Hagensen Til Finansudvalget.
