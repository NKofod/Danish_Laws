 I medfør af § 54, § 82 og § 149, stk. 10 i Lov om Luftfart, jf.  

 lovbekendtgørelse nr. 118 af 12. marts 1993, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 93 af 8. marts 1982 om flyvesikringstjeneste,  

 luftrumsorganisation, lufttrafikregler og luftfartsinformationstjeneste (BL  

 7-02), § 3 og § 5, følgende:
1. Referencedokumenter 1.1 ICAO Annex 10, Aeronautical Telecommunications, Volume II, seneste  

 udgave.
 1.2 ICAO Annex 11, Air Traffic Services, seneste udgave.
 1.3 ICAO Doc 4444-RAC/501, Rules of the Air and Air Traffic Services,  

 seneste udgave.
 1.4 ICAO Doc 8400, Abbreviations and Codes, seneste udgave.
 1.5 ICAO Doc 8585, Designators for aircraft, operating agencies,  

 aeronautical authorities and services, seneste udgave.
 1.6 ICAO Doc 9432-AN/925, Manual of Radio Telephony, seneste udgave.
 1.7 Ministeriet for Kommunikation og Turismes bekendtgørelse nr. 166 af  

 30. marts 1993 om radioanlæg i den maritime radiotjeneste og  

 luftfartsradiotjenesten.
 1.8 BL 3-4, Bestemmelser om rekordering af talekommunikation, seneste  

 udgave.
 1.9 BL 7-1, Bestemmelser om lufttrafikregler, seneste udgave.
 1.10 BL 7-10, Bestemmelser om definitioner vedrørende lufttrafiktjeneste,  

 seneste udgave.
 1.11 Publikationen »Luftfartsfraseologi«.
Anm.: De dokumenter, der er nævnt i pkt. 1.1, 1.2, 1.3, 1.4, 1.5 og  

 1.6, foreligger i engelsk udgave, og det dokument, der er nævnt i pkt. 1.11 i  

 dansk udgave.
Dokumenterne kan købes hos Statens Luftfartsvæsen,  

 Luftfartsinformationssektionen, Ellebjergvej 50, 2450 København SV.
2. Definitioner Se BL 7-10, Bestemmelser om definitioner vedrørende lufttrafiktjeneste.
3. Anvendelsesområde Denne BL fastsætter bestemmelser om procedurer for radiokommunikation i  

 forbindelse med lufttrafik og kørsel med luftfartøjer inden for dansk område  

 samt inden for de områder, hvor Danmark i henhold til internationale aftaler  

 er forpligtet til at udøve radiokommunikations- og lufttrafiktjeneste.
4. Ansvar Den, der udøver radiokommunikation til, fra eller mellem luftfartøjer, er  

 ansvarlig for, at egen radiokommunikation udøves i overensstemmelse med  

 bestemmelserne i denne BL.
5. Tidssystem 5.1 Koordineret universal tid (UTC) skal anvendes af alle stationer i  

 luftfartens mobile tjeneste.
Midnat 2400 UTC skal betegne afslutning af et  

 døgn, og midnat 0000 UTC skal betegne start på et døgn.
 5.2 En datotidsgruppe skal bestå af 6 tal, hvoraf de to første tal angiver  

 dato, og de fire sidste tal angiver henholdsvis timer og minutter i UTC.
6. Sprog 6.1 Ved radiokommunikation skal anvendes engelsk eller dansk.
 6.2 En lufttrafiktjenesteenhed skal besvare et opkald fra et luftfartøj på  

 samme sprog, som luftfartøjet anvender, jf. pkt. 6.1.
 6.2.1 I forbindelse med udøvelse af lufttrafiktjeneste til IFR-flyvninger  

 kan dog altid benyttes engelsk.
 Anm.: Det vil fremgå af Aeronautical Information Publication (AIP),  

 hvilke luftfartsstationer der kun anvender dansk.
7. Radiotelefoniprocedurer 7.1 Transmission generelt 7.1.1 Hvis det er nødvendigt for et luftfartøj at skulle udsende signaler  

 for afprøvning og justering af udstyr, og hvis dette må forventes at kunne  

 forstyrre en nærliggende luftfartsstations arbejde, skal tilladelse fra  

 luftfartsstationen indhentes, forinden sådanne signaler udsendes.
7.1.2 Hvis det er nødvendigt for en radiostation at udsende test inden  

 opkald, må den ikke overstige 10 sekunder.
Sådan test skal bestå af udtalte  

 tal (Et, to, tre/One, two, three o.s.v.), afsluttet med radiostationens  

 kaldesignal.
 7.1.3 Følgende transmissionsteknik skal følges:
 - Der skal lyttes ind på frekvensen, forinden transmission påbegyndes, for  

 ikke at forstyrre igangværende korrespondance.
 - Der skal anvendes almindelig talehastighed, og der skal tales klart og  

 kortfattet.
 - Standardfraseologi skal anvendes, hvor det er muligt.
 7.1.4 Hvis en luftfartsstation kaldes samtidigt af flere luftfartøjer,  

 bestemmer luftfartsstationen den rækkefølge, i hvilken luftfartøjerne må  

 afgive deres meldinger.
7.1.5 Hvis retransmission er etableret, skal denne være aktiveret, når der  

 arbejdes på flere frekvenser samtidigt.
Retransmissionen kan dog afbrydes,  

 hvis dette er nødvendigt for en hensigtsmæssig afvikling af  

 radiokommunikationen.
7.2 Fraseologi 7.2.1 I radiokommunikation skal der anvendes standardord, tal og  

 standardudtryk som anført i bilaget til denne BL.
 Anm. 1: Statens Luftfartsvæsen har udgivet en publikation indeholdende  

 praktiske eksempler på anvendt fraseologi inden for dansk ansvarsområde, jf.  

 pkt. 1.11 ovenfor.
 Anm. 2: Rammer for fraseologi er anført i ICAO Doc 4444, afsnit IX.
 7.2.1.1 Hvis der i en given situation enten ikke findes standardfraseologi  

 til benyttelse, eller hvis der opstår forståelsesmæssige problemer i  

 korrespondancen med et luftfartøj, skal anden passende fraseologi anvendes.  

 Denne bør være så klar og kortfattet som muligt og udformes således, at  

 misforståelser undgås.
 7.2.2 Forkortelser, initialord (ord bestående af forbogstaver) og koder  

 skal anvendes, når det er muligt, og hvor det vil afkorte og afhjælpe  

 kommunikationen.
 Anm.: I ICAO Doc 8400 er anført de forkortelser, initialord og  

 kodefraser, der er godkendt til brug i radiokommunikation,ved at udtale hvert  

 bogstav for sig eller som almindelige talte ord.
7.3 Klareringer og flyvekontrolinstruktioner 7.3.1 Standardudtrykket »CLEARED/TILLADT« og afledninger heraf,  

 må kun bruges i forbindelse med - start- og landingsklareringer, - anflyvningsklareringer og - klareringer vedrørende flyvevej.
7.3.2 I alle andre tilfælde end dem, der er beskrevet i pkt. 7.3.1, skal  

 der anvendes direkte udtrykte flyvekontrolinstruktioner.
Eksempler på disse  

 fremgår af bilaget til denne BL.
 7.3.3 For at undgå forveksling ved udstedelse af ATC-klareringer og  

 tilbagelæsning heraf skal både ATC-personale og piloter altid tilføje  

 kaldesignalet på det luftfartøj, som ATC-klareringen afsendes til.
7.3.4 Klareringer eller flyvekontrolinstruktioner i form af betingede  

 udtryk, f.eks. »efter landende luftfartøj« eller »efter  

 startende luftfartøj«, må ikke afsendes i forbindelse med kørsel, der  

 vedrører en bane, der benyttes til start eller landing, medmindre de  

 implicerede luftfartøjer eller køretøjer kan ses af kontroltårnet og  

 pågældende luftfartøj.
En betinget klarering skal afsendes i følgende  

 rækkefølge og indeholde - kaldesignal, - betingelse og - klarering.
7.4 Tilbagelæsning (read back) 7.4.1 Alle klareringer eller flyvekontrolinstruktioner vedrørende  

 flyvevej, højde, kurs, hastighed, start, landing og kørsel på manøvreområdet  

 skal gentages af modtageren.
 7.4.2 Andre klareringer eller flyvekontrolinstruktioner og betydningsfulde  

 meldinger skal gentages af modtageren eller bekræftes på en måde, der klart  

 viser, at klareringen, flyvekontrolinstruktionen eller meldingen er forstået.
 7.4.3 Oplysninger om bane i brug, højdemålerindstilling og SSR-kode skal  

 gentages af modtageren.
 7.4.4 Enhver tilbagelæsning skal afsluttes med eget kaldesignal.
 7.4.5 Lufttrafiktjenesteenheder skal medvirke til, at bestemmelserne i  

 pkt. 7.4 overholdes.
7.5 Stavealfabetet Når der afsendes kaldesignaler eller ord, hvis stavemåder der kan herske  

 tvivl om, skal ICAO's stavealfabet anvendes.
Ved dansk kommunikation kan  

 endvidere anvendes det danske stavealfabet for bogstaverne æ, ø og å.  

 Stavealfabetet fremgår af bilaget til denne BL.
7.6 Afgivelse af tal og talgrupper 7.6.1 På dansk afsendes tal og talgrupper på samme måde, som disse siges i  

 almindelig tale.
Tal i tusindgruppen under ti tusind bortset fra angivelse af  

 højdemålerindstilling (QNH/ QFE) kan opdeles i 2 gange 2 talgrupper, f.eks.  

 må tallet 3764 udtales som, enten »Tre tusind syv hundred fire og  

 tres«, eller »Syv-ogtredive fireogtres«.
Pejlinger og kurser  

 skal altid bestå af tre cifre, f.eks.: »Kurs, nul tyve«.
7.6.2 På engelsk afsendes tal og talgrupper ved at udtale hvert tal  

 separat, undtagen ved hele hundreder og hele tusinder samt kombinationer af  

 disse, idet ordene »hundred« henholdsvis »thousand«  

 tilføjes.
Eksempelvis udtales tallet 6500 som »Six thousand five  

 hundred«.
Ved hele tusinder over ti tusind udtales hvert tal for sig  

 foran ordet »thousand«: tallet 66500 udsendes som »Six six  

 thousand five hundred«.
Pejlinger og kurser skal altid sendes med tre  

 tal, f.eks.: »Heading zero six zero«.
7.6.3 I tal, der indeholder komma, skal kommaet nævnes, hvor det  

 forekommer i tallet.
VHF-frekvenser med 25 kHz adskillelse angives højst med  

 to tal efter kommaet.
7.6.4 Klokkeslet afsendes kun med angivelse af minuttallet.
Hvis der kan  

 være tvivl, afsendes dog også timetallet.
 Anm.: Eksempler på tal og talgrupper fremgår af bilaget til denne  

 BL.
7.7 Prioritering af meldinger 7.7.1 Afsendelse og behandling af meldinger skal ske i nedenstående  

 prioritetsrækkefølge:
 1. Nødmeldinger (distress messages  

 »MAYDAY«), jf. pkt. 7.17.
 2. Ilmeldinger (urgency messages »PAN PAN«  

 eller »PAN PAN MEDICAL«), jf. pkt. 7.17.
 3. Meldinger vedrørende pejlinger (direction finding).
 4. Meldinger vedrørende en flyvnings sikkerhed (flight  

 safety messages).
 5. Meteorologiske meldinger (meteorological messages).
 6. Meldinger vedrørende luftfartøjers regularitet  

 under forudsætning af, at irregulariteten er opstået i flyvetiden (Flight  

 regularity messages).
 7.7.2 Meldinger vedrørende luftfartøjers regularitet må ikke befordres  

 over kontrolfrekvenser, hvis andre luftfartsfrekvenser er til rådighed.
7.8 Sammensætning af meldinger 7.8.1 Luftfartsmeldinger, der alene udveksles mellem luftfartøjer og  

 luftfartsstationer, skal bestå af a. opkald, der tilkendegiver modtagerens kaldesignal efterfulgt af  

 afsenderens kaldesignal, jf. pkt. 7.9 og pkt. 7.10, og b. meldingens tekst, jf. pkt. 7.8.4.
 7.8.2 Meldinger fra luftfartøjer, der af luftfartsstationen skal  

 viderebringes til andre, skal sammensættes som følger:
a.
Opkald, jf. pkt. 7.8.1 a, efterfulgt af ordet: FOR/TIL eller MESSAGE  

 FOR/MELDING TIL, b. navnet og/eller adressen, til hvilken meldingen skal viderebringes, og c. meldingens tekst, jf. pkt. 7.8.4.
 7.8.3 Meldinger til luftfartøjer udstedt af andre end luftfartstjenester  

 skal afsendes som følger:
a.
Opkald, jf. pkt. 7.8.1 a, efterfulgt af ordet: FROM/FRA eller MESSAGE  

 FROM/MEDDELELSE FRA, b. navnet og adressen på den, der har udstedt meldingen, og c. meldingens tekst, jf. pkt. 7.8.4.
 7.8.4 Teksten skal generelt være så kortfattet som muligt for  

 viderebringelse af de nødvendige oplysninger.
7.9 Kaldesignaler for luftfartøjer 7.9.1 Et luftfartøjs kaldesignal skal være en af følgende tre typer:
a.
Luftfartøjets registreringsbetegnelse (navnet på enten luftfartøjets  

 fabrikat eller typemodel må anvendes som »præfix« til  

 registreringsbetegnelsen).
b.
Luftfartsselskabets telefonibetegnelse (ICAO Doc 8585) efterfulgt af de  

 sidste fire karakterer af luftfartøjets registreringsbetegnelse.
c.
Luftfartsselskabets telefonibetegnelse efterfulgt af rutenummeret.
 Anm. 1: Eksempler på kaldesignaler fremgår af bilaget til denne BL.
 Anm. 2: Svævefly, der deltager i en konkurrence, som er arrangeret af  

 Dansk Svæveflyver Union, og som i forbindelse hermed har fået tildelt et  

 konkurrencenummer, kan efter aftale med pågældende lufttrafiktjenesteenhed  

 anvende kaldesignalet »Svævefly« eller »Glider«  

 efterfulgt af det tildelte konkurrencenummer.
 7.9.2 Når tilfredsstillende kommunikation er blevet etableret, og det ikke  

 kan medføre forveksling, må luftfartøjet anvende den forkortede form som vist  

 nedenfor, hvis luftfartsstationen har anvendt denne form:
a.
Den første (eventuelt luftfartøjets fabrikat eller typemodel) og mindst  

 de to sidste karakterer af registreringen.
b.
Luftfartsselskabets telefonibetegnelse efterfulgt af mindst de to  

 sidste karakterer af registreringen.
c.
Må aldrig forkortes.
7.9.3 Et luftfartøj må ikke ændre sit kaldesignal under en flyvning.
Hvis  

 der kan opstå mulighed for forveksling af kaldesignaler, kan en  

 flyvekontrolenhed instruere luftfartøjet om midlertidigt at anvende andet  

 kaldesignal.
 7.9.4 Et luftfartøj med en maksimalt tilladt startmasse (MTOM) på 136.000  

 kg eller derover skal ved første opkald til Tower/AFIS og Approach/Arrival  

 tilføje HEAVY til sit kaldesignal.
7.10 Kaldesignaler for luftfartsstationer 7.10.1 En luftfartsstations kaldesignal skal bestå af a. et geografisk stednavn og b. et suffix, der angiver den tjeneste, der ydes.
Fortegnelse over suffix for tjenesteenheder fremgår af bilaget til denne  

 BL.
Det geografiske stednavn eller »suffix« kan udelades under  

 forudsætning af, at sikker kommunikation er etableret.
7.11 Etablering af kommunikation 7.11.1 Ved etablering af kommunikationsforbindelse skal der altid anvendes  

 fulde kaldesignaler af både den kaldende og den svarende station.
 7.11.2 Eventuelt prøveopkald skal sendes således:
 Modtagers kaldesignal efterfulgt af afsenders kaldesignal og udtrykket  

 »RADIO CHECK« (eventuelt frekvens).
 7.11.3 Svar på prøveopkald skal sendes således:
 Den kaldendes kaldesignal efterfulgt af eget kaldesignal, og som udtryk  

 for læselighed anvendes nedenstående gradueringer:
1. UNREADABLE/ULÆSELIG 2. READABLE NOW AND THEN/LÆSELIG AF OG TIL 3. READABLE BUT WITH DIFFICULTY/LÆSELIG, MEN MED  

 BESVÆR 4. READABLE/LÆSELIG 5. PERFECTLY READABLE/FULDSTÆNDIG LÆSELIG.
 7.11.4 Når tovejsforbindelse er etableret, kan sekvenser af kommunikation  

 udveksles mellem samme stationer uden yderligere anvendelse af kaldesignaler,  

 indtil forbindelsen afsluttes, under forudsætning af, at et forstyrrende  

 opkald/kaldesignal ikke er brudt ind under udvekslingen.
7.11.5 Kommunikation skal indledes med opkald og svar, medmindre det er  

 sikkert, at den kaldte station vil modtage meldingen.
Etablering af første  

 kontakt skal dog altid være i overensstemmelse med pkt. 7.11.1.
 7.11.6 Opkald til luftfartøjer, der befinder sig i startfasen, under  

 sidste del af slutindflyvning og under landingsafløbet, må kun finde sted,  

 hvis det af sikkerhedsmæssige årsager er påkrævet.
7.11.7 Hvis en luftfartsstation ønsker at sende en generel information til  

 alle luftfartøjer skal meldingen indledes med ALL STATIONS/TIL ALLE STATIONER.
 Der forventes ikke svar på sådanne meldinger, medmindre der særskilt  

 anmodes herom.
7.11.8 Når en station kaldes, men identifikation af den kaldende er  

 usikker, skal den kaldte station svare STATION CALLING (kaldesignal) SAY AGAIN YOUR CALLSIGN/HVEM KALDER  

 (kaldesignal) GENTAG DIT KALDESIGNAL.
 7.11.9 Direkte kommunikation mellem luftfartøjer må ikke finde sted over  

 lufttrafiktjenestefrekvenser, medmindre særskilt tilladelse er indhentet fra  

 pågældende lufttrafiktjenesteenhed.
 7.11.9.1 Ved kommunikation mellem luftfartøjer skal ved første opkald  

 anvendes ordet INTERPILOT umiddelbart efter angivelse af kaldesignaler.
 7.11.9.2 Hvis luftfartøjer af en luftfartsstation har fået tilladelse til  

 at kommunikere direkte sammen, skal modtagende luftfartøj kontrollere  

 kommunikationen og straks foranledige denne bragt til ophør, hvis det  

 konstaterer, at luftfartsstationen ønsker at sende..
 7.11.10 Alle stationer skal besvare opkald rettet til dem og skal udveksle  

 kommunikation på anmodning.
 7.11.11 Luftfartøjer skal under normale forhold kommunikere på de  

 frekvenser, der er anført for de enkelte luftfartsstationer i relevante AIP  

 COM-sektioner.
 7.11.12 Luftfartsstationer skal instruere luftfartøjer om at skifte til  

 anden specificeret frekvens, når luftfartøjerne må forlade en frekvens, for  

 hvilken der ifølge BL 7-1, Bestemmelser om Lufttrafikregler, pkt. 4.6.5.1, er  

 stillet krav om etablering af tovejsradiokommunikation.
 Anm.: Luftfartøjer, hvortil der ikke stilles krav om  

 tovejsradiokommunikation, bør meddele, når frekvensen forlades.
7.12 Kvittering for modtagelse 7.12.1 Et luftfartøjs kvittering for modtagelse af en melding skal ske ved  

 at udtale luftfartøjets kaldesignal.
 7.12.2 En luftfartsstations kvittering for en melding skal ske ved:
a.  Til luftfartøjer at angive luftfartøjets kaldesignal efterfulgt om nødvendigt af  

 luftfartsstationens eget kaldesignal.
b.
Til en anden luftfartsstation at angive den anden luftfartsstations kaldesignal.
 Særligt vanskelige meldinger skal tilbagelæses af en luftfartsstation og  

 afsluttes med luftfarts-stationens kaldesignal.
7.13 Rettelse og gentagelse 7.13.1 Fejl i en transmission skal rettes ved at udtale ordet CORRECTION/RETTELSE hvorefter sidste rigtige gruppe eller udtryk gentages, og transmissionen  

 fortsættes.
7.13.1.1 Hvis en rettelse bedst kan udføres ved at gentage hele meldingen,  

 udtrykkes CORRECTION, I SAY AGAIN/RETTELSE, JEG GENTAGER hvorefter meldingen transmitteres forfra.
7.13.2 Hvis en modtager ønsker en hel melding gentaget, skal dette angives  

 ved anvendelse af udtrykket SAY AGAIN/GENTAG Ønskes dele af en melding gentaget, udtrykkes henholdsvis SAY AGAIN ALL BEFORE/GENTAG ALT FØR eller SAY AGAIN ALL AFTER/GENTAG ALT  

 EFTER eller SAY AGAIN ALL BETWEEN/GENTAG ALT MELLEM Ønskes et bestemt emne gentaget, udtrykkes f.eks.
SAY AGAIN RUNWAY IN USE/GENTAG BANE I BRUG 7.13.3 Hvis afsenderen af en melding, der læses tilbage, konstaterer fejl  

 eller misforståelser, skal der svares NEGATIVE, I SAY AGAIN/NEGATIV, JEG GENTAGER hvorefter den korrekte version gentages.
7.14 Annullering 7.14.1 Hvis en klarering eller flyvekontrolinstruktion skal annulleres,  

 skal luftfartsstationen udtrykke CANCEL/ANNULLER 7.14.2 Hvis en melding/transmission skal annulleres, skal afsenderen  

 udtrykke DISREGARD/IGNORER 7.15 Afslutning af kommunikation En korrespondance skal afsluttes ved at den modtagende station afsender  

 sit eget kaldesignal.
7.16 Lyttevagt 7.16.1 Luftfartøjer, der i medfør af bestemmelserne i BL 7-1, Bestemmelser  

 om lufttrafikregler, skal opretholde lyttevagt på angivne frekvenser, må ikke  

 ophøre hermed uden den pågældende luftfartsstations tilladelse, medmindre der  

 foreligger sikkerhedsmæssige årsager hertil.
 7.16.2 Luftfartøjer, der flyver over Nordsøen og Skagerrak inden for  

 København FIR, og luftfartøjer, der flyver inden for Sondrestrom FIR, skal  

 holde uafbrudt lyttevagt på VHF-nødfrekvensen 121.5 MHz, undtagen i sådanne  

 perioder, hvor luftfartøjerne udfører kommunikation på andre VHF-frekvenser,  

 eller arbejdet i førerkabinen ikke tillader samtidig aflytning af to  

 frekvenser.
7.16.3 Luftfartøjer, der på VHF-nødfrekvensen 121.5 MHz hører et ELT  

 (Emergency Locator Transmitter) signal (piijjoouuu-piijjooouuu ..... 2 a 4  

 gange pr. sekund), der bedømmes at være andet end en kort afprøvning, skal  

 straks underrette nærmeste luftfartsstation med angivelse af luftfartøjets  

 position, flyvehøjde, rute og tidspunkt, da ELT-signalet hørtes første gang,  

 samt om signalets lydstyrke.
Under flyvningen oplyses endvidere, om signalets  

 lydstyrke til- eller aftager.
 Ophører ELT-signalet, underrettes på tilsvarende måde om luftfartøjets  

 position, flyvehøjde, rute og tidspunkt, da signalet sidst blev hørt.
 7.16.4 Luftfartsstationer skal inden for tjenestetiden opretholde konstant  

 lyttevagt på deres arbejdsfrekvenser samt på nødfrekvensen 121.5 MHz, hvor  

 denne er etableret.
 7.16.5 Luftfartsstationer, der ikke har H-24 tjeneste, som er eller  

 forventes at blive involveret i nødtrafik, iltrafik og trafik vedrørende  

 ulovlig handling, skal udstrække deres normale tjenestetid for at yde den  

 kommunikationsstøtte, som den pågældende situation kræver.
7.17 Nød- og ilmeldinger 7.17.1 Nød- og iltrafik skal bibeholdes på den frekvens, hvor første  

 opkald skete, medmindre det skønnes, at der kan ydes bedre assistance på en  

 anden frekvens.
Nødmeldinger 7.17.2 Nødopkald skal indledes med signalet MAYDAY, om muligt udtalt tre  

 gange.
Derefter i rækkefølge så mange som muligt af følgende punkter:
a.
Kaldesignal på den station, meldingen er tiltænkt, eventuelt ALL  

 STATIONS/TIL ALLE STATIONER.
b.
Eget kaldesignal.
c.
Beskrivelse af nødsituationen.
d.
Luftfartøjschefens hensigter.
e.
Luftfartøjets position, højde og kurs.
f.
Andre relevante oplysninger til brug for eventuel eftersøgning.
7.17.3 Den kaldte luftfartsstation eller den første station, der reagerer  

 på nødmeldingen, skal a. øjeblikkeligt kvittere med luftfartøjets kaldesignal, efterfulgt af  

 eget kaldesignal og ROGER MAYDAY/MODTAGET MAYDAY, b. overtage kontrol med kommunikatio-nen eller efter omstændighederne  

 overdrage den til en anden mod samtidig at informere luftfartøjet herom, og c. underrette alle behørige i henhold til alarmeringsplanen.
7.17.4 Det luftfartøj, der er i nød, eller den luftfartsstation, der har  

 overtaget kontrol med nødtrafikken, kan pålægge andre, der forstyrrer  

 udvekslingen af nødtrafikken, radiotavshed ved at udsende STOP TRANSMITTING, MAYDAY/STOP UDSENDELSE, MAYDAY 7.17.5 Når luftfartøjet, der har udsendt MAYDAY, ikke længere befinder sig  

 i nødsituation, skal det udsende annullering heraf til den kontrollerende  

 luftfartsstation således:
(Luftfartsstationens kaldesignal - luftfartøjets kaldesignal) CANCEL  

 DISTRESS/ANNULLER NØDMELDING 7.17.6 Den kontrollerende luftfartsstation skal, når nødtrafikken er  

 ophørt, og radiotavshed ikke længere er nødvendig, udsende ALL STATIONS/TIL ALLE STATIONER, (luftfartsstationens kaldesignal),  

 DISTRESS TRAFFIC ENDED/NØDTRAFIK AFSLUTTET Ilmeldinger 7.17.7 Ilmelding skal indledes med signalet PAN PAN, om muligt udtalt tre  

 gange, derefter så mange som muligt af følgende punkter:
a.
Kaldesignalet på den station, meldingen er tiltænkt, eventuelt ALL  

 STATIONS/TIL ALLE STATIONER.
b.
Eget kaldesignal.
c.
Beskrivelse af situationen.
d.
Luftfartøjschefens hensigter.
e.
Luftfartøjets position, højde og kurs.
f.
Andre relevante oplysninger.
7.17.8 Den kaldte luftfartsstation eller førstkommende station, der  

 reagerer på ilmeldingen, skal a. kvittere for ilmeldingen og b. underrette alle behørige i henhold til lokal alarmeringsplan.
7.17.9 Når flyvningen omfatter medicinsk transport, skal indledes med  

 signalet PAN PAN MEDICAL som ilmelding, om muligt udtalt tre gange.  

 Meldingsindholdet skal omfatte a. luftfartøjets kaldesignal eller anden genkendelig identifikation af den  

 medicinske transport, b. luftfartøjets position, c. antal og art af den medicinske transport, d. afgangssted og bestemmelssted, e. påtænkt rute og forventet flyvetid og f. enhver anden oplysning om flyvningen, såsom flyvehøjde, aflyttede  

 radiofrekvenser, anvendt sprog samt SSR mode og -kode.
 7.17.10 Den procedure, der er nævnt i pkt. 7.17.8 skal anvendes af den  

 station, der modtager en PAN PAN MEDICAL melding.
 7.17.11 Efter opkald, hvor nød- og ilsignalerne er udsendt, kan nød- og  

 ilsignalerne anvendes, hver gang der udveksles efterfølgende kommunikation.
7.18 Kommunikation vedrørende ulovlig handling Den station, der bliver kaldt af et luftfartøj, der er udsat for en  

 ulovlig handling, eller første station, der reagerer herpå, skal underrette i  

 henhold til lokale alarmeringsplaner samt yde al mulig assistance, jf. også  

 bestemmelsen i pkt. 7.16.5.
7.19 Svigtende radioforbindelse 7.19.1 Hvis det ikke er muligt for et luftfartøj at etablere forbindelse  

 med en luftfartsstation på den frekvens, som stationen normalt anvender, skal  

 luftfartøjet, a. forsøge at etablere forbindelse på en anden hensigtsmæssig frekvens,  

 eller b. hvis dette ikke lykkes, ved valg af passende frekvens forsøge at  

 etablere forbindelse med andre luftfartøjer eller luftfartsstationer, eller c. hvis dette heller ikke lykkes, på den normalt anvendte frekvens indlede  

 udsendelsen med udtrykket TRANSMITTING BLIND/SENDER BLINDT og derefter sende  

 meldingen 2 gan-ge.
Hvis luftfartøjet er udstyret med SSR-transponder, skal  

 mode A, kode 7600, vælges.
7.19.2 Hvis årsagen til, at luftfartøjet er ude af stand til at etablere  

 radioforbindelse, skyldes fejl i modtageanlægget, skal luftfartøjet sende  

 sine meldinger i normalt omfang og på den normalt anvendte frekvens.
Der  

 indledes med udtrykket TRANSMITTING BLIND DUE TO RECEIVER FAILURE/SENDER BLINDT PÅ GRUND AF  

 MODTAGERFEJL Meldingen skal gentages og derefter afsluttes med tidspunktet for næste  

 forventede opkald.
8. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
10. Straf 10.1 Flyvesikringstjenestepersonale, der overtræder bestemmelserne i  

 afsnit 5, 6 og 7, straffes med bøde.
 10.2 I øvrigt straffes overtrædelse af bestemmelserne i denne BL i medfør  

 af Luftfartslovens § 149, stk. 8, med bøde, hæfte eller fængsel i indtil 2  

 år.
11. Ikrafttræden 11.1 Denne BL træder i kraft den 28. april 1994.
 11.2 Samtidig ophæves BL 7-14, udgave 2, af 6. marts 1990.
Statens Luftfartsvæsen, den 6. april  

 1994 V.K.H.
Eggers /M.
Dambæk Bilag til BL 7-14 Eksempler på direkte udtrykte flyvekontrolinstruktioner:
TAXI.....KØR CLIMB.....STIG DESCEND.....GÅ NEDAD CROSS.....KRYDS TURN.....DREJ CONTACT.....KONTAKT REPORT.....RAPPORTER HOLD.....VENT GO AROUND.....OVERSKYD LINE-UP.....KØR IND PÅ BANEN Der lægges tryk på understregede stavelser.
 Eksempler på udtale af tal:
Trykket skal lægges på de stavelser, der er skrevet med store bogstaver * når tallet 9 står alene eller sidst i en gruppe, skal det altid  

 udtales NEJ-ner.
 Eksempler på udtale af talgrupper:
 Eksempler på tal, der angiver frekvenser :
 VHF-frekvenser med 25 kHz adskillelse angives højst med to tal efter  

 kommaet.
 Eksempler på tal ved angivelse af klokkeslet:
 Eksempler på standardord og -udtryk:
 Eks.
 AALBORG TOWER * ROSKILDE APPROACH * COPENHAGEN CONTROL * THISTED AFIS  

 *SONDRESTROM INFORMATION osv.
