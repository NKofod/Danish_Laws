 Værgen for en umyndiggjort person med en formue på 112.000 kr. søgte  

 frigivet 8.300 til anskaffelse af videomaskine.
 Civilretsdirektoratet tillod efter omstændighederne det ansøgte.
 Værgen for en 43-årig umyndiggjort person søgte om frigivelse af 8.300 kr.  

 til anskaffelse af en videomaskine til den umyndiggjorte.
 Den umyndiggjorte havde en formue på 112.000 kr. og var umyndiggjort på  

 grund af alkoholisme.
 Ansøgningen var begrundet med, at videomaskinen ville motivere den  

 umyndige til at blive hjemme om aftenen med sin samlever i stedet for at gå  

 ud og drikke.
 Uanset at videomaskiner betragtes som luksusbetonede anskaffelser, som der  

 som udgangspunkt ikke frigives midler til, jf. kommenterede Myndighedslov, 3.  

 udgave, side 225 f., tillod Civilretsdirektoratet efter omstændighederne det  

 ansøgte.
 Der blev lagt vægt på den umyndiggjortes personlige forhold og på, at der  

 var tale om en umyndiggjort og ikke en mindreårig.
 Ingen.
