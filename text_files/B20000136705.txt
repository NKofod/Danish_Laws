Bekendtgørelse om henlæggelse af  

 visse beføjelser til Erhvervsfremme Styrelsen I medfør af § 3, stk. 3, § 3a, stk. 2 og 3, § 5, stk. 3, § 6, stk.  

 3, § 9, stk. 2 og 4, § 9b, § 9c, §§ 10-13, § 13c, § 13d og § 16, stk. 4 i lov  

 om erhvervsfremme, jf. lovbekendtgørelse nr. 1088 af 29. november  

 2000, fastsættes:
 § 1. De beføjelser, der i henhold til  

 loven, er tillagt erhvervsministeren, bortset fra de i § 4, § 6, stk. 1 og 2  

 og § 9a anførte beføjelser, henlægges til Erhvervsfremme  

 Styrelsen.
 § 2. Afgørelser som Erhvervsfremme  

 Styrelsen træffer i medfør af lovens § 3a, stk. 2, § 6, stk. 3,  

 § 9b, § 9c og §§ 10-12  kan ikke indbringes for anden administrativ  

 myndighed, jf. dog stk. 3.
 Stk. 2. Afgørelser som Erhvervsfremme Styrelsen  

 træffer efter bemyndigelse i medfør af lovens §  9, stk. 2 kan  

 af den, afgørelsen vedrører, indbringes for Bevillingsudvalget.
 Stk. 3. Afgørelser i medfør af lovens § 10,  

 stk. 2, om akkreditering af laboratorier til teknisk prøvning mv. og  

 virksomheder og personer til certificering, inspektion,  

 miljøverifikation mv., og som indebærer afslag på eller  

 begrænsning af ansøgt akkreditering, suspendering eller  

 begrænsning af ansøgt akkreditering samt sletning i register  

 over laboratorier, der udfører laboratoriearbejde i henhold til  

 principperne om god laboratoriepraksis (GLP), kan af den, afgørelsen  

 vedrører, indbringes for Klagenævnet for Udbud.
 § 3. Bekendtgørelsen træder i kraft  

 den 1. januar 2001.
 Stk. 2. Samtidig ophæves § 2 i  

 bekendtgørelse nr. 99 af 16. februar 1998 om ikrafttrædelse af  

 lov om ændring af lov om erhvervsfremme, samt om henlæggelse af  

 visse beføjelser til Erhvervsfremme Styrelsen.
