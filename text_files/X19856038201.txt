 På baggrund af en henvendelse fra Oil Services A/S vedrørende  

 beregningen af ATP-bidrag for selskabets off-shore beskæftigede medarbejdere,  

 dvs. ansatte hvis normaltimetal udgør 12 timer pr. døgn i 14 dage efterfulgt  

 af en 14 dages hjemmeperiode, accepteret, at selskabet fremtidigt ved hver  

 lønudbetaling beregner et fuldt ATP-bidrag (efter 14-dages skemaet). Da  

 beregningen ikke tager højde for evt. ferie tillige aftalt, at selskabet kan  

 foretage en endelig beregning/regulering af årsbidraget for den enkelte  

 lønmodtager i forbindelse med indbetaling af ATP-bidrag for årets sidste  

 kvartal.
 Aftalen indebærer endelig, at der for off-shore ansatte, som samtidig  

 beskæftiges on-shore af selskabet, ikke skal beregnes bidrag til ATP for  

 beskæftigelse on-shore.
 Om selskabets beregning af ATP-bidrag blev det aftalt:
 - at selskabet forsøger at få gennemført en ændring af aflønningsformen  

 for de off-shore ansatte fra den nuværende ugentlige aflønning til en  

 14.dages aflønning.
 - at der ved hver lønudbetaling beregnes et fuldt ATP-bidrag, (efter  

 14-dages skemaet).
 - at selskabet, da beregningen ikke tager højde for evt. ferie, foretager  

 en endelig regulering/beregning af årsbidraget for den enkelte lønmodtager i  

 forbindelse med indbetalingen af ATP-bidrag for årets sidste kvartal.
 - at der for off-shore ansatte, som samtidig beskæftiges on-shore af  

 selskabet, ikke skal beregnes bidrag til ATP for beskæftigelsen on-shore.
 - at selskabet sikrer, at JDC's EDB-system kan undtage on-shore ansatte  

 for bidragsberegning, hvis de samtidig er off-shore ansatte.
