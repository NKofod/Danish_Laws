Indhold Forudsætninger ............. 3 Godkendelsesordningen ...... 3 Ansøgning om godkendelse ... 4 Prøvning ................... 5 Krav ....................... 6 Mærkning ................... 6 Kontrol .................... 6 Bemærkninger ............... 7 Gyldighed .................. 7 Gebyr ...................... 7 Offentliggørelse ........... 8 Bilag 1: Oversigt over de brandtekniske krav til overflader i BR-82 Bilag 2: Tillæg til de brandtekniske krav til udvendige vægoverflader i  

 BR-82 FORUDSÆTNINGER I BR-82, kap. 6.7.5 angives de generelle, brandmæssige krav til bygningers  

 udvendige og indvendige overflader.
 Kap. 6.7.5 lyder:
 »Stk. 1.  I bygninger med 1 etage skal udvendige  

 vægoverflader udføres mindst som klasse 2 beklædning.
Stk. 2.  I bygninger med mere end 1 etage skal udvendige  

 vægoverflader udføres mindst som klasse 1 beklædning.
Uden på væggen kan  

 anbringes en regnskærm med bagved liggende ventileret hulrum.
Regnskærmen  

 skal udføres mindst af klasse A materiale.
 Stk. 3.  I bygninger, hvor gulvet i øverste etage ligger  

 højst 22 m over terræn (højst 8 etager), kan der i forbindelse med ydervægge  

 udføres brystninger, ventilationslemme, altanskabe og tilsvarende mindre  

 partier som klasse 2 beklædning, når det samlede areal udgør højst 20 pct. af  

 ydervæggens areal, og når den lodrette udstrækning udgør højst 50 pct. af den  

 enkelte etages højde.
Stk. 4.  Indvendige vægoverflader og overflader på  

 lofter skal udføres mindst som klasse 1 beklædning.« I et vist omfang gælder krav, som afviger fra de generelle krav.
For de  

 bebyggelsesformer, som er omfattet af kap. 6.8 - kap. 6.18, fremgår de  

 gældende krav af bilag 1.
 For overflader i flugtveje (kap. 6.5) og i jordbrugserhvervenes avls og  

 driftsbygninger (kap. 6.19) gælder særlige krav.
 I bilag 2 er de generelle krav til udvendige vægoverflader nærmere belyst.
GODKENDELSESORDNINGEN Boligministeriets cirkulære af 20. november 1978 angiver retningslinjerne  

 for godkendelsesordningen.
 I det følgende beskrives de regler, som ansøgning om godkendelse af klasse  

 1 og klasse 2 beklædninger vil blive behandlet efter.
ANSØGNING OM GODKENDELSE Ansøgning om godkendelse skal, som anført i cirkulæret, sendes til:
Godkendelsesekretariatet for materialer og konstruktioner Postboks 54 DK-2970 Hørsholm tlf. (02) 86 55 33 Ansøgningen skal indeholde følgende:
 a Ansøgerens navn, adresse og telefonnummer.
 Såvel producent som forhandler (agent) kan optræde som ansøger.
Godkendelsen vil normalt blive stilet til ansøgeren.
Der er imidlertid  

 intet til hinder for, at godkendelsen kan stiles til en anden.
Eksempelvis  

 kan ansøgningen være indsendt af en forhandler, medens godkendelsen ønskes  

 stilet til producenten.
Hvis noget sådant ønskes, må det tydeligt fremgå af  

 ansøgningen, ligesom det skal være godtgjort, fx i form af et skrifligt  

 tilsagn, at den, som godkendelsen skal stiles til, er indforstået hermed.
 b Beklædningens navn og eventuelle typebetegnelse.
 c Producentens specifikation af beklædningen, dvs. oplysninger om dens  

 konstruktion, materialesammensætning, tykkelse og vægt.
 d Prøvningsattest.
Prøvningen skal udføres på et laboratorium, som kan anerkendes af  

 boligministeriet.
I de nordiske lande anvendes normalt følgende laboratorier:
 I Danmark:
Dantest Amager Boulevard 115 DK-2300 København S tlf. (01) 54 08 30 I Sverige:
Statens Provningsanstalt Laboratoriet for brandteknik Box 857 S-501 15 Borås tlf. (033) 10 20 00 I Norge:
SINTEF Norges branntekniske laboratorium N-7034 Trondheim - NTH tlf. (075) 95 190 I Finland:
Statens tekniska Forskningscentral Brandtekniska laboratoriet Stenkarlsvagen 4 SF-02150 Esbo 15 tlf. (90) 4561 Resultatet af prøvningen fremstilles i form af en prøvningsattest.
Det bemærkes, at prøvningsattesten tilhører rekvirenten af prøvningen.  

 Dette betyder bl.a., at prøvningslaboratoriet ikke automatisk sender kopi af  

 prøvningsattesten til MK-godkendelsessekretariatet.
Det betyder også, at hvis  

 ejeren af prøvningsattesten og ansøgeren af godkendelsen er to forskellige  

 juridiske personer, kan MK-godkendelsessekretariatet forlange  

 prøvningsattestens ejers skriftlige tilladelse til, at attesten anvendes i  

 godkendelsessagen.
 Prøvningsattesten må normalt højst være 1 år gammel på tidspunktet for  

 ansøgningen.
PRØVNING Prøvning af beklædningers brandbeskyttelsesevne foregår som angivet i:
- DS 1060.1, Brandteknisk prøvning.
Beklædninger.
Brandbeskyttelsesevne.
 DS 1060.1 er identisk med nordtest method NT FIRE 003.
 Prøvning af brændbare materialers brandtekniske egenskaber foregår som  

 angivet i:
- DS 1058.1, Brandteknisk prøvning.
Materialer.
Beklædninger og  

 overflader.
Antændelighed, - DS 1058.2, Brandteknisk prøvning.
Materialer.
Beklædninger og  

 overflader.
Brandudbredelse og røgudvikling og - DS 1058.3, Brandteknisk prøvning.
Materialer.
Beklædninger og  

 overflader.
Antændelsestemperatur og flammespredning.
 DS 1058.1 og DS 1058.2 er identiske med henholdsvis nordtest method NT  

 FIRE 002 og nordtest method NT FIRE 004.
KRAV Klassifikation af klasse 1 og klasse 2 beklædninger foregår i henhold til:
- DS 1065.2, Brandteknisk klassifikation.
Beklædninger.
Klasse 1 og klasse  

 2 beklædninger.
MÆRKNING Det vil være anført i godkendelsen som et vilkår, at beklædningen leveres  

 mærket - evt. på emballagen - med den betegnelse, som den er godkendt under.
KONTROL Det vil være anført i godkendelsen som et vilkår, at der træffes aftale  

 med et kontrolorgan, som kan anerkendes af boligministeriet, om løbende  

 kontrol med beklædningens brandtekniske egenskaber og med mærkningen.
 Samtlige prøvningslaboratorier, som er nævnt under ANSØGNING OM  

 GODKENDELSE, punkt d er anerkendt af boligministeriet til at føre kontrol på  

 dette område.
 For at begrænse omkostningerne ved kontrolordningen, tilstræbes det, at  

 kontrollen foregår hos producenten.
 Markedsføres en beklædning med en anden betegnelse end den, som benyttes  

 af producenten, må der enten træffes aftale om en særskilt kontrol med  

 beklædningen på ansøgerens lager, eller også må hele produktionen mærkes med  

 den betegnelse, som er anført i godkendelsen.
Der er truffet aftale med Dantest om, at der sendes en kopi af  

 kontrolaftalen til MK-godkendelsessekretariatet, så snart den er  

 underskrevet.
I de øvrige tilfælde påhviler det ansøgeren selv at sørge for,  

 at MK-godkendelsessekretariatet modtager en kopi.
 Det understreges, at kontrolaftalen skal være indgået, inden godkendelsen  

 kan udstedes.
BEMÆRKNINGER Prøvningsstandarderne og klassifikationsstandarden kan købes ved  

 henvendelse til:
Dansk Standardiseringsråd Aurehøjvej 12 Postboks 77 DK-2900 Hellerup tlf. (01) 62 93 15 Kravet i DS 1065.2, punkt 3.1 c til lagdelte beklædninger nødvendiggør, at  

 når lagdelingen ikke umiddelbart fremgår, som det fx er tilfældet med  

 overfladebrandimprægnerede brædder eller træbaserede plader, må  

 klassifikationen af overfladelaget som klasse A eller klasse B materiale ske  

 på den måde, at overfladelaget skæres fri og eksponeres på den overflade, som  

 herved fremkommer.
Det snit, der frigør overfladelaget, skal lægges parallelt  

 med beklædningens overflade og i mindst samme dybde som dybden af den  

 antændelse/beskadigelse, der er målt ved prøvningen af beklædningens  

 brandbeskyttelsesevne (DS 1060.1). Hvis overfladelaget ikke er tilstrækkeligt  

 tykt til at opfylde prøvningsstandardernes krav til prøvelegemernes tykkelse,  

 sammenlimes flere lag, indtil den nødvendige tykkelse er nået.
Ved prøvning i  

 forbindelse med den løbende kontrol følges samme fremgangsmåde.
Der vil med godkendelsen kun blive taget stilling til beklædningens  

 brandtekniske egenskaber i relation til byggelovgivningens krav.
Dette  

 betyder, at godkendelsen ikke kan tages som et udtryk for, at beklædningens  

 øvrige egenskaber, fx dens styrke, stivhed, hygrotermiske stabilitet og  

 holdbarhed, er tilfredsstillende.
GYLDIGHED Godkendelsen, som er bindende for bygningsmyndighederne, gives for en  

 periode af 3 år.
Efter udløbet af gyldighedsperioden kan godkendelsen  

 forlænges for en ny 3-års periode.
Ansøgning om fornyelse af godkendelsen  

 skal indsendes til MK-godkendelsessekretariatet ca. 6 måneder førend  

 godkendelsen udløber.
MK-godkendelsessekretariatet udsender normalt en  

 påmindelse herom.
GEBYR Ifølge punkt IV, næstsidste afsnit i cirkulæret om  

 godkendelsesordningerne, vil der for behandlingen af godkendelsesansøgninger  

 blive opkrævet et gebyr, der fastsættes af boligministeriet.
Gebyrerne, som pristalsreguleres een gang årligt, er fastsat i  

 gebyrklasser, der afhænger af sagernes karakter.
Gebyret for godkendelse af  

 beklædninger udgør for tiden (1983) kr. 8.100,-.
 For fornyelse af godkendelsen og for mindre ændringer inden det normale  

 udløb af en periode betales et gebyr, der svarer til halvdelen af det  

 gældende førstegangsgebyr.
OFFENTLIGGØRELSE Den færdige godkendelse trykkes i Byggedata og sendes til samtlige  

 kommuner.
 Opmærksomheden henledes på, at der kan bestilles et oplag af godkendelsen  

 hos:
Byggecentrum Vester Voldgade 94 1552 København V tlf. (01) 12 73 73 Nærmere oplysning om ordningen kan fås hos Byggecentrum.
Omtale af materialet eller konstruktionen som godkendt af boligministeriet  

 må kun ske med angivelse af godkendelsens sagsnummer.
Gengivelse af  

 godkendelsen må kun ske ved gengivelse af godkendelsen i sin helhed.
Oversigt over de brandtekniske krav til overflader i BR-82 MK 6.00/006 På steder, hvor der stilles krav om, at udvendige overflader skal udføres  

 mindst som klasse 1 beklædning, er der følgende principielle løsninger:
 På steder, hvor der stilles krav om, at udvendige overflader skal udføres  

 mindst som klasse 2 beklædning, er der følgende principielle løsninger:
