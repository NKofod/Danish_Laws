 I henhold til § 2, stk. 4, i lov om sygeplejersker, jf. lovbekendtgørelse  

 nr. 66 af 27. februar 1979, som ændret ved § 35 i lov nr. 217 af 23. april  

 1986, fastsættes:
Uddannelsens formål og struktur § 1.  Formålet med uddannelsen til sygeplejerske er,  

 at den studerende udvikler og tilegner sig personlige og faglige  

 kvalifikationer til at udøve virksomhed som sygeplejerske.
Formålet er  

 endvidere, at den studerende erhverver forudsætninger for at samarbejde, for  

 at forny sig fagligt i takt med den videnskabelige og samfundsmæssige  

 udvikling samt for at udvikle sygeplejefaget.
 § 2.  Uddannelsen til sygeplejerske foregår ved  

 uddannelsesinstitutioner med en hertil godkendt uddannelsesordning, jf. § 10.
 Stk. 2.  Uddannelsen, der er af 45 måneders varighed,  

 består af teori- og praktikuddannelse i forholdet 5:4.
Uddannelsens indhold og tilrettelæggelse § 3.  Uddannelsen indeholder teori- og  

 praktikuddannelse i sundheds- og sygepleje i forhold til raske mennesker,  

 mennesker, hvis sundhedstilstand er truet, og mennesker med akut og kronisk,  

 somatisk og psykisk sygdom og i forhold til mennesker i alle aldersgrupper, i  

 private hjem, på arbejdspladser, på sygehuse og andre institutioner.
 Stk. 2.  Uddannelsen opbygges af 3 afsnit, der hvert er  

 af 1 til 11/2 års varighed, og omfatter uddannelse i sygeplejerskens  

 sundhedsfremmende og -bevarende, forebyggende, behandlende, lindrende og  

 rehabiliterende opgaver, herunder de dermed forbundne koordinerende og  

 undervisende funktioner.
Stk. 3.  Uddannelsen tilrettelægges således, at der  

 indledes med et afsnit om almene sygeplejerskefunktioner.
De efterfølgende to  

 afsnit omfatter sygeplejerskens specifikke opgaver, og de tilrettelægges med  

 stigende sværhedsgrad og således, at sidste afsnit tillige omfatter  

 selvstændig varetagelse af sygeplejerskevirksomhed.
 § 4.  Teoriuddannelsen består af følgende fagområder,  

 som hver for sig udgør ca. følgende procentdele af den samlede  

 teoriundervisning:
 Sundheds- og sygeplejefagets teori og metode samt epidemiologi,  

 sygdomslære, ernæringslære, farmakologi, samfunds-, arbejds- og miljømedicin  

 m.fl.: 60 pct.
 Anatomi, fysiologi, fysik, kemi, biokemi, mikrobiologi, klinisk kemi,  

 genetik m.fl.: 20 pct.
 Psykologi, pædagogik, sociologi, kommunikation, sundheds- og  

 socialvæsenets struktur og funktion, herunder lovgivning, forvaltningslære  

 samt idehistorie og etik m.fl.: 20 pct.
 Stk. 2.  Den nærmere tilrettelæggelse af  

 teoriundervisningen og dennes fordeling i uddannelsen fastlægges i en  

 uddannelsesordning, jf. § 10.
 § 5.  Praktikuddannelsen består af følgende  

 hovedområder, som hver for sig skal udgøre ca. følgende procentdele af den  

 samlede praktikuddannelse:
 Stk. 2.  Den enkelte uddannelsesinstitution  

 tilrettelægger praktikuddannelsen ud fra lokale muligheder dog således, at  

 mindst 20 pct. af praktikuddannelsestiden finder sted i social- og  

 sundhedssektoren uden for sygehusvæsenet.
 Stk. 3.  Praktikuddannelsen består af længerevarende  

 forløb, hvori indgår arbejdsfunktioner i sygepleje.
 Stk. 4.  Praktikuddannelsen tilrettelægges således, at  

 den fordeler sig med ca. 25 pct. i 1. afsnit, ca. 30 pct. i 2 afsnit og ca.  

 45 pct. i 3. afsnit af uddannelsen.
 Stk. 5.  Den nærmere tilrettelæggelse af  

 praktikuddannelsen og dennes fordeling i uddannelsen fastlægges i en  

 uddannelsesordning, jf. § 10.
Bedømmelse § 6.  De kvalifikationer, der er erhvervet ved  

 uddannelsen, dokumenteres ved prøver i forbindelse med teoriuddannelsen og  

 ved standpunktsbedømmelser i forbindelse med praktikuddannelsen.
§ 7.  Prøverne er interne eller eksterne.
Interne  

 prøver bedømmes af eksaminator(er) og en eller flere censorer, der er udpeget  

 af uddannelsesinstitutionen.
Eksterne prøver bedømmes af eksaminator(er) og  

 en eller flere censorer, der er beskikket af Undervisnings- og  

 Forskningsministeriet efter indstilling fra uddannelsesinstitutionen.  

 Censorerne beskikkes for en periode af 3 til 5 år.
 Stk. 2.  Bedømmelsen ved interne og eksterne prøver  

 udtrykkes ved den til enhver tid gældende karakterskala efter de fælles  

 bestemmelser for de højere uddannelsesinstitutioner, for tiden 13-skalaen.  

 Interne prøver kan dog bedømmes ved bestået/ikke bestået.
 Stk. 3.  Ved standpunktsbedømmelser anvendes  

 bestået/ikke bestået.
 § 8.  Der afholdes eksterne prøver ved afslutningen af  

 hvert af de 3 uddannelsesafsnit, der er nævnt i § 3. Der eksamineres ved hver  

 prøve i stof fra de tre fagområder, der er nævnt i § 4.
Stk. 2.  Der afgives standpunktsbedømmelser i relation  

 til afslutningen af praktikuddannelsen i hvert af de 3 uddannelsesafsnit.
I  

 udarbejdelsen og afgivelsen af standpunktsbedømmelserne deltager de(n) for  

 praktikuddannelsen ansvarlige sygeplejerske(r) og en sygeplejelærer fra  

 uddannelsesinstitutionen.
 Stk. 3.  Samtlige prøver og standpunktsbedømmelser skal  

 bestås.
Stk. 4.  En prøve er bestået, når der er opnået  

 karakteren 6 eller derover eller bedømmelsen bestået.
Hver prøve bestås for  

 sig.
Beståede prøver kan ikke tages om.
En studerende kan højst indstille sig  

 til samme prøve tre gange.
 Stk. 5.  Uddannelsesinstitutionen kan tillade  

 indstilling en fjerde gang, når der foreligger særlige omstændigheder.
 Stk. 6.  Studerende, der ikke har bestået en  

 standpunktsbedømmelse, kan vurderes endnu en gang efter fornyet gennemgang af  

 praktikuddannelsen efter uddannelsesinstitutionens bestemmelse.
 Stk. 7.  Studerende, der ikke har bestået en  

 standpunktsbedømmelse anden gang, kan vurderes en tredie gang ved en ekstern  

 praktisk prøve, hvor bedømmelsen bestået/ikke bestået anvendes.
 § 9.  Uddannelsesinstitutionen udsteder bevis for  

 gennemført uddannelse til sygeplejerske med angivelse af resultaterne af  

 aflagte prøver og standpunktsbedømmelser.
 Stk. 2  De færdiguddannede har ret til autorisation i  

 henhold til § 2, stk. 1, i lov om sygeplejersker.
Andre bestemmelser § 10.  Uddannelsesinstitutionen udarbejder de nærmere  

 regler om uddannelsen i en uddannelsesordning og sikrer, at uddannelsen  

 opfylder EF-direktiver for sygeplejersker med ansvar for den almene sundheds-  

 og sygepleje.
 Stk. 2.  Ud over, hvad der fremgår af bestemmelserne i  

 denne bekendtgørelse, skal uddannelsesordningen indeholde:
 Stk. 3.  Uddannelsesordningen godkendes af ministeriet,  

 og for så vidt angår nr. 1, 2, 3 og 4 efter indhentet udtalelse fra  

 Sundhedsstyrelsen.
 Stk. 4.  Ændringer i uddannelsesordningen træder i kraft  

 ved et uddannelsesafsnits begyndelse.
§ 11.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 Stk. 2.  Ministeriet kan dispensere fra bekendtgørelsens  

 bestemmelser, når det findes begrundet i usædvanlige forhold.
 § 12.  Uddannelsesinstitutionerne kan i hvert enkelt  

 tilfælde eller ved almindelige bestemmelser godkende, at gennemførte/beståede  

 uddannelseselementer fra en anden dansk eller udenlandsk  

 uddannelsesinstitution træder i stedet for uddannelseselementer, der er  

 omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået enten efter  

 bestemmelserne om den pågældende uddannelse eller efter denne bekendtgørelse.  

 Bedømmelsen overføres som bestået, medmindre den træder i stedet for en  

 karakter og er givet efter samme bestemmelser, som karakterer givet efter  

 denne bekendtgørelse.
§ 13.  Klage over uddannelsesinstitutionernes  

 afgørelser i henhold til denne bekendtgørelse indgives til  

 uddannelsesinstitutionen.
Hvis en klage ikke tages til følge, og klageren  

 fastholder klagen, videresender uddannelsesinstitutionen klagen - bilagt en  

 udtalelse - til ministeriet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Ikrafttræden m.v.
 § 14.  Bekendtgørelsen træder i kraft den 1. august  

 1990.
 Stk. 2.  Følgende bestemmelser ophæves:
Stk. 3.  Uddannelsesinstitutionerne fastsætter i  

 uddannelsesordningen overgangsregler for studerende, der har påbegyndt  

 uddannelsen før 1. august 1990, og som ønsker at afslutte uddannelsen efter  

 de nye regler.
Studerende, der har påbegyndt uddannelsen før 1. august 1990  

 efter anordning af 29. januar 1979 om sygeplejerskeuddannelsen, har ret til  

 at afslutte uddannelsen efter denne anordning frem til 1. januar 1995.
