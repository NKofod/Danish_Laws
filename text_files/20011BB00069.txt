Fremsat den 23. oktober 2001 af  

 Søren Søndergaard (EL) og Frank&nbsp  

 ;Aaen (EL) Forslag til folketingsbeslutning om psykologbehandling som  

 valgfrit alternativ til fængselsstraf  i tilfælde af vold i  

 hjemmet Folketinget pålægger regeringen inden udgangen  

 af indeværende folketingssamling at fremsætte fornødne  

 lovforslag og foretage nødvendige administrative ændringer, der  

 sikrer, at der indføres psykologbehandling som valgfrit alternativ til  

 fængselsstraf i de sager, hvor den ene part i et ægteskab eller  

 parforhold forbryder sig voldeligt mod ægtefælle eller samlever  

 og dømmes herfor efter straffelovens § 244 eller § 245. Dom i henhold  

 til § 245 forudsætter dog særligt formildende  

 omstændigheder, for at den dømte kan vælge  

 psykologbehandling i stedet for straf.
Bemærkninger til  

 forslaget Både Landsforeningen Hjælp  

 Voldsofre og Mødrehjælpen har gennemført projekter, der  

 har dokumenteret, at psykologisk behandling af mænd, som anvender vold  

 i parforhold og i ægteskab, kan have en særdeles stor effekt og  

 medvirke til at fjerne volden helt fra disse forhold.
Derfor er det oplagt at  

 sikre, at tilbud om psykologbehandling stilles til rådighed for alle,  

 som dømmes for disse forhold.
Formålet med at gøre psykologbehandling til  

 et alternativ til almindelig straf er, at det kan medvirke til at fremkalde  

 anmeldelser til politiet, fordi det giver anmelderen/offeret sikkerhed for,  

 at vedkommende ikke med en anmeldelse uden videre sender sin partner i  

 fængsel.
Visheden om, at en anmeldelse fører til  

 fængselsstraf for partneren/ægtefællen kan gøre en  

 anmeldelse ekstra belastende   særligt i forhold, hvor der er  

 børn.
Flere anmeldelser kan medvirke til at bringe omfanget af  

 vold i hjemmet frem i lyset og skabe øget viden om vold og de  

 mekanismer, som skaber volden.
Denne viden kan anvendes i det forebyggende  

 arbejde.
Forslaget vil medvirke til, at volden i hjemmet kan  

 bekæmpes så hurtigt som muligt.
Dette skal ske af hensyn til  

 offeret, men også af hensyn til eventuelle børn, der oplever en  

 voldelig far, og hvordan han løser problemer.
Børn, som vokser  

 op i voldelige hjem, løser ofte selv problemer gennem anvendelse af  

 vold, og dermed kan volden indgå i den sociale arv og gentage sig i  

 generation efter generation.
Flere og tidligere anmeldelser kan føre til, at der  

 gribes ind over for volden, inden den har udviklet sig til at være  

 helbreds- og livstruende.
Dette vil selvsagt være til stor fordel for  

 voldsofferet, men vil også være til fordel for  

 voldsudøveren, idet det fører til, at der gribes ind, inden han  

 er kommet ud i en uoverskuelig situation.
En psykologisk behandling vil kunne  

 hjælpe ham til at optræde på en anden og mere  

 hensigtsmæssig måde i tilspidsede situationer, men det  

 kræver ofte, at der er et vist pres på den pågældende  

 til at indgå i en psykologisk behandling.
Når en voldshandling anmeldes, skal  

 voldsudøveren derfor stilles for retten og dømmes, hvis der er  

 tilstrækkelige beviser, men dommen skal gøres betinget, hvis  

 voldsudøveren straks accepterer en psykologisk behandling under tilsyn  

 af kriminalforsorgen.
Dette skal være situationen, hvis personen  

 dømmes efter straffelovens § 244. Hvis han dømmes efter § 245,  

 skal domstolene have mulighed for i særlige tilfælde af  

 formildende omstændigheder at give voldsmanden samme mulighed.
På  

 samme måde skal domstolene ved gentagne overtrædelser af § 244  

 kun i særlige tilfælde give voldsmanden mulighed for psykologisk  

 behandling som alternativ til frihedsberøvelse.
Skriftlig  

 fremsættelse Søren Søndergaard (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om psykologbehandling  

 som valgfrit alternativ til fængselsstraf  i tilfælde af vold i  

 hjemmet.
(Beslutningsforslag nr.
B 69).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
