Cirkulære om aftale om mulighed for forlængelse af midlertidige ansættelser, som følge af forsinkelser opstået i forbindelse med covid-19 (LC/CO10s forhandlingsområde) Generelle bemærkninger 1. Skatteministeriet, Medarbejder- og Kompetencestyrelsen på den ene side og CO10 - Centralorganisationen af 2010 og Lærernes Centralorganisation på den anden side har indgået vedlagte aftale af 28. august 2020 om mulighed for forlængelse af midlertidige ansættelser som følge af forsinkelser opstået i forbindelse med covid-19.
Ikrafttræden Cirkulæret har virkning fra den 28. august 2020.
Skatteministeriet, Medarbejder- og Kompetencestyrelsen, den 7. september 2020 Martin Strandby Nielsen Bilag 1 Aftale om mulighed for forlængelse af midlertidige ansættelser som følge af forsinkelser opstået i forbindelse med covid-19 (LC/CO10s forhandlingsområde) - § 1. Aftalen omfatter medarbejdere, der er ansat i uddannelsesstillinger eller tidsbegrænsede forskerstillinger i henhold til følgende aftaler:
 Organisationsaftale for undervisere ved erhvervsakademier og professionshøjskoler (LC/CO10´s forhandlingsområde) (Medst. nr. 022-20)  Organisationsaftale for kandidater i sygepleje ansat som videnskabeligt personale med forsknings- og undervisningsopgaver ved universiteter (Modst. nr. 063-19) § 2. Arbejdsgiver kan efter ansøgning fra medarbejderen, og efter en konkret og individuel vurdering, forlænge tidsbegrænsede ansættelser med den periode, som medarbejderen måtte have været hjemsendt som følge af covid-19.
 Stk. 2. Såfremt særlige hensyn gør sig gældende, fx at medarbejderens forskning bliver påvirket ud over hjemsendelsesperioden, kan arbejdsgiver efter ansøgning fra medarbejderen, og efter en konkret og individuel vurdering, forlænge ansættelsesperioden yderligere.
 § 3. Aftalen har virkning fra underskriften og kan af parterne skriftligt opsiges med 6 måneds varsel.
