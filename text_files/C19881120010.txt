På initiativ af Det kriminalpræventive Råd nedsattes i 1975 et udvalg, der  

 fik til opgave at inspirere til iværksættelse af en kriminalpræventiv indsats  

 i landets kommuner.
Kriminalforsorgen var repræsenteret i udvalget.
Udvalget tog i sine overvejelser udgangspunkt i det synspunkt, at en  

 kriminalpræventiv indsats, især over for børn og unge, må forudsætte et  

 samarbejde mellem flere implicerede myndigheder.
I overensstemmelse hermed  

 udarbejdedes der en arbejdsmodel, der bygger på et struktureret samarbejde  

 mellem social- og sundhedsforvaltningen, skole- og fritidsforvaltningen og  

 politet, det såkaldte SSP-samarbejde.
Det kriminalpræventive Råd udsendte i  

 1977 en pejce, der nærmere beskrev den af udvalget foreslåede arbejdsmodel og  

 opfordrede til lokalt at nedsætte kriminalpræventive kontaktudvalg med  

 repræsentation fra ovennævnte myndigheder.
Det fremgik af pjecen, at de  

 kriminalpræventive kontaktudvalg efter Det kriminalpræventive Råds opfattelse  

 ikke i almindelighed burde omfatte andre medlemmer, idet man befrygtede, at  

 arbejdet i så fald ville blive uoverskueligt.
Det anførtes dog, at det kunne  

 være hensigtsmæssigt, at repræsentanter for kriminalforsorgen deltager i  

 udvalgets arbejde, i hvert fald i byer, hvor kriminalforsorgen har  

 afdelinger.
 I de forløbne ca. 10 år er der etableret SSP-samarbejde i flertallet af  

 landets kommuner.
Kriminalforsorgen deltager i SSP-samarbejdet i meget varierende omfang.
I  

 visse områder deltager kriminalforsorgen meget aktivt, i andre områder mindre  

 aktivt og i nogle områder står kriminalforsorgen helt uden for samarbejdet.
Direktoratet har på en række møder med Det kriminalpræventive Råd og  

 formanden for Det kriminalpræventive Råds SSP-udvalg nærmere drøftet  

 kriminalforsorgens deltagelse i det lokale SSP-samarbejde.
Der har her været  

 enighed om ønskeligheden af, at kriminalforsorgen deltager mere aktivt i  

 SSP-samarbejdet, og at det tilstræbes, at deltagelse sker efter følgende  

 retningslinier:
 1. Medlemsskab af SSP-udvalgene eller af en permanent  

 SSP-arbejdsgruppe, i hvert fald i de kommuner, hvor kriminalforsorgen har  

 afdelinger eller lokalkontorer, samt i andre større byer.
 2. Deltagelse i oplysnings- og foredragsvirksomhed.
 3. Deltagelse i visitationsgrupper under SSP-udvalgene  

 på forsøgsbasis i udvalgte områder.
For så vidt angår pkt. 3 er formålet med sådanne visitationsgrupper, at  

 man i et tværfagligt forum kan drøfte mulighederne for at iværksætte de mest  

 hensigtsmæssige foranstaltninger over for unge, der har været involveret i  

 kriminalitet.
De nærmere retningslinier for forsøgsordningen er p.t. under  

 overvejelse.
Når overvejelserne er tilendebragt, vil direktoratet orientere  

 nærmere herom.
 Det er tanken at iværksætte forsøgsordningen i 3 nærmere bestemte områder  

 i landet i løbet af efteråret 1988.
Anders Troldborg /Annette Esdorf Til kriminalforsorgens afdelinger.
