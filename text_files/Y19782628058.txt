 Et forsikringsselskabs ensidige ændring af vilkår i en  

 forsikringsaftale til ugunst for forsikringstageren anset for at være i strid  

 med god markedsføringsskik, da der ikke i forsikringsaftalen var udtrykkelig  

 hjemmel til en sådan ændring.
B.
Standardkontrakter 1. Et forsikringsselskabs ensidige ændring af policens  

 bestemmelser Et forsikringsselskab udsendte til forsikringstagere, der havde tegnet  

 ejendomsforsikring, en cirkulæreskrivelse, ifølge hvilken selskabet ville  

 lade dækning for tæringsskader på rør og varmtvandsbeholder bortfalde ved  

 policens førstkommende forfaldsdag.
Det var anført i skrivelsen, at opståede  

 tæringsskader reelt hører under begrebet vedligeholdelse, og sådanne udgifter  

 kan der normalt ikke ydes forsikringsmæssig dækning for.
En forsikring dækker  

 uforudseelige skader og ikke slitage, som med sikkerhed kan påvises efter års  

 forløb.
 De pågældende forsikringstageres police indeholdt følgende bestemmelse:
»Forsikringen er uopsigelig, sålænge der i ejendommen indestår  

 prioritet til Jens P.
Koch & Co.
A/S, Odense, og/eller 4. prioritet til  

 Provinsbankernes Reallånefond, hvorefter den fornyes automatisk for et år ad  

 gangen i overensstemmelse med bestemmelserne i forsikringsaftalelovens §  

 31.« Efter nogle forsikringstagere havde klaget over selskabets fremgangsmåde,  

 blev sagen forelagt for Assurandør-Societetet, som udtalte, at man var enig  

 i, at selskabet ikke ville kunne ændre vilkårene for forsikringen til skade  

 for forsikringstagerne, sålænge forsikringen er uopsigelig, og sålænge der  

 ikke i forsikringsvilkårene er en udtrykkelig hjemmel til - trods denne  

 omstændighed - at foretage ændringer.
 På denne baggrund udtalte Forbrugerombudsmanden, at han fandt selskabets  

 udsendelse af cirkulæreskrivelsen for at være i strid med kravet i  

 markedsføringslovens § 1 om god markedsføringsskik og henstillede, at  

 selskabet tilbagekaldte skrivelsen over for samtlige forsikringstagere.
 Dette erklærede selskabet sig indforstået med.
 (* 1): Beretning fra Forbrugerombudsmanden 1977-78, s. 19.
