(Til alle amtsråd og  

 kommunalbestyrelser) I medfør af aftale af 28. november 1989, der er indgået mellem  

 Undervisningsministeriet og Lærernes Centralorganisation, fastsættes følgende  

 regler om lønanciennitet for folkeskolens tjenestemænd:
Almindelige bestemmelser om lønanciennitet § 1.  En tjenestemands lønanciennitet er den forløbne  

 tid efter det tidspunkt, fra hvilket han er eller efter reglerne i dette  

 cirkulære anses for at være indtrådt i den lønramme, hvortil hans stilling er  

 henført.
Lønancienniteten regnes fra den 1. i en måned.
 § 2.  En tjenestemand optjener lønanciennitet svarende  

 til det tidsrum, i hvilket han varetager sin stilling.
Stk. 2.  Den tid, i hvilken en tjenestemand udfører  

 tjeneste med mindst 15/37 - dog indtil 31. juli 1990 med mindst 15/38 - af  

 fuld tjenestetid eller gør midlertidig tjeneste i anden stilling i henhold  

 til tjenestemandslovens § 11, indgår uafkortet i lønancienniteten.
Det samme  

 gælder fravær efter gældende regler under ferie, sygdom, svangerskab, fødsel  

 og fravær under adoption eller under aftjening af værnepligt samt fravær  

 under suspension eller under ekstraordinær tjenestefrihed, for hvilken det i  

 medfør af tjenestemandslovens § 58, stk. 4, er bestemt, at tjenestemanden  

 bevarer lønancienniteten.
 Stk. 3.  Den tid, i hvilken en tjenestemand udfører  

 tjeneste med en tjenestetid, der er nedsat til mindre end den i § 2, stk. 2,  

 1. punktum anførte, indgår tilsvarende nedsat i lønancienniteten.
 § 3.  En tjenestemand indplaceres ved ansættelsen på  

 det første løntrin i den lønramme, som stillingen er henført til, hvis ikke  

 andet følger af reglerne i denne aftale.
 Stk. 2.  Den lønmæssige placering inden for lønrammer,  

 der består af mere end et løntrin, fastsættes i forhold til den opnåede  

 lønanciennitet, således at tjenestemanden efter hver 2 års opnået  

 lønanciennitet henføres til aflønning på det nærmest højere løntrin inden for  

 lønrammen, medmindre en anden periode eller andet lønforløb er fastsat ved  

 særskilt aftale.
Fastsættelse af forhøjet lønanciennitet ved  

 ansættelse som Personer uden fastsat lønanciennitet § 4.  Ved ansættelse som småbørnslærerinde eller  

 lærer/overlærer af personer, der ikke tidligere har fået fastsat  

 lønanciennitet af en offentlig myndighed, medregnes følgende virksomhed i  

 lønancienniteten:
- undervisningsvirksomhed ved offentligt godkendte skoler og  

 eksamenskurser, bortset fra undervisningsvirksomhed i børnehaveklasser, - anden ansættelse efter endt lærereksamen, såfremt læreruddannelse har  

 været en forudsætning for beskæftigelsen, - værnepligtstjeneste efter afsluttet læreruddannelse.
 Stk. 2.  Ved ansættelse som børnehaveklasseleder af  

 personer, der ikke tidligere har fået fastsat en lønanciennitet af en  

 offentlig myndighed, medregnes følgende virksomhed i lønancienniteten:
- undervisningsvirksomhed i børnehaveklasser ved offentligt godkendte  

 skoler, - pædagogisk virksomhed ved offentligt anerkendte institutioner.
 - værnepligtstjeneste efter endt uddannelse.
Personer med fastsat lønanciennitet § 5.  Ved ansættelse som småbørnslærerinde eller  

 lærer/overlærer af personer, der tidligere i tilsvarende stillinger har fået  

 fastsat en lønanciennitet af en offentlig myndighed, lægges denne  

 lønanciennitet til grund.
Hertil lægges efterfølgende virksomhed:
- undervisningsvirksomhed ved offentligt godkendte skoler og  

 eksamenskurser, bortset fra undervisningsvirksomhed i børnehaveklasser, - anden ansættelse efter endt lærereksamen, såfremt læreruddannelse har  

 været en forudsætning for beskæftigelsen, - værnepligtstjeneste efter endt uddannelse - tjenestefrihed til videre uddannelse ved godkendte  

 videreuddannelsesinstitutioner for lærere.
Stk. 2.  Ved ansættelse som børnehaveklasseleder af  

 personer, der tidligere i tilsvarende stilling har fået fastsat en  

 lønanciennitet af en offentlig myndighed, lægges denne til grund.
Hertil  

 lægges efterfølgende virksomhed:
- undervisningsvirksomhed i børnehaveklasser ved offentligt godkendte  

 skoler, - pædagogisk virksomhed ved offentligt anerkendte institutioner, - værnepligtstjeneste efter endt uddannelse.
Opgørelse af lønancienniteten § 6.  Ved opgørelse af den anciennitetsgivende  

 virksomhed efter §§ 4 og 5 gælder:
- kun beskæftigelse efter det fyldte 22. år kan medregnes, - beskæftigelsen skal have haft en varighed af mindst 3 måneder og et  

 omfang som beskrevet i § 2, stk. 2, - undervisning fra sommerferiens slutning til næste sommerferies  

 begyndelse regnes for 12 måneder, - skolesommerferien medregnes ved vikariater, der er påbegyndt inden  

 sommerferien, hvis vikariatet har haft en varighed af mindst 3 måneder op til  

 eller på begge sider af sommerferien, - i den endelige beregning ses bort fra dageantal mindre end 1 måned (= 30  

 dage).
Fastsættelse af forhøjet lønanciennitet ved  

 ansættelse i andre § 7.  I forbindelse med ansættelse som tjenestemand af  

 personer, som under virksomhed uden for folkeskolen har erhvervet en særlig  

 arbejdsmæssig erfaring eller særlige kvalifikationer af betydning for  

 arbejdets udførelse, kan lønancienniteten regnes fra et tidspunkt før  

 ansættelsestidspunktet.
 § 8.  Forhøjet lønanciennitet kan tillægges personer,  

 der genansættes som tjenestemænd i folkeskolen, under hensyntagen til  

 tidspunktet for og varigheden af den forudgående ansættelse samt eventuelle  

 uden for folkeskolen erhvervede særlige arbejdsmæssige erfaringer af  

 betydning for arbejdets udførelse.
Lønanciennitet ved direkte overgang til  

 anden stilling inden for § 9.  En tjenestemand, der overgår til ansættelse i en  

 anden tjenestemandsstilling, der er henført til samme lønramme som den  

 hidtidige, får ved ansættelsen samme lønanciennitet, som er opnået under  

 ansættelsen i den hidtidige stilling.
 § 10.  En tjenestemand, der overgår til lønmæssig  

 placering i en højere lønramme end den hidtidige, får en lønanciennitet, som  

 svarer til, at han opnår den løn inden for den højere lønramme, der ligger  

 nærmest over den senest opnåede løn i den lavere lønramme.
Stk. 2.  Lønnen, der lægges til grund ved lønmæssig  

 placering i henhold til stk. 1, omfatter årslønnen i lønrammerne med  

 eventuelt generelt og særligt tillæg.
Der bortses dog fra særlige tillæg, som  

 har til forudsætning, at der gælder en særlig arbejdsmæssig forpligtelse,  

 f.eks. i form af rådighedstjeneste eller opgaver ud over normal tjeneste.  

 Lønmæssig placering kan dog ikke ske på et skalatrin i den højere lønramme  

 under det sidst opnåede skalatrin i den lavere lønramme.
Stedtillæg tages  

 ikke i betragtning.
 Stk. 3.  Lønancienniteten i den højere lønramme  

 fastsættes i øvrigt sådan, at tjenestemanden, såfremt han i sit hidtidige  

 lønforløb ved alderstillæg ville have opnået en løn inkl. særligt tillæg som  

 nævnt i stk. 2, der svarer til eller er højere end den løn med eventuelt  

 særligt tillæg, som han oppebærer efter placering i den højere lønramme, fra  

 samme tidspunkt opnår alderstillæg inden for den højere lønramme.
 Stk. 4.  En tjenestemand, som efter at have gjort  

 tjeneste i en stilling i lavere lønramme på ny overgår til en stilling i  

 højere lønramme, kan tillægges forhøjet lønanciennitet i henhold til § 8.
 § 11.  En tjenestemand, der overgår til en stilling, i  

 hvilken oprykning fra en lønramme til en højere ifølge lov, aftale eller  

 anden godkendt ordning finder sted efter anciennitet og under forudsætning af  

 tilfredsstillende tjenstlige forhold, og som er klassificeret med en højere  

 slutløn end den hidtidige stilling, placeres inden for den nye stillings  

 samlede lønforløb i overensstemmelse med reglerne i § 10, stk. 1 - 3.
§ 12.  En tjenestemand, der overgår til en stilling,  

 som er henført til en lavere lønramme end den hidtidige, får samme  

 lønanciennitet, som han ville have haft, såfremt han på det tidspunkt, da  

 hans indtræden i den højere lønramme fandt sted, var overgået til en stilling  

 i den lavere lønramme.
Den dertil svarende lønanciennitet i den lavere  

 lønramme forøges med den lønanciennitet, der er optjent under den  

 tilbagelagte ansættelse i den højere lønramme.
 Stk. 2.  Ved overgang til en stilling som nævnt i § 11,  

 men som er klassificeret med en lavere slutløn end den hidtidige, foretages  

 lønmæssig placering inden for den nye stillings samlede lønforløb i  

 overensstemmelse med stk. 1.
Særregel ved ansættelse i stillinger som  

 lærer/overlærer ved en fast § 13.  Ved ansættelse i en stilling som  

 lærer/overlærer ved en fast øvelsesskole i lønrammerne 18/24/28 eller som  

 førstelærer (enelærer) i folkeskolen i lønrammerne 19/24/28 tillægges  

 tjenestemanden samme lønanciennitet, som han har eller ville få tillagt i en  

 stilling som lærer/overlærer i lønrammerne 13/21/23/24.
 Stk. 2.  Ved overgang fra en stilling som  

 lærer/overlærer ved en fast øvelsesskole i lønrammerne 18/24/28 eller som  

 førstelærer (enelærer) i folkeskolen i lønrammerne 19/24/28 til en stilling  

 som lærer/overlærer i lønrammerne 13/21/23/24 beregnes lønancienniteten efter  

 reglerne i § 12.
Personlige tillæg § 14.  Såfremt en tjenestemand, der i medfør af  

 tjenestemandslovens §§ 12 og 13 sammenholdt med § 59, stk. 2, eller i øvrigt  

 af anden ham utilregnelig årsag er overgået til ansættelse i en stilling i en  

 lavere lønramme end den hidtidige, ville have opnået alderstillæg under  

 fortsat ansættelse i den hidtidige stilling, indgår sådant alderstillæg i  

 opgørelsen af lønforskel, der udlignes gennem ydelse af personligt tillæg i  

 henhold til tjenestemandslovens § 55.
Dokumentation for lønanciennitet § 15.  Ved fratræden har den ansatte krav på  

 dokumentation for den opnåede lønanciennitet.
Ikrafttrædelses- og overgangsregler § 16.  Cirkulæret har virkning fra den 1. januar 1990.
 Stk. 2.  Samtidig ophæves cirkulære af 16. december 1975  

 om lønanciennitet for folkeskolens tjenestemænd samt senere ændringer hertil  

 frem til dette cirkulæres ikrafttræden den 1. januar 1990.
 P.m.v.
 e.b.
Kirsten Lippert fm.
