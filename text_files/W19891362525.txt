 Anmodning om dispensation fra tidsfrist m.h.t. blodprøvning for  

 Aujeszkys sygdom, idet ansøgningen var indgivet efter de to første måneder  

 efter toårsfristens udløb.
Ved skrivelse af 3. juli 1989 har De på vegne af Vagn Kjær anmodet om  

 dispensation fra tidsfristen i § 5, stk. 2, i bekendtgørelse nr. 917 af 15.  

 december 1987 om Aujeszkys sygdom Det er oplyst, at den Vagn Kjær tilhørende svinebesætning senest er  

 blodprøvet den 2. februar 1987, og at Veterinærdirektoratet ved skrivelse af  

 8. juni 1989 har afvist at meddele dispensation fra prøvefristen under  

 henvisning til overskridelsens varighed.
 Veterinærdirektoratet har overfor ministeriet oplyst, at man efter  

 sædvanlig praksis kun meddeler dispaensation som er ansøgt inden for de  

 første to måneder efter toårsfristen.
 Under hensyn hertil, og idet Landbrugsministeriet ikke finder at kunne  

 tillægge den manglende påmindelsesskrivelse fra Danske Slagterier nogen vægt,  

 finder Landbrugsministeriet ikke grundlag for at ændre den af  

 Veterinærdirektoratet ved skrivelse af 8. juni 1989 trufne afgørelse.
P.
M.
V.
E.
B.
 Bekendtgørelse nr. 917 af 15. december 1987 om Aujeszkys sygdom § 5, stk.  

 2, er siden ophævet og erstattet af bekendtgørelse nr. 109 af 19. februar  

 1990 § 12, stk. 3.
