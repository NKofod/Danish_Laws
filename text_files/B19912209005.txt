 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til laborant.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er det Faglige Udvalg for Laborantuddannelsen.
 § 2.  For uddannelsen gælder bekendtgørelsen om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning forerhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 koordineret skoleundervisning og praktikuddannelse opnår erhvervskompetence  

 som laborant.
 Uddannelsens varighed og struktur m.v.
 § 4.  Uddannelsen varer i alt 3 år og 20 uger.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 Stk. 4.  Uddannelsesaftale indgås normalt til  

 påbegyndelse senest 1. februar eller senest 1. september.
 Stk. 5.  Ved afslutningen af 2., 3. og 4. skoleperiode  

 afholdes skriftlige og mundtlige prøver, jf. §§ 28-30.
 Stk. 6.  Ved afslutningen af 5. skoleperiode afholdes  

 afsluttende eksamen, jf. §§ 29-30.
§ 5.  Skoleundervisningen efter 1. skoleperiode varer  

 70 uger.
Skoleundervisning og praktikuddannelse veksler som anført nedenfor:
Fritagelse for dele af uddannelsen § 6.  Elever med studenter-, hf-, htx-, hhx-eksamen  

 eller andre med tilsvarende kvalifikationer fritages for 1. og 2.  

 skoleperiode.
Elever med grundskolens 10. klasse eller med tilsvarende  

 kvalifikationer fritages for 1. skoleperiode.
 Stk. 2.  Elever, der har gennemført 2. skoleperiode i  

 andre erhvervsuddannelser, kan fritages for tilsvarende gennemførte  

 læreplansfag.
 Stk. 3.  Det faglige udvalg kan efter en konkret  

 bedømmelse fritage en elev helt eller delvist for praktikuddannelse, hvor  

 eleven har gennemført praktikuddannelse i et andet nordisk land eller  

 EF-land.
 Stk. 4.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Formålet med laborantuddannelsen er at uddanne  

 laboranter på en helhedsorienteret og selvstændiggørende måde, således at  

 laboranten bibringes generelle og specifikke færdigheder, der gør laboranten  

 i stand til at honorere de krav, laboratoriearbejdet stiller.  

 Laborantuddannelsen skal bibringe eleverne forudsætninger for at udføre  

 drifts- og kontrolanalyser, deltage i produktudvikling og videnskabelig  

 forskning samt indarbejde nyt apparatur og nye metoder.
Eleverne skal igennem  

 den praktiske og teoretiske uddannelse bibringes sådanne færdigheder, at  

 laboranten bliver i stand til at planlægge, udføre og dokumentere  

 laboratoriefagligt arbejde på sikker og forsvarlig vis.
Uddannelsen skal  

 desuden give eleven en forståelse for, hvordan laboratoriearbejdet indgår i  

 en større sammenhæng med henblik på at sikre størst mulig faglig  

 fleksibilitet.
Eleven skal endvidere opnå en sådan viden om arbejdsmiljø og  

 sikkerhed, at den enkelte får forudsætninger for at tage almindelige  

 forholdsregler og forebygge uheld samt handle korrekt, hvis uheld indtræffer.
Skoleundervisningen § 8.  Undervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på - at give eleven fornødne generelle og specielle kvalifikationer, herunder  

 at give eleverne - forudsætninger for at varetage de funktioner, uddannelsen tager sigte  

 på, bl.a. forudsætninger for at kunne udføre drifts- og kontrolanalyser,  

 deltage i produktudvikling og videnskabelig forskning samt indarbejde nyt  

 apparatur og nye metoder samt, - forudsætninger til at kunne planlægge, udføre og dokumentere  

 laboratoriefagligt arbejde på sikker og forsvarlig vis, - at give eleverne forudsætninger for at fortsætte i en videregående  

 uddannelse, - at bidrage til elevens personlige udvikling, - at give eleven forståelse af samfundet og dets udvikling, herunder  

 virksomhedernes og de ansattes rolle i en erhvervs- og samfundsmæssig  

 sammenhæng, samt af arbejdsmarkedsforhold, - at give eleven en sådan viden om arbejdsmiljø og sikkerhed, at den  

 enkelte får forudsætninger for at tage almindelige forholdsregler og  

 forebygge uheld samt handle korrekt, hvis uheld indtræffer, og - at give eleven et sådant kendskab til studieteknik og jobsøgning, at  

 dette kan forøge elevens muligheder for at gennemføre uddannelsen samt  

 elevens muligheder for ansættelse i erhvervslivet.
 Stk. 2.  Undervisning skal indeholde teoretisk og  

 praktisk indlæring og skal give indsigt i laborantens arbejdsfunktioner og  

 arbejdsområder.
 § 9.  Undervisningen omfatter følgende grundfag: 1)  

 Fysik. 2) Kemi. 3) Matematik. 4) Dansk A (80 timer). 5) Engelsk (fremmedsprog  

 B). 6) Informationsbehandling. 7) Teknisk databehandling. 8)  

 Mikrobiologi/bioteknologi. 9) Sundhed.
 Stk. 2.  Mål, indhold og vejledende undervisningstid for  

 de enkelte grundfag følger reglerne om grundfag.
 § 10.  Undervisningen indeholder følgende områdefag  

 med den anførte vejledende uddannelsestid og de undervisningsmål, der er  

 beskrevet i stk. 2 - 8:
Stk. 2.  Målet med undervisningen i områdefaget kemi er  

 at uddybe undervisningen i grundfaget kemi og derved give eleven et sådant  

 kendskab til den praktisk anvendte kemi, at eleven kan anvende det ved  

 løsning af laborantopgaver.
Undervisningen skal tilgodese:
- at eleven opnår kendskab til den kemi og de kemiske reaktioner, som skal  

 anvendes ved løsning af faglige praktiske problemstillinger, - at eleven opnår kendskab til faglig relevant uorganisk og organisk  

 stofkemi, - at eleven opnår kendskab til faglig relevante kemiske reaktioner, og - at eleven kan anvende det erhvervede kendskab til stofkemi og reaktioner  

 ved løsning af faglige praktiske problemstillinger.
Stk. 3.  Målet med undervisningen i områdefaget  

 mikrobiologi er at uddybe undervisningen i grundfaget  

 mikrobiologi/bioteknologi og derved give eleven et sådant udvidet kendskab  

 til den praktisk anvendte mikrobiologi, at eleven kan anvende det ved løsning  

 af laborantopgaver.
Undervisningen skal tilgodese:
- at eleven opnår kendskab til mikroorganismer, herunder  

 rendyrkningsmetoder, identifikation og hurtigmetoder, og - at eleven gennem faglige praktiske øvelser lærer at anvende særlige  

 teknikker ved mikrobiologisk laboratoriearbejde.
Stk. 4.  Målet med undervisningen i områdefaget  

 bioteknologi er at uddybe undervisningen i grundfaget  

 mikrobiologi/bioteknologi og derved give eleven et sådant kendskab til den  

 praktisk anvendte bioteknologi, at eleven kan anvende det ved løsning af  

 laborantopgaver indenfor fagområdet.
Undervisningen skal tilgodese:
- at eleven opnår kendskab til bioteknologiske principper i laboratoriet,  

 og - at eleven gennem praktiske øvelser lærer at anvende udvalgte  

 bioteknologiske teknikker samt forstår de sikkerhedsmæssige aspekter i  

 forbindelse hermed.
Stk. 5.  Målet med undervisningen i områdefaget  

 laboratoriesikkerhed er, at eleven bliver sikkerhedsbevidst og derved undgår  

 at påføre sig selv og andre skader, både under uddannelsesforløbet, og under  

 senere erhvervsarbejde.
Undervisningen skal tilgodese:
- at eleven opnår viden om gældende regler indenfor sikkerhedsområdet, - at eleven opnår en paratviden, så eleven umiddelbart kan gribe ind for  

 at standse og afhjælpe uheld forårsaget af de mest almindelige kemikalier og  

 laboratorieprocedurer, - at eleven opnår viden om, hvor information om metoder, stoffer og  

 materialer kan findes, - at eleven i praksis bliver i stand til at vurdere og anvende  

 laboratoriesikkerhedsmateriale, og - at eleven bliver i stand til at håndtere og bortskaffe affald på  

 forsvarlig vis og i overensstemmelse med gældende regler.
Stk. 6.  Målet med undervisningen i områdefaget  

 laboratorieteknik er at give eleven et sådant kendskab til  

 laboratorietekniske arbejdsmetoder og operationer, at eleven kan anvende det  

 ved løsning af laborantopgaver.
Undervisningen skal tilgodese:
- at eleven kan udføre almindelige enhedsoperationer i forbindelse med  

 analyse- og præparationsteknik, - at eleverne bliver i stand til at arbejde præcist og nøjagtigt ved  

 udførelse af almindeligt laboratoriearbejde, og - at eleverne kan udføre og dokumentere almindeligt laboratoriearbejde  

 efter analyseforskrifter og ved anvendelse af relevant udstyr.
Stk. 7.  Målet med undervisning i områdefaget  

 apparatlære er at give eleven et sådant kendskab til almindeligt forekommende  

 instrumenter i laboratoriet, at eleven kan anvende disse ved løsning af  

 laborantopgaver.
Undervisningen skal tilgodese:
- at eleven opnår kendskab til teorien bag fysik og fysisk/kemiske  

 målemetoder, - at eleven opnår viden om opbygning og virkemåde af almindeligt  

 forekommende laboratorieinstrumenter, og - at eleven i praksis kan anvende et bredt udsnit af laboratorieudstyr.
Stk. 8.  Målet med undervisningen i områdefaget  

 laboratorieberegninger/statistik er at give eleven et sådant kendskab til  

 beregningsmetoder, at eleven kan anvende dette ved løsning af laborantopgaver  

 samt vurdere resultatet af den løste opgave.
Undervisningen skal tilgodese:
- at eleven kan løse de beregningsmæssige opgaver, som eleven stilles  

 overfor i det kemiske, fysiske og biologiske laboratorium, og - at eleven kan udføre simple statistiske beregninger og vurdere  

 foreliggende analysedata.
 § 11.  Undervisningen omfatter følgende obligatoriske  

 specialefag:
Stk. 2.  Målet med undervisningen i specialefaget  

 bioteknologi er at bibringe eleven kendskab til biokemi og biokemiske  

 arbejdsmetoder, således at eleven selvstændigt kan arbejde med  

 mikrobiologiske og genteknologiske metoder.
Undervisningen skal tilgodese:
 - at eleven opnår viden om den kemiske struktur af kulhydrater, proteiner,  

 lipider og enzymer samt disse stoffers omsætning og udnyttelse i levende  

 organismer, herunder viden om cellens opbygning og funktion.
- at eleven får et grundigt kendskab til mikrobiologiske begreber og  

 arbejdsmetoder, således at eleven kan planlægge, gennemføre og dokumentere en  

 specifik mikrobiologisk undersøgelse, og - at eleven får kendskab til nucleinsyrernes opbygning, den genetiske  

 kodes opbygning og funktion samt opøver færdigheder i genteknologiske  

 teknikker.
Stk. 3.  Målet med undervisningen i specialefaget  

 instrumentteknik er at sætte eleven i stand til selvstændigt at kunne anvende  

 apparattekniske analysemetoder.
Undervisningen skal tilgodese:
- at eleven får kendskab til de principper, der knytter sig til  

 instrumenternes virkemåde, således at eleven sættes i stand til at anvende  

 den erhvervede viden i forbindelse med tilrettelæggelse og udførelse af  

 målinger samt til det efterfølgende beregnings- og vurderingsarbejde, - at eleven bliver i stand til at anvende elementær fejlsøgningsteknik, og - at eleven opnår viden om anvendelse af relevante datastyringsteknikker.
 Stk. 4.  Målet med undervisningen i specialefaget  

 kemiteknologi er at bibringe eleven et bredt kendskab til kemiske operationer  

 og den tilhørende dokumentation, således at eleven selvstændigt kan udføre og  

 vurdere disse.
 Undervisningen skal tilgodese:
- at eleven får kendskab til syntesemetoder, - at eleven får kendskab til prøveforberedelsesmetoder, - at eleven får kendskab til kvalitetssikring, herunder prøvetagning, - at eleven får kendskab til metodevalidering, beregning og  

 resultatvurdering samt det deraf følgende beregnings- og vurderingsarbejde,  

 og - at eleven kan anvende statistiske metoder i forbindelse med kemiske  

 operationer.
Valgfag § 12.  Undervisningen i valgfag følger § 14 i  

 hovedbekendtgørelsen.
Der anvendes ca. 10,8 uger til valgfag.
Undervisningsplan § 13.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Delmål og øvrige rammer 2. skoleperiode § 14.  Undervisningen i 2. skoleperiode skal sikre - at eleven opnår grundlæggende viden om almindeligt forekommende  

 arbejdsprocesser og arbejdsmetoder inden for laborantområdet, - at eleven opnår en bred grundviden, som modner og motiverer eleven med  

 henblik på det senere uddannelsesforløb, og - at eleven bl.a. ved afprøvning af evner og interesser, får et godt  

 grundlag for at vælge og fagligt at indgå i 3. skoleperiode.
 Stk. 2.  Følgende grundfag afsluttes i 2. skoleperiode:
 Stk. 3.  Følgende grundfag indgår i 2. skoleperiode med  

 den angivne vejledende uddannelsestid:
 Stk. 5.  Til valgfag anvendes der ca. 3,5 uger.
 3. skoleperiode.
 § 15.  Undervisningen i 3. skoleperiode skal gennem  

 praktik og teori give eleven en sådan grundlæggende viden og praktisk  

 erfaring, at eleven under behørig vejledning vil være i stand til på  

 sikkerhedsmæssig forsvarlig vis at udføre det mest almindelige  

 laboratoriearbejde på et fysisk, kemisk eller biologisk laboratorium.
 Stk. 2.  Følgende grundfag afsluttes i 3. skoleperiode:
 Stk. 3.  Følgende grundfag indgår i 3. skoleperiode med  

 den angivne vejledende uddannelsestid:
 Stk. 4.  Følgende områdefag indgår i 3. skoleperiode med  

 den angivne vejledende uddannelsestid:
 Stk. 5.  Til valgfag anvendes ca. 3,1 uger.
 4. skoleperiode.
 § 16.  Undervisningen i 4. skoleperiode skal give  

 eleverne en sådan udbygget viden og praktisk erfaring indenfor relevante  

 fagområder, at eleverne vil være i stand til at udføre laboratoriearbejde på  

 et fysisk, kemisk eller biologisk laboratorium.
 Stk. 2.  Følgende grundfag afsluttes i 4. skoleperiode  

 med angivet vejledende uddannelsestid:
 Stk. 3.  Følgende områdefag afsluttes i 4. skoleperiode  

 med angivet vejledende uddannelsestid:
 Stk. 4.  Følgende områdefag indgår desuden i 4.  

 skoleperiode med den angivne vejledende uddannelsestid:
Stk. 5.  I 4. skoleperiode indgår 2 af eleven valgte  

 specialefag.
Hvert specialefag har en vejledende uddannelsestid på hver 3,2  

 uger.
Elevens valg foretages blandt:
 Stk. 6.  Til valgfag anvendes ca. 2,1 uger.
 5. skoleperiode.
 § 17.  Undervisningen i 5. skoleperiode skal  

 overvejende være projektorienteret med stor grad af selvstændigt arbejde, og  

 dermed skabe grundlaget for, at eleven kan planlægge, udføre og dokumentere  

 arbejde af laboratoriefaglig karakter, samt kunne deltage i  

 udviklingsopgaver.
 Stk. 2.  Følgende områdefag afsluttes i 5. skoleperiode  

 med angivet uddannelsestid:
Stk. 3.  I 5. skoleperiode afsluttes det resterende af  

 de i § 16, stk. 5, nævnte specialefag.
Vejledende uddannelsestid 5,7 uger.
 Stk. 4.  Til valgfag anvendes ca. 2,1 uger.
Praktikuddannelsen § 18.  Det overordnede mål med praktikopholdet er at  

 give eleven en så alsidig oplæring som muligt.
Laboranteleven skal dels opnå  

 en vis arbejdsrutine og dermed fortrolighed med udførelsen af laboratoriets  

 arbejdsopgaver, dels gives mulighed for en vis faglig fordybelse i en eller  

 flere arbejdsområder og fagdiscipliner.
Praktikstedet skal tilse, at  

 laboranteleven får en sådan instruktion, at eleven bibringes en grundlæggende  

 forståelse af de arbejdsopgaver laboranteleven udfører.
Det skal være med til  

 at sikre en korrekt og forsvarlig arbejdsudførelse.
 § 19.  I praktikuddannelsen skal eleven opnå indsigt i  

 laborantens arbejdsområder i et fysisk, kemisk eller biologisk laboratorium.
 Stk. 2.  Ved uddannelsesaftalens indgåelse eller senest  

 ved elevens start på første praktikophold, udarbejder virksomheden og eleven  

 en uddannelsesplan, som sikrer et uddannelses- og tidsforløb, hvor eleven får  

 indblik i et bredt udsnit af laboratoriearbejde.
 Stk. 3.  I den første praktikperiode før 2. skoleperiode  

 skal eleven orienteres om de arbejdsopgaver, som forekommer under  

 uddannelsen, og under instruktion beskæftiges med enkle arbejdsdiscipliner.
 Stk. 4.  I de praktikperioder, der følger efter et  

 skoleophold, skal uddannelsen i virksomheden endvidere tilrettelægges  

 således, at skoleundervisningen og praktikuddannelsen supplerer hinanden, og  

 således at eleven videreudvikler de færdigheder og rutiner, som er gennemført  

 i den foregående skoleperiode.
 Stk. 5.  Det skal tilstræbes, at uddannelsen på  

 virksomheden tilrettelægges sådan, at der arbejdes efter stigende  

 sværhedsgrad, således at eleven ved afslutningen af sidste praktikophold  

 opnår et niveau, der svarer til en uddannet laborant.
Stk. 6.  Under praktikuddannelsen arbejdes der med de  

 normalt forekommende arbejdsopgaver inden for uddannelsen.
I øvrigt kan  

 eleven beskæftiges med relevante arbejdsopgaver/-discipliner:
eller Stk. 7.  Under praktikopholdene indskærpes  

 nødvendigheden af, at de sikkerhedsregler, der gælder i virksomheden, vedr.  

 personlig sikkerhed og sikkerhed overfor udstyr, værktøj og maskiner,  

 efterleves.
Stk. 8.  Tilrettelæggelse af praktikforløbet mellem 3.  

 og 4. skoleperiode skal så vidt muligt sigte på, at eleven får en alsidig  

 oplæring og opnår en vis arbejdsrutine og fortrolighed med udførelse af  

 praktikstedets forskellige arbejdsopgaver.
Arbejdsopgaverne skal knytte an  

 til mindst 3 af følgende emner inden for gruppen »alment laboratorie- og  

 driftsarbejde«.
- fremstilling af reagenser, - fremstilling af næringssubstrater, - titrering, - kemiske enhedsoperationer til opkoncentrering, - rensning og isolering af kemiske substanser, - analytisk eller præparativ kromatografi, - spektrofotometrimålinger, - viskositet og brydningsindeks, - kimtælling, - sterilisering og sterilkontrol, - arbejde med radioaktivt mærkede substanser, - prøveudtagning, - dyrebiologiske arbejdsmetoder, - fotoarbejde, - sikkerhed i laboratoriet, - anvendelse af EDB, - arbejdsplanlægning, og - indkøb af varer og laboratorieudstyr.
Stk. 9.  Tilrettelæggelse af praktikforløbet mellem 4.  

 og 5. skoleperiode skal sikre, at eleven får en dyberegående forståelse for  

 de forskellige opgaver, der knytter sig til laboratoriearbejdet.  

 Arbejdsopgaverne bør såvidt muligt relatere sig til mindst 2 af de  

 obligatoriske specialefag, eleven gennemgår i uddannelsens skoleforløb.
Det  

 vil være formålstjenligt, at eleven får et indblik i tidssvarende  

 arbejdsteknikker og metoder og lærer at betjene analyseapparatur, herunder  

 stifter bekendtskab med fejlfinding.
Hermed sikres en grundig indsigt i såvel  

 de praktiske som de teoretiske elementer i arbejdet, ligesom det vil fremme  

 elevens alsidighed og helhedsforståelse.
For at bibringe eleven en mere  

 overordnet forståelse for arbejdsgangene i laboratoriet bør eleven bibringes  

 forudsætninger for at deltage ved laboratoriets planlægning af  

 arbejdsopgaver, herunder vareindkøb og indkøb af laboratorieudstyr.
Målet med  

 dette uddannelsesforløb er, at eleven får en solid arbejdsrutine og en sådan  

 forståelse for og indsigt i laboratoriearbejdet, at eleven kan planlægge,  

 udføre, vurdere og dokumentere arbejdsopgaverne på en sikker og forsvarlig  

 måde.
 Stk. 10.  I det samlede uddannelsesforløb skal eleven  

 opnå forudsætninger for, at kunne udarbejde en afsluttende specialeopgave i  

 det valgte specialefag, jf. § 30.
 Stk. 11.  Laborantuddannelsen efter 2. skoleperiode skal  

 påbegyndes senest 5 år, efter at denne periode er gennemført.
 § 20.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3 i hovedbekendtgørelsen.
§ 21.  Ved afslutningen af en praktikperiode, undtagen  

 den sidste, meddeler virksomheden til skolen og eleven, hvilke arbejdsområder  

 og funktioner eleven har været beskæftiget med i praktikperioden.
I denne  

 erklæring anføres endvidere, om praktikvirksomheden skønner, om eleven har  

 særligt behov med hensyn til skoleundervisning.
 Stk. 2.  Virksomheden udsteder i overensstemmelse med  

 hovedbekendtgørelsen en afsluttende praktikerklæring, når praktiktiden i en  

 virksomhed er afsluttet.
Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 2, jf. § 24, stk. 4, i  

 hovedbekendtgørelsen.
Praktikvirksomheden kan rekvirere blanketterne på  

 skolen.
 Bedømmelse og uddannelsesbeviser m.v.
Uddannelsesbevis § 22.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået erhvervskompetence som laborant.
 Stk. 2.  Uddannelsesbeviset udstedes, når skolebeviset  

 er udstedt, jf. § 23, og afsluttende praktikerklæring er udstedt, jf. § 21,  

 stk. 2, samt når eksamen i grundfag, områdefag og specialefag er bestået, jf.  

 §§ 28-31.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 23.  Når samtlige skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Udstedelse af skolebevis kræver, at de  

 eksaminer, der er omtalt i §§ 28-30, er bestået, jf. § 31.
 Stk. 3.  Skolebeviset skal indeholde:
 Stk. 4.  Hvis betingelserne for at udstede skolebevis  

 ikke er opfyldt, jf. stk. 2, udsteder skolen en skolevejledning, jf. § 26,  

 stk. 3.
 Stk. 5.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemførte undervisning.
 Eksamensbeviser m.v.
§ 24.  Senest ved afslutningen af sidste skoleperiode  

 i uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Hvis et fag ikke er afsluttet med eksamen,  

 giver skolen ved uddannelsens afslutning eleven bevis for den gennemførte  

 undervisning med angivelse af den opnåede karakter, hvis karakteren ikke  

 fremgår af skolebeviset.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemførte undervisning.
Skolens bedømmelse § 25.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og give grundlag for udstedelse af skolevejledning,  

 samt evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 23.
Skolevejledning § 26.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelserne for udstedelse af  

 skolebevis, jf. § 23, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 27.  Ved karaktergivning i grundfag, områdefag og  

 specialefag anvendes 13-skalaen, jf. § 17 i eksamensbekendtgørelsen.
Afsluttende bedømmelse § 28.  Skolen afholder ved afslutningen af 2.  

 skoleperiode eksamen i et af følgende grundfag:
 Udvælgelse af eksamensfaget sker ved lodtrækning, der foretages af  

 Undervisnings- og Forskningsministeriet.
 Stk. 2.  Skolen afholder ved afslutningen af 3.  

 skoleperiode mundtlig eksamen i grundfaget kemi.
 Stk. 3.  Skolen giver i øvrigt karakterer i de grundfag,  

 som ikke afsluttes med eksamen efter stk. 1 og 2.
 Stk. 4.  For valgfag foretages bedømmelse efter reglerne  

 om disse fag.
 § 29.  I 4. skoleperiode afholdes en skriftlig eksamen  

 af 4 timers varighed i områdefaget Kemi samt en mundtlig eksamen i  

 områdefaget Mikrobiologi.
 Stk. 2.  I 5. skoleperiode afholdes en mundtlig eksamen  

 i et af følgende 2 områdefag:
 Udvælgelse af eksamensfaget sker ved lodtrækning, der foretages af  

 Undervisnings- og Forskningsministeriet.
 Stk. 3.  Skolen giver i øvrigt karakterer i de  

 områdefag, der ikke afsluttes med eksamen efter stk. 1 og 2.
 Stk. 4.  De skriftlige opgaver i områdefag stilles af en  

 opgavekommission nedsat af Undervisnings- og Forskningsministeriet.
 Stk. 5.  Der afholdes eksamen 2 gange årligt normalt i  

 ugerne 23/24 samt i ugerne 50/51. De endelige datoer for eksamen fastsættes  

 af Undervisnings- og Forskningsministeriet.
 Stk. 6.  Udpegning af censorer og bedømmelse af de  

 skriftlige prøver følger reglerne i eksamensbekendtgørelsen.
 § 30.  I 4. skoleperiode gennemfører eleven en  

 specialeopgave i hvert af de to valgte specialefag, blandt:
 Stk. 2.  I 5. skoleperiode gennemfører eleven en  

 afsluttende specialeopgave i det resterende specialefag, jf. stk. 1.
 Stk. 3.  Specialeopgaverne, jf. stk. 1 og 2, omfatter:
- at eleven i samarbejde med skolen og eventuelt praktikvirksomheden  

 formulerer specialeopgaven, - at eleven indsamler og bearbejder data, - at eleven ved anvendelse af tværfaglig viden bruger de erhvervede  

 kvalifikationer i specialeopgaven, - at eleven anvender tidssvarende teknologier, metoder, teknikker samt  

 økonomiske parametre, - at eleven udarbejder den for specialeopgaven nødvendige dokumentation, - at eleven gør brug af konsulentbistand (praktikvirksomhed), og - at eleven kan præsentere specialeopgaven både skriftligt og mundtligt  

 således, at specialeopgaven giver grundlag for bedømmelse af eleven i  

 relation til uddannelsens mål.
 Stk. 4.  Den afsluttende specialeopgave i 5.  

 skoleperiode tilrettelægges i et samarbejde mellem skole og elev og eventuelt  

 praktikvirksomheden, som et særligt forløb, der kan påbegyndes i  

 praktikperioden mellem 4. og 5. skoleperiode.
 Stk. 5.  Hvis specialeopgaven udføres som gruppearbejde,  

 skal opgaven udformes således, at det er muligt at bedømme den enkelte elevs  

 præstation.
Stk. 6.  Specialeopgaverne, jf. stk. 1-2, afleveres som  

 en skriftlig rapport med tilhørende dokumentation.
Specialeopgaverne anses  

 for færdige, når de er afleveret til skolen inden for den fastsatte  

 tidsfrist.
Hvis en elev ønsker tidsfristen forlænget, kan dette kun ske efter  

 en forud indhentet tilladelse fra skolen.
Forlængelse gives kun, hvis skolen  

 finder, at eleven har en rimelig grund dertil eller på grund af sygdom.
 Stk. 7.  Skolen udpeger i samarbejde med det lokale  

 uddannelsesudvalg 2 censorer i henhold til eksamensbekendtgørelsen.
 Stk. 8.  Bedømmelsen af samtlige specialeopgaver sker ud  

 fra en helhedsvurdering af såvel den skriftlige fremstilling som den  

 mundtlige eksamen.
Stk. 9.  Der afholdes en mundtlig prøve i  

 specialeopgaverne.
Den mundtlige prøve, der varer ca. 25 minutter skal tage  

 udgangspunkt i elevens fremlæggelse af specialeopgaven, herunder planlægning,  

 gennemførelse og konklusioner.
 Stk. 10.  Karakteren for den mundtlige prøve fastsættes  

 i overensstemmelse med eksamensbekendtgørelsen.
 § 31.  For at bestå eksamen skal karakteren i den  

 afsluttende specialeopgave, jf. § 30, stk. 2 og 9, være mindst 6.
 Stk. 2.  For at bestå eksamen skal gennemsnittet af flg.  

 karakterer være mindst 6:
Stk. 3.  Beregning af eksamenskarakterer foretages af  

 skolen.
Skolen indsender resultatet af beregningen og oplysning om de enkelte  

 karakterer til det faglige udvalg.
 § 32.  Skolen skal tilbyde elever, der ikke består  

 eksamen som laborant, en ny eksamen, evt. efter supplerende  

 skoleundervisning.
 Stk. 2.  Adgang til sygeeksamen følger Undervisnings- og  

 Forskningsministeriets regler om eksamen.
Ikrafttrædelses- og overgangsbestemmelser § 33.  Bekendtgørelsen træder i kraft den 15. august  

 1991 og har virkning fra den 1. januar 1991 til den 1. juli 1996, således at  

 uddannelsen efter denne bekendtgørelse kan påbegyndes indtil denne dato.
 Stk. 2.  Bekendtgørelse nr. 509 af 22. juli 1987 om  

 uddannelse af laboranter ophæves.
 Stk. 3.  Elever, der senest den 31. december 1990 har  

 påbegyndt uddannelse efter den i stk. 2 nævnte bekendtgørelse, kan dog  

 fortsætte efter de hidtil gældende regler med de ændringer, der følger af  

 bekendtgørelse om overgangsordninger vedrørende erhvervsuddannelserne.
 § 34.  Elever, der har gennemført 1. halvdel af en  

 efg-basisuddannelse indenfor handels- og kontorområdet eller  

 levnedsmiddelområdet, er fritaget for 1. skoleperiode.
 Stk. 2.  Elever, der har gennemført en af følgende  

 efg-basisudannelser fritages for 1. og 2. skoleperiode:
