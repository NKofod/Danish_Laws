Betænkning afgivet af Skatteudvalget den 22. november 2018 Betænkning over Forslag til lov om ændring af kildeskatteloven og forskellige andre love (Initiativer mod sort arbejde m.v.) [af skatteministeren (Karsten Lauritzen)]:
1. Ændringsforslag Skatteministeren har stillet 3 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af skatteministeren, tiltrådt af udvalget:
1) I den under nr. 3 foreslåede § 86 B ændres i stk. 3, 2. pkt., »til told- og skatteforvaltningen« til: »efter 1. pkt.« [Sproglig forbedring] Til § 2 2) Nr. 3 affattes således:
»3. I § 4, stk. 1, 1. pkt., ændres »§ 3« til: »§ 3, stk. 1, nr. 1-10,«.« [Lovteknisk ændring] 3) I det under nr. 4 foreslåede § 4, stk. 1, 6. pkt., ændres »§ 3, stk. 1, nr. 11, og stk. 4 i relation hertil,« til: »§ 3, stk. 1, nr. 11,«.
[Lovteknisk ændring] Bemærkninger Til nr. 1 Det foreslås, at der foretages en sproglig forbedring af den foreslåede lovtekst.
Der er alene tale om en præcisering, der indebærer, at det af bestemmelsen entydigt kommer til at fremgå, hvilken udgift der skal refunderes, og til hvem.
Dette sikres ved at henvise til 1. pkt., hvor det både fremgår, hvilken ydelse arbejdsgiveren har pligt til at refundere, og at ydelsen er afholdt af told- og skatteforvaltningen.
 Den foreslåede ændring ændrer ikke på lovforslagets indhold.
Til nr. 2 Det foreslås at nyaffatte ændringen, så henvisningen til »og stk. 2-4, i relation hertil« udgår, da henvisningen anses for en unødig præcisering.
§ 3, stk. 2-4, i lov om et indkomstregister omhandler nogle yderligere oplysninger, der skal indberettes, når den indberetningspligtige foretager indberetning af oplysninger efter samme lovs § 3, stk. 1, nr. 1-10. Det giver dermed sig selv, at indberetningen af disse yderligere oplysninger skal indberettes inden for fristen for indberetning af oplysninger efter § 3, stk. 1, nr. 1-10, i lov om et indkomstregister.
Det er dermed unødvendigt at præcisere, at oplysninger efter § 3, stk. 2-4, i lov om et indkomstregister i relation til indberetning af oplysninger efter samme lovs § 3, stk. 1, nr. 1-10, skal ske inden for samme frist som indberetning af oplysninger efter lovens § 3, stk. 1, nr. 1-10.
 Det foreslås derfor, at denne præcisering udgår.
 Den foreslåede ændring ændrer ikke på lovforslagets indhold.
Til nr. 3 Det foreslås, at henvisningen til »og stk. 4 i relation hertil« udgår, da henvisningen anses for en unødig præcisering.
§ 3, stk. 4, i lov om et indkomstregister omhandler nogle yderligere oplysninger, der skal indberettes, når den indberetningspligtige foretager indberetning af oplysninger efter samme lovs § 3, stk. 1, nr. 11. Det giver dermed sig selv, at indberetningen af disse yderligere oplysninger skal indberettes inden for fristen for indberetning af oplysninger efter § 3, stk. 1, nr. 11, i lov om et indkomstregister.
Det er dermed unødvendigt at præcisere, at oplysninger efter § 3, stk. 4, i lov om et indkomstregister i relation til indberetning af oplysninger efter samme lovs § 3, stk. 1, nr. 11, skal ske inden for samme frist som indberetning af oplysninger efter lovens § 3, stk. 1, nr. 11.
 Det foreslås derfor, at denne præcisering udgår.
 Den foreslåede ændring ændrer ikke på lovforslagets indhold.
4. Udvalgsarbejdet Lovforslaget blev fremsat den 3. oktober 2018 og var til 1. behandling den 24. oktober 2018. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og skatteministeren sendte den 28. juni 2018 dette udkast til udvalget, jf.
SAU alm. del  bilag 226, folketingsåret 2017-18. Den 4. oktober 2018 sendte Skatteministeriet høringssvarene og et høringsnotat til udvalget.
Bilag Under udvalgsarbejdet er der omdelt 10 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Deputationer Udvalget har under udvalgsarbejdet modtaget 1 deputation, der mundtligt har redegjort for deres holdning til lovforslaget.
Spørgsmål Udvalget har under udvalgsarbejdet stillet 1 spørgsmål til skatteministeren til skriftlig besvarelse, som ministeren har besvaret.
Dennis Flydtkjær (DF) Hans Kristian Skibby (DF) Kim Christiansen (DF) Jan Rytkjær Callesen (DF) Mikkel Dencker (DF) René Christensen (DF) Louise Schack Elholm (V) Jan E.
Jørgensen (V) Kristian Pihl Lorentzen (V) Jacob Jensen (V) Torsten Schack Pedersen (V) Carsten Kissmeyer (V) Joachim B.
Olsen (LA) nfmd.
May-Britt Kattrup (LA) Anders Johansson (KF) Ane Halsboe-Jørgensen (S) Jens Joel (S) Daniel Toft Jakobsen (S) Jesper Petersen (S) Mattias Tesfaye (S) Peter Hummelgaard Thomsen (S) Lea Wermelin (S) fmd.
Rune Lund (EL) Pelle Dragsted (EL) Christian Poll (ALT) René Gade (ALT) Andreas Steenberg (RV) Lisbeth Bech Poulsen (SF) Jacob Mark (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
