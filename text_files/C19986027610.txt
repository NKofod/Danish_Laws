 Cirkulæreskrivelse om meddelelse om  

 arbejdsophør i forbindelse med  

 ægtefælleflytning.
 Kommentar m.v.:
Der var fornøden sammenhæng mellem medlemmets  

 arbejdsophør og ægtefællens overtagelse af arbejde i Afrika.
 Meddelelse om afgørelsen:
 Medlemmets ægtefælle havde fået arbejde i Afrika pr. den  

 1. december 1996. Parret solgte deres hus til overtagelse den 1. november  

 1996.
 Parret havde ikke mulighed for at få en anden bolig i Horsens, og de  

 var herefter flyttet ind i deres sommerhus i Sundsøre, indtil  

 ægtefællen skulle rejse.
 Medlemmet havde opsagt sit arbejde til fratrædelse den 31. oktober  

 1996. Medlemmet begrundede opsigelsen med, at hendes ægtefælle  

 havde fået arbejde i Afrika, og at parret skulle flytte til Afrika i 2  

 år.
 Under samtale med kassen den 7. november 1996 oplyste medlemmet, at hun  

 regnede med at rejse med sin ægtefælle omkring januar 1997.
 Kassen traf afgørelse om, at medlemmet skulle pålægges  

 5 ugers effektiv karantæne som følge af selvforskyldt ledighed.  

 Kassen fandt videre, at medlemmet ikke var berettiget til at få  

 dagpenge i perioden frem til hendes udrejse.
Medlemmets advokat oplyste i sin klage til direktoratet, at medlemmet ikke  

 forventede at rejse med sin ægtefælle primo 1997, men  

 først senere, når hun forhåbentlig havde fået et  

 arbejde i Afrika.
Medlemmets ægtefælle var rejst til Afrika den  

 20. januar 1997, mens medlemmet var blevet i Sundsøre.
 Medlemmet havde oplyst til Arbejdsformidlingen, at hun skulle arbejde i  

 udlandet fra omkring den 15. januar 1997, og medlemmet var blevet afmeldt  

 Arbejdsformidlingen den 21. januar 1997.
 Direktoratet traf afgørelse om, at medlemmet havde opsagt  

 sit arbejde uden en gyldig grund, og at hun ikke kunne få dagpenge i  

 den mellemliggende ledighedsperiode.
 Direktoratet henviste i sin afgørelse til, at medlemmet  

 havde opsagt sit arbejde, fordi hun skulle flytte med sin  

 ægtefælle til Afrika, men at der ikke var den  

 fornødne sammenhæng mellem ægtefællens overtagelse  

 af arbejde i Afrika og flytningen til Sundsøre.
Medlemmets advokat anførte i sin klage til Arbejdsmarkedets  

 Ankenævn, at det ikke kunne lægges til grund, at medlemmet havde  

 opsagt sit arbejde, fordi hun skulle flytte med sin ægtefælle til  

 Afrika.
Medlemmet havde således opsagt arbejdet, fordi hendes  

 ægtefælle havde fået arbejde i Afrika og derfor var  

 nødt til at sælge ejendommen i Horsens.
 Advokaten anførte videre, at medlemmet havde stået til  

 rådighed, og at hun havde søgt arbejde.
 Ved oversendelsen til Arbejdsmarkedets Ankenævn bemærkede  

 direktoratet, at det måtte lægges til grund, at medlemmet  

 opsagde arbejdet, fordi hun - på opsigelsestidspunktet - regnede med at  

 flytte med sin ægtefælle til Afrika, men at medlemmets  

 fratrædelse allerede den 1. november 1996 var begrundet i flytning  

 på grund af hussalget.
Arbejdsmarkedets Ankenævn fandt, at medlemmet havde  

 haft en gyldig grund til arbejdsophøret.
Ankenævnet henviste i  

 denne forbindelse til, at medlemmet på opsigelsen til arbejdsgiver  

 havde begrundet denne med, at hun ønskede at flytte med sin  

 ægtefælle til Afrika.
 Arbejdsmarkedets Ankenævn fandt dog, at medlemmet ikke havde  

 stået til rådighed for arbejdsmarkedet fra hun ophørte med  

 sit arbejde og indtil afrejsen til Afrika.
