Manglende omhu Disciplinærnævnets afgørelse stadfæstet Revisor tildelt  

 en advarsel Udskrift af Revisornævnets kendelsesprotokol.
År 1995, den 12. december 1995 blev der i sagen 95-48.006 - Foreningen af  

 Statsautoriserede Revisorerer mod statsautoriseret revisor I.A.
Osmani afsagt  

 sålydende K E N D E L S E Ved kendelse afsagt den 16. marts 1995 er indklagede af Disciplinærnævnet  

 for Statsautoriserede Revisorer tildelt en advarsel for ikke at have  

 verificeret, hvorvidt lokalforeningerne i Danmarks Socialdemokratiske Ungdom  

 (DSU) opfyldte de fastsatte betingelser i »Retningslinier for ydelse af  

 tilskud til ikke-idrætslige, idebestemte ungdomsorganisationer«  

 (Tipsretningslinierne) og i Undervisningsministeriets Revisionsinstruks af  

 10. april 1981 for statsautoriserede revisorer, der reviderer regnskaber for  

 organisationer, der gennem Dansk Ungdoms Fællesråd (DUF) søger støtte i  

 henhold til lov om tipning, for at kunne medregnes i antallet af  

 lokalforeninger i ansøgningsskemaet om driftstilskud.
Indklagede har ved advokat, Erik Overgaard ved skrivelse af 2. juni 1995  

 indbragt kendelsen for Revisornævnet i medfør af LSR § 18 b og nedlagt  

 påstand om frifindelse.
Under sagens behandling er advokat Overgaard udtrådt  

 af sagen, og advokat Hans Vad Hansen er indtrådt i stedet.
 I skrivelse af 23. august 1995 har advokat Hans Vad Hansen begrundet  

 indbringelsen for Revisornævnet og blandt andet anført:  

 »...................................................................
1. Genstanden for kritik Genstanden for den rejste kritik er alene indklagedes erklæring om  

 antallet af lokalforeninger indenfor DSU afgivet på ansøgningsskemaet til DUF  

 om tilskud for året 1991. På det pågældende ansøgningsskema afgav indklagede  

 erklæring om oplysninger stammende fra regnskabsåret 1. januar - 31. december  

 1990.
På det samme ansøgningsskema har indklagede afgivet erklæring om antal  

 medlemmer af DSU.
Erklæringen om disse 2 forhold er af indklagede afgivet på  

 baggrund af samme type revisionshandlinger, uden at dette har resulteret i  

 kritik for så vidt angår erklæringsafgivelsen om medlemstal.
 I realiteten er sagens kerne derfor, hvorledes de regler, der har  

 afstukket indklagedes bistand, skal fortolkes, idet den af Disciplinærnævnet  

 afsagte kendelse må forstås således, at indklagede kritiseres for at have  

 fortolket reglerne om, hvorledes antallet af lokalforeninger kunne  

 verificeres forkert.
 2. Grundlaget for indklagedes revision/erklæringsafgivelse  

  ....................................................................
 Da medlemstal også (bl.a.) har været afgørende for, om en lokalforening  

 opfyldte de krav, reglerne stillede til, at der var tale om en  

 tilskudsberettiget lokalforening, og da bestemmelsen om at der ikke skulle  

 rettes henvendelse direkte til medlemmer fandtes i forlængelse af  

 bestemmelsen om lokalforeninger, har indklagede fortolket reglerne således,  

 at der ikke hverken ved opgørelse af antal lokalforeninger eller ved  

 opgørelse af antal medlemmer har skullet rettes henvendelse til de enkelte  

 medlemmer, endsige at indklagede var berettiget til stikprøvevis at rette  

 henvendelse til medlemmerne.
At myndighederne har forstået reglerne på samme måde understreges af, at  

 Kulturministeriet den 23. april 1991 udstedte en ny revisionsinstruks, hvori  

 det i § 3, stk. 2 bestemtes, at revisor ved direkte henvendelse til  

 organisationernes medlemmer nu kunne kontrollere rigtigheden af såvel  

 medlemstal som antal lokalforeninger.
Dette må modsætningsvis forstås  

 således, at en sådan mulighed ikke tidligere eksisterede.
 Tilsvarende udsendte DUF i maj 1991 nye Tipsretningslinier, hvori det  

 udtrykkeligt i pkt. 1.13 blev anført, at revisionen efterfølgende skulle være  

 berettiget til ved direkte henvendelse til organisationens medlemmer at  

 kontrollere rigtigheden af såvel medlemstal som antal lokalforeninger.
På tidspunktet hvor den nye revisionsinstruks og de nye retningslinier  

 fremkom, var imidlertid DSU's regnskab for 1990 - der lå til grund for den  

 relevante ansøgning til DUF - forlængst færdiggjort og revideret af  

 indklagede.
Regnskabet blev således underskrevet af inklagede den 1. marts  

 1991.
 I øvrigt må man forstå de nye regler således, at disse udelukkende gælder  

 for efterfølgende regnskabsår, idet der ikke i revisionsinstruksen er anført  

 noget om, hvornår denne skal være gældende fra, mens det for så vidt angår  

 retningslinierne fremgår, at disse er gældende fra (og ikke med)  

 ansøgningsfristen 1. juni 1991.
3. Gennemførte revisionsarbejder Indklagede har som anført med rette fortolket de gældende regler således,  

 at indklagede ikke hverken i forbindelse med revision af regnskabet for DSU  

 eller i forbindelse med attestation på ansøgningsskemaer til DUF forventedes  

 at verificere medlemstal og antal lokalforeninger ved stikprøvevis  

 henvendelse til DSU's medlemmer.
På denne baggrund har indklagede gennemført revisionen af medlemstal og  

 antal lokalforeninger ved indhentelse af underskrevne indberetningslister fra  

 de forskellige amtsformænd, hvorpå var angivet såvel medlemstal som antal  

 lokalforeninger.
Disse har indklagede herefter stikprøvevis sammenholdt med  

 udstedte fakturaer for så vidt angår kontingenter fra de enkelte afdelinger.  

 Endvidere har indklagede indhentet totallister over antal lokalforeninger og  

 medlemmer fra forbundssekretæren tillige med forbundets kritiske revisors  

 attestation heraf, og indklagede har sammenholdt disse med indberetningerne  

 fra amtsformændene.
Ydermere har indklagede sammenholdt disse indberetninger  

 med DSU's bogføring. .......................................
Som det fremgår, har indklagede foretaget, hvad der har været praktisk  

 muligt for at verificere tallene for lokalforeninger og antal medlemmer uden  

 at rette henvendelse direkte til medlemmerne.
Indklagede har således  

 foretaget sådanne selvstændige revisionshandlinger, man med rimelighed kunne  

 forvente og forlange.
På denne baggrund har indklagede med rette på  

 ansøgningsskemaer til DUF kunnet erklære, at antal lokalforeninger og  

 medlemmer var korrekt opgjorte efter Tipsretningsliniernes pkt. 1.6 og 1.7.
4. Orienteringer til DUF om udførte revisionshandlinger Som led i den årlige gennemgang af ansøgningsskemaerne spurgte DUF igennem  

 mange år indklagede, hvorledes indklagede gennemførte revisionen, herunder  

 hvordan indklagede »praktisk kontrollerede, at antallet af medlemmer og  

 antallet af lokalforeninger opfylder retningsliniernes pkt. 1.6 og 1.7«,  

 og indklagede svarede hver gang, at for så vidt angik antal medlemmer og  

 lokalforeninger gennemførtes revisionen ved stikprøvevis sammenholdelse af  

 indberetninger fra amtsorganisationerne til en af DSU's kritiske revisor  

 revideret opgørelse.
Dette var således også indholdet af indklagedes  

 skriftlige svar af den 10. august 1990 på forespørgsel herom fra DUF af  

 henholdsvis den 18. og 19. juli 1990. Indklagedes løbende svar gav aldrig  

 anledning til reaktioner fra DUF.
Det må således under sagen lægges til grund som et uomtvisteligt faktum,  

 at DUF til stadighed har været bekendt med den måde, hvorpå revisionen har  

 været gennemført, herunder at indklagede ikke har rettet henvendelse direkte  

 til medlemmerne, hverken i relation til opgørelse af medlemstal eller i  

 relation til opgørelse af antal lokalforeninger, men at revisionen derimod  

 baserede sig på en kontrol af totallister fra forbundssekretæren, den  

 kritiske revisions attestation heraf, indberetninger fra amtsformændene og  

 DSU's bogføring.
Dette har bestyrket indklagedes opfattelse af, at hans  

 fortolkning af de gældende regler og krav til revision var korrekt, og DUF  

 har haft al mulig anledning til at gøre indklagede opmærksom på, at omfanget  

 af den af indklagede gennemførte revision for så vidt angår revision af  

 opgørelse af antal lokalforeninger beroede på en fejlfortolkning af reglerne.
Under de foreliggende omstændigheder savnede det mening for indklagede på  

 ansøgningsskemaerne til DUF attestereret af indklagede nærmere at redegøre  

 for, hvilken revision der lå til grund for attestationen, og et krav herom  

 kan ikke med rimelighed stilles.' Klageren har i skrivelse af 20. september 1995 meddelt, at man ikke ønsker  

 at fremkomme med bemærkninger til skrivelsen af 23. august 1995, og at man  

 alene henholder sig til responsumudvalgets afgivne responsum.
 Sagen er behandlet på et møde i Revisornævnet den 9. november 1995 under  

 deltagelse af formanden og 4 medlemmer, jf. lov om statsautoriserede  

 revisorer § 19, stk. 3, 1. pkt.
 Indklagede gav møde sammen med sin advokat.
Indklagede forklarede, at han havde behandlet ansøgningen i  

 overensstemmelse med 8. udgaven af Tipsretningslinierne, som han havde ikke  

 været i tvivl om fandt anvendelse.
Grundlaget for ansøgningens tal var  

 regnskabet for 1990, der tillige med revisionsprotokollatet skulle vedlægges  

 ansøgningen, og de foretagne revisionshandlinger fremgår af  

 revisionsprotokollatet.
Indklagede forklarede videre, at revisionshandlingerne var sket således,  

 at amternes indberetningslister var blevet sammenholdt med de af  

 centralforeningen udstedte fakturaer til amtsforeningerne og med, hvem der  

 var debiteret for kontingent i centralforeningen.
Da Tipsretningslinierne er  

 udarbejdet for ledelsen og ikke for revisor, sluttede hans revision ved  

 amterne.
Grunden til, at det var gået galt, var, at man skulle henvende sig  

 direkte medlemmerne for at konstatere fejl.
 Indklagedes advokat procederede i overensstemmelse med sit skriftlige  

 indlæg i sagen.
 Revisornævnets bemærkninger:
 Ved sagens bedømmelse må lægges til grund, at indklagede ved afgivelsen af  

 revisorerklæringen den 29. maj 1991 til brug for ansøgningen om tilskud af  

 tipsmidler skulle have anvendt 9. udgave af Tipsretningslinierne, der var  

 gældende for den ansøgningsfrist, der udløb den 1. juni 1991 samt den af  

 Kulturministeriet den 23. april 1991 udstedte revisionsinstruks, hvilket  

 indklagede burde have vidst.
Uanset dette finder Revisornævnet dog ikke grundlag for at ændre  

 Disciplinærnævnets kendelse, hvorfor bestemmes:
 Den indbragte kendelse stadfæstes.
Henning Kjær Udskriftens rigtighed bekræftes Revisornævnet, den 12. december 1995 Winkler Kromann, sekr.
