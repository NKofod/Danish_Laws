En kædeforretning sammenlignede i en annonce prisen for et af dem  

 forhandlet champagnemærke med prisen på et andet indkøbt i 3 andre  

 forretninger.
Forbrugerombudsmanden udtalte, at der ikke er noget til hinder  

 for at sammenligne prisen på 2 forskellige mærker, når det samtidig oplyses,  

 at de to mærker ved en nylig prøvesmagning i et anerkendt vintidsskrift blev  

 placeret i samme kategori.
 Endvidere fandt Ombudsmanden ikke, at en sammenligning med  

 prisniveauet på et konkurrerende mærke hos andre nanvngivne forretninger var  

 i strid med Markedsføringsloven under forudsætning af, at annoncøren ikke var  

 bekendt med, at der senere var sket prisændringer eller havde formodning for,  

 at sådanne ville indtræde.
3. Priser En kædeforretning havde umiddelbart før nytår indrykket følgende annonce:
 Efter at have modtaget nogle klager over annoncen, udtalte  

 Forbrugerombudsmanden, at der efter hans opfattelse ikke var noget til hinder  

 for at sammenligne prisen på to forskellige mærker champagne, når det  

 samtidig blev oplyst, at grundlaget for sammenligningen var, at de to mærker  

 i kvalitetsmæssig henseende var placeret i samme kategori ved en nylig  

 prøvesmagning foretaget af et navngivet, almindeligt anerkendt vintidsskrift.
Forbrugerombudsmanden fandt endvidere ikke, at der var noget til hinder  

 for, at prisniveauet på et konkurrende mærke blev oplyst ved henvisning til  

 priserne i fire navngivne, repræsentative forretningskæder 14 dage forud for  

 annoncens fremkomst i pressen.
Det måtte dog være en forudsætning herfor, at  

 gengivelse af priserne kun skete, såfremt annoncøren ikke på tidspunktet for  

 annoncens indrykning var bekendt med, at der var sket prisændringer eller  

 havde formodning om, at sådanne ville indtræde.
 Herefter fandtes den foretagne sammenligning at være i overensstemmelse  

 med markedsføringsloven.
 Imidlertid var annoncens overskrift formuleret på en sådan måde, at man  

 ved en flygtig læsning kunne få et forkert indtryk af, hvad sammenligningen  

 nærmere gik ud på, og det blev derfor henstillet til forretningskæden ved  

 udformning af eventuelle fremtidige tilsvarende annoncer at drage omsorg for,  

 at overskriften gav et umiddelbart indtryk, der fuldt ud dækkede dens øvrige  

 indhold.
