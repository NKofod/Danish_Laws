Skriftlig fremsættelse (24. februar 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 administration af Det Europæiske Fællesskabs forordninger om  

 narkotikaprækursorer (Lovforslag nr.
L 97).
 Formålet med lovforslaget er at give skatteministeren  

 hjemmel til at fastsætte de regler, der er nødvendige for ToldSkats  

 administration af Det Europæiske Fællesskabs  

 forordninger om narkotikaprækursorer.
 Narkotikaprækursorer er betegnelsen for gængse kemiske varer  

 (stoffer), der har mange lovlige anvendelsesformål, men som også kan anvendes  

 til ulovlig fremstilling af narkotika, herunder ecstacy.
 Administrationen af Det Europæiske Fællesskabs bestemmelser  

 om narkotikaprækursorer er hidtil sket på grundlag af lov om fremstilling og  

 handel med visse varer, der benyttes ved ulovlig fremstilling og handel med  

 narkotika og psykotrope stoffer fra 1993.  

 Loven, der foreslås ophævet, gennemførte et direktiv om den interne  

 EU-handel, og visse bestemmelser i en forordning om handlen med tredjelande.  

 Direktivet om den interne handel er erstattet af en forordning, der træder i  

 kraft den 18. august 2005.  

 Bestemmelserne i den nye forordning svarer i det store og hele til den  

 ordning, der allerede er gennemført i Danmark.
 Lovforslaget indeholder i øvrigt  som den gældende lov   

 bestemmelser om eftersyn i virksomheder og straffebestemmelser.
 Det Europæiske Fællesskabs forordninger om  

 narkotikaprækursorer tager sigte på at sikre en rimelig balance mellem  

 samfundets ønske om at forhindre, at narkotikaprækursorerne anvendes til  

 ulovlig fremstilling af narkotika og erhvervslivets ønske om en handel uden  

 forhindringer.
 Med disse bemærkninger skal jeg anbefale forslaget til  

 Folketingets velvillige behandling..
