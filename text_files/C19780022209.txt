(Til samtlige amtsråd, hovedstadsrådet,  

 samtlige kommunalbestyrelser samt fredningsnævnene og  

 overfredningsnævnet) (Til samtlige amtsråd, hovedstadsrådet, samtlige kommunalbestyrelser samt  

 fredningsnævnene over overfredningsnævnet).
Indholdsfortegnelse 1. Indledning 2. De nye bestemmelser i hovedtræk 2.1 Kategorier af vådområder 2.2 Udvidelser og indskrænkninger 2.3 Miljøministerens overtagelse af amtsrådets/hovedstadsrådets beføjelser 2.4 Forskellige administrative bestemmelser 2.5 Klager 3. De enkele kategorier af vådområder 3.1 Vandløb 3.2 Naturlige søer 3.3 Moser 4. Anlægsarbejder omfattet af ordningen 4.1 Dambrug 4.2 Andre arbejder 4.3 Arbejder i henhold til vandløbsregulativer 5. Godkendelsesordningens nærmere indhold 5.1 Oplysning om godkendelsesordningen 5.2 Oplysningspligtens afgrænsning 5.3 Svarfristen og suspension heraf 5.4 Oversiddelse af svarfristen 5.5 Undtagelser 6. Sagsbehandlingen i øvrigt 6.1 Indgrebets karakter og betydning 6.2 Registreringer, analyser og planlægning 6.3 Forelæggelse for interesseorganisationer, andre myndigheder m.v.
6.4 Kravene til ansøgninger 7. Andre lovbestemmelser m.v.
7.1 Indledning 7.2 Naturfredningsloven 7.3 Vandløbsloven, lov om landvæsensretter og vandforsyningsloven 7.4 Miljøbeskyttelsesloven 7.5 Ferskvandsfiskeriloven 8. Klage og offentliggørelse af afgørelser 8.1 Klageberettigelse 8.2 Klagereglernes indhold 8.3 Offentliggørelsesreglerne 8.4 Hvilke afgørelser skal offentliggøres 8.5 Den offentlige bekendtgørelses indhold 8.6 Samtidig underretning 8.7 Særlig underretning af ansøgeren 8.8 Stedlige blade 9. Ikrafttrædelse 10. Vandløbsplanlægningen 10.1 De små private vandløb 10.2 Vandløb med en bundbredde på mindst 1,5 m 10.3 Naturlige søer og moser 10.4 Revision af vådområdebekendtgørelsen 11. Andre bestemmelser om vådområder i  

 naturfredningsloven Bilag A:
 Uddrag af lov om naturfredning, jfr. lovbekendtgørelse nr. 435 af 1.  

 september 1978.
 Bilag B:
Bekendtgørelse nr. 614 af 1. december 1978 om godkendelse m.v. efter  

 naturfredningslovens §§ 43 og 45 af anlæg i forbindelse med visse vådområder  

 (vandløb, søer og moser). (Udelades her.
U.a.) 1. Indledning.
 Ved lov nr. 219 af 24. maj 1978 er gennemført en række ændringer af  

 naturfredningsloven (lovbekendtgørelse nr. 520 af 1. oktober 1975), der  

 træder i kraft 1. januar 1979. Ændringerne er optaget i en ny  

 lovbekendtgørelse, bekendtgørelse nr. 435 af 1. september 1978 af lov om  

 naturfredning.
 Ved ændringsloven er blandt andet gennemført delvis ændrede bestemmelser  

 om anlæg m.v. i forbindelse med visse vådområder, jfr. lovens §§ 43 og 45.
 Samtidig er administrationen af bestemmelserne overgået til amtsrådene, i  

 hovedstadsområdet dog hovedstadsrådet, som et led i disse myndigheders  

 overtagelse af de regionale fredningsopgaver.
Hermed er administrationen af den væsentligste del af den lovgivning, der  

 vedrører beskyttelsen af vådområder og anvendelse af disse til dels  

 spildevandsafledning (miljøbeskyttelsesloven), dels vandindvinding  

 (vandforsyningsloven), blevet samlet hos amtsrådene/hovedstadsrådet.
Det  

 samme gælder den til administrationen knyttede planlægning.
Hertil kommer amtsrådenes/hovedstadsrådets opgaver i forbindelse med  

 vandløbsloven.
For så vidt angår sidstnævnte lov og lov om landvæsensretter  

 bemærkes, at miljøministeriet i marts måned 1977 (jfr. pkt. 7.3.7.) har  

 nedsat et udvalg vedrørende revision af disse love.
 De nye regler om vådområder i naturfredningsloven har nødvendiggjort  

 udstedelsen af:
 Bekendtgørelse nr. 614 af 1. december 1978 om godkendelse m.v. efter  

 naturfredningslovens §§ 43 og 45 af anlæg i forbindelse med visse vådområder  

 (vandløb, søer og moser).
 Miljøministeriet har på den ovennævnte baggrund fundet det hensigtsmæssigt  

 at udsende nærværende cirkulære, der afløser pkt. 9 C og D i ministeriet for  

 kulturelle anliggenders cirkulære nr. 208 af 1. oktober 1972 om lov nr. 284  

 af 7. juni 1972 om ændring af naturfredningsloven.
 Der vil senere - antagelig i løbet af foråret 1979 - blive udsendt en  

 vejledning om de indledende faser i det registrerings- og analysearbejde, som  

 de nye bestemmelser i § 43 forudsætter, jfr. nedenfor under pkt. 10.
Nærværende cirkulære bygger først og fremmest på bemærkningerne til  

 1978-lovforslaget, jfr.
Folketingstidende 1977-78, tillæg A, sp. 2529 ff og  

 de øvrige forarbejder til 1978-loven, herunder især betænkning afgivet af  

 folketingets udvalg om fysisk planlægning den 20. april 1978 med  

 tillægsbetænkning af 28. s.m., jfr.
Folketingstidende 1977-78, tillæg B, sp.  

 721 ff og sp. 845 samt besvarelser fra miljøministeren af forskellige  

 spørgsmål fra folketingsudvalget under behandlingen af lovforslaget.
 Som bilag til cirkulæret er optaget:
 Bilag A. §§ 43, 44, 45 og 58 i naturfredningsloven.
Bilag B.
Bekendtgørelse af 1. december 1978 om godkendelse m.v. efter  

 naturfredningslovens §§ 43 og 45 af anlæg i forbindelse med visse vådområder.
 2. De nye bestemmelser i hovedtræk.
 2.1 Kategorier af vådområder.
 Efter den hidtidige ordning, der blev gennemført ved lov nr. 284 af 7.  

 juni 1972 om ændring af lov om naturfredning, udkrævedes  

 fredningsplanudvalgets tilladelse til etablering af dambrug samt til  

 ændringer af det åbne forløb af offentlige vandløb og af tilstanden af  

 naturlige søer(§ 43, stk. 1).
 Ved den nu gennemførte lovændring er godkendelsesordningen udvidet til  

 også at omfatte private vandløb med en bundbredde på mindst 1,5 m og moser  

 (§43, stk. 2, 1. pkt.).
 Samtidig er begrænsningen i den tidligere lov, hvorefter  

 godkendelsesordningen alene omfattede vådområder uden for byer og bymæssig  

 bebyggelse, blevet ophævet, således at ordningen nu principielt gælder for  

 vådområder også i byer og bymæssig bebyggelse.
 Lovens § 43, stk. 1 og stk 2, 1. pkt., omfatter herfeter som udgangspunkt  

 følgende kategorier af vådområder:
samt som et specielt anlæg 2.2 Udvidelser og indskrænkninegr Samtidig er der blevet tilvejebragt lovhjemmel for at gennemføre dels  

 udvidelser af, dels indskrænkninger i godkendelsesordningen.
 Efter miljøministerens bestemmelse kan således under godkendelsesordningen  

 inddrages nærmere angivne private vandløb med en bundbredde på under 1,5 m  

 (§43, stk. 2, 2. pkt.). Regler i henhold hertil er endnu ikke fastsat (se  

 pkt. 10).
Efter § 43 kan miljøministeren bestemme, at visse nærmere angivne  

 kategorier af de i pkt. 2.1 under a)-d) nævnte vådområder skal holdes uden  

 for godkendelsesordningen.
Sådan bestemmelse kan træffes for hele landet  

 eller nærmere angivne dele af dette.
Denne bestemmelse har fundet anvendelse  

 ved udstedelsen af den som bilag B optrykte bekendtgørelse, jfr. dennes § 2.
 2.3 Miljøministerens overtagelse af amtsrådets/hovedstadsrådets  

 beføjelser.
Efter § 43, stk. 5, kan miljøministeren bestemme, at administrationen af  

 godkendelsesordningen i nærmere angivne tilfælde af mere vidtrækkende  

 betydning overtages af ham.
Sådan bestemmelse kan også træffes for bestemte  

 dele af landet.
 Endvidere kan miljøministeren som hidtil overtage afgørelsen i en konkret  

 sag, når denne skønnes af mere vidtrækkende betydning (§43, stk. 6).
 2.4 Forskellige administrative bestemmelser.
 Efter § 43, stk. 7 og 8, kan miljøministeren give amtsrådet og  

 hovedstadsrådet nærmere forskrifter for administrationen af  

 godkendelsesordningen og - efter forhandling med vedkommende ministre - give  

 forskrifter for samarbejdet mellem amtsrådet og hovedstadsrådet og andre  

 myndigheder.
 2.5 Klager.
 § 45  indeholder delvis nye klageregler, jfr. nærmere  

 nedenfor under 8.1 og 8.3.
 Kredsen af klageberettigede er blevet udvidet, idet afgørelserne nu også  

 kan påklages af enhver, der må antages at have en væsentlig, individuel  

 interesse i afgørelse (§ 45, stk. 1).
Endvidere skal afgørelse offentliggøres.
Miljøministeren kan fastsætte  

 nærmere regler herom, herunder at offentliggørelse i særligt angivne tilfælde  

 ikke skal finde sted.
Med hjemmel bl.a. i denne bestemmelse er udstedt den  

 som bilag B optrykte bekendtgørelse.
 3. De enkelte kategorier af vådområder.
3.1 Vandløb 3.1.1 Begrebet vandløb efter naturfredningsloven forudsætter, at der  

 foreligger en klart afgrænset terrænfordybning, som stadig eller nogenlunde  

 regelmæssigt er vandførende.
Det er uden betydning, om vandløbet kan siges at  

 være naturligt, eller det som f.eks. grøfter og kanaler er kunstigt  

 frembragt.
 § 43  omfatter på samme måde som vandløbsloven både  

 offentlige (stk. 1) og private (stk. 2) vandløb, jfr. nærmere nedenfor.
 Der er dog visse forskelle mellem de vandløb, der er omfattet af  

 vandløbsloven, og de vandløb, der er omfattet af naturfredningslovens § 43.
Vandløbsloven omfatter også rørledninger.
Det følger imidlertid  

 umiddelbart af bestemmelserne i § 43, stk. 1 og 2, der anvender udtrykket  

 »åbne forløb«, at vandløb, i det omfang de er rørlagte, ikke er  

 omfattet af naturfredningsloven.
 Uden for vandløbslovens område falder på den anden side de vandløb, i hvis  

 tilstedeværelse og vedligeholdelse kun en enkelt lodsejer har interesse.  

 Sådanne vandløb er derimod omfattet af naturfredningslovens § 43.
Endvidere bemærkes, at søer, som indgår i et vandløbssystem, efter  

 vandløbsloven anses som (dele af) vandløb.
Efter naturfredningsloven er  

 sådanne søer imidlertid tillige selvstændigt omfattet af bestemmelsen.
Endelig bemærkes, at afgrænsningen mellem vandløb og visse andre  

 vådområder, f.eks. vældmoser, ikke er ganske skarp.
Dette spørgsmål vil dog i  

 relation til § 43 ofte være af mindre betydning, idet bestemmelsen efter  

 bemærkningerne til lovforslaget omfatter samtlige kilde- og vældmoser, jfr.  

 nedenfor under pkt. 3.3.
 3.1.2. Med hensyn til offentlige vandløb bemærkes, at begrebet  

 »offentlige« skal forstås på samme måde som i vansløbsloven, dvs.  

 som en betegnelse for de vandløb, hvor det offentlige, kommunalbestyrelserne  

 og amtsrådene, har ansvaret for den vandløbstekniske vedligeholdelse.  

 Omfattet af ordningen er derfor kommunevandløb og amtsvandløb.
Særligt for så vidt angår amtsvandløb bemærkes, at § 43 indebærer, at  

 amtsrådet, når der skal foretages ændringer af disse vandløbs åbne forløb -  

 hvad ent n dette sker på amtsrådets eget initiativ eller efter ansøgning,  

 f.eks. fra en tilstødende grundejer - skal underkaste projektet en egentlig  

 og formelig behandling efter naturfredningslovens regler.
Såfremt der i sager  

 af denne art vil kunne opstå væsentlige interessemodsætninger mellem  

 amtsrådet som egentlig anlægsmyndighed og som godkendelsesmyndighed efter  

 naturfredningslovens § 43, vil det være naturligt, at amtsrådet underretter  

 fredningsstyrelsen om sagen, før der er truffet afgørelse i den, således at  

 der bliver mulighed for at overveje sagens indkaldelse, jfr. pkt. 2.3. foran  

 om § 43, stk. 6.
 3.1.3. De vandløb, der ikke er offentlige, anses som private vandløb i  

 naturfredningslovens forstand.
 Under godkendelsesordningen falder umiddelbart alene private vandløb med  

 en bundbredde på mindst 1,5 m.
Efter bestemmelsens motiver i folketingsudvalgets betænkning er der her  

 tale om den faktiske bundbredde, idet der for private vandløb ikke er fastsat  

 nogen regulativmæssig bundbredde.
Det er videre anført, at bundbredden på  

 denne baggrund må fastlægges efter en gennemsnitsbetragtning, og at det  

 afgørende i denne henseende må være den gennemsnitlige bundbredde af  

 vandløbet indenfor grænserne af den eller de ejendomme, der er omfattet af  

 den pågældende sag, eller hvor foranstaltningen skal gennemføres.
Til  

 vandløbets bund henregnes den del af vandløbet, der i størstedelen af året er  

 vanddækket.
 3.2. Naturlige søer.
3.2.1. Begrebet naturlige søer omfatter som hidtil alle søer, der  

 traditionelt indgår i det pågældende landskab eller miljø. Det vil sige, at  

 også søer, der helt eller delvis skyldes menneskelig indsats for en kortere  

 eller længere årrække siden, og hvor der har udviklet sig et karakteristisk  

 dyre- og planteliv i tilknytning til søen (f.eks. gadekær, møllesøer og ældre  

 opstemningsanlæg), er omfattet af bestemmelsen.
Under bestemmelsen falder  

 således tillige under samme betingelser færdigt udgravede grus-, ler-, tørve-  

 og mergelgrave.
Det anførte gælder bl.a. uden hensyn til, om søerne er i  

 offentligt eller privat eje, og om de indgår i et vandløbssystem.
I overensstemmelse med bemærkningerne til naturfredningslovens § 47, stk.  

 1 og 2, i lovforslaget til 1969-loven, jfr.
Folketingstidende 1968-69, tillæg  

 A I, sp. 1870, »er det ikke afgørende for, om et givet område kan  

 betegnes som en sø, at det er karakteriseret ved en åben, ubevokset  

 vandflade, idet der heruover må tages hensyn til arten af en eventuel  

 forekommende vegetation«.
Den i denne henseende afgørende vegetation  

 består af vand- og sumpplanter.
Grænsen mellem de vådområder, der kan karakteriseres som søer, og de nye  

 vådområder, der nu er inddraget under beskyttelsen, nemlig moserne, jfr.  

 nedenfor under 3.3., er i øvrigt ikke ganske skarp.
Dette er en af grundene  

 til, at § 43 ved lovændringen er udvidet til også at omfatte moser.
 3.2.2. Efter § 2, stk. 1, i bekendtgørelsen, bilag B, gælder  

 godkendelsesordningen som hovedregel ikke for søer, hvis areal er mindre end  

 0,1 ha.
 Den anførte regel finder imidlertid, jfr. bekendtgørelsens § 2, stk. 2,  

 nr. 1-3, ikke anvendelse, hvis det drejer sig om:
 De under a)-c) nævnte søer er således omfattet af godkendelsdesordningen,  

 uanset om deres areal er mindre end 0,1 ha.
 Ved beregningen af arealet af en given sø bør der lægges vægt på dels  

 udstrækningen af den sammenhængende åbne vandoverflade, dels karakteren af  

 det tilstødende vandområde.
 3.3. Moser.
3.3.1. Begrebet moser omfatter udyrkede områder med tørvebund, hvor  

 grundvandet eller sekundære vandforekomster (sekundært grundvandsspejl)  

 regelmæssigt når op i eller nær terrænniveau.
Moser er således et  

 fællesbegreb for en række typer af vådområder, der har forskellige  

 betegnelser efter plantevækstens karakter, og efter hvorfra de får  

 hovedparten af deres vand.
Mosebegrebet omfatter afhængigt af plantevæksten f.eks. følgende  

 naturtyper: Rørsump, starsump eller ellesump.
Afhængig af oprindelsen af  

 vandet kan de benævnes: Højmose, kærmose eller vældmose.
Om mosen derimod  

 betegnes som sump, kær eller lignende er uden betydning.
 Begrebet moser defineres således ud fra områdernes plantevækst, jordbund  

 og fugtighedsforhold.
 Afgrænsningen af områderne vil i øvrigt i almindelighed ret let kunne  

 foretages i terrænet som grænsen til f.eks. permanent afgræssede engarealer  

 eller dyrkede områder.
 Uden for bestemmelsen falder arealer, som på ordningens  

 ikrafttrædelsestidspunkt vedvarende er inddraget til landbrugsmæssige formål  

 f.eks. til græsning eller høslet, jfr. pkt. 4.2.1.
 3.3.1. Efter § 2, stk.1, i bekendtgørelsen, bilag B, gælder  

 godkendelsesordningen som hovedregel ikke for moser, hvis areal er mindre end  

 0,5 ha.
 Undtaget fra denne regel er efter bekendtgørelsens § 2, stk. 2, nr. 4:
 Sådanne moser er altså omfattet af godkendelsesordningen, uanset om deres  

 areal er mindre end 0,5 ha.
 4. Anlægsarbejder og andre arbejder omfattet af  

 ordningen.
 4.1. Dambrug.
Dambrug er - som hidtil - selvstændigt fremhævet i loven som et anlæg,  

 hvis gennemførelse kræver en særlig tilladelse fra amtsrådet/hovedstadsrådet.  

 Baggrunden for denne selvstændige godkendelse i henhold til  

 naturfredningsloven af dambrug er begrundet i disse anlægs betydning i  

 relation til interssen i en naturfredningsmæssig beskyttelse af det samlede  

 kompleks af ferske vande.
Den lovgivning, som i øvrigt regulerer etablering  

 af dambrug miljøbeskyttelsesloven, vandløbsloven, vandforsyningsloven og  

 ferskvandsfiskeriloven - indeholder f.eks. ikke bestemmelser om, at der skal  

 tages landskabelige hensyn.
Ved etablering af et dambrug skal der som regel foretages en opstemning af  

 et vandløb.
Herved sker der en ændring - eventuelt tørlægning helt eller  

 delvis af et vandløbs åbne forløb.
Når dambrug på trods heraf er udtrykkelig  

 nævnt i stk. 1, hænger dette sammen med, at det herved tydeliggøres, dels at  

 også sådanne anlæg er omfattet af den samlede fredningsmæssige kontrol med  

 udviklingen omkring vore ferske vande, dels at visse dambrug, som ellers ikke  

 ville være omfattet af naturfredningslovens § 43, stk. 1, skal godkendes,  

 f.eks. dambrug som ønskes etableret ved en grundvandsboring eller et rørlagt  

 vandløb.
 Ændring af eksisterende dambrug vil også kunne være omfattet af  

 godkendelsesordningen i stk. 1, idet en ændring af dambruget i relation til  

 landskabet og indgrebet i de ferske vande kan være så væsentlig, at den må  

 sidestilles med etablering af et nyt dambrug.
 En arealmæssig udvidelse, som ikke er uvæsentlig, kræver således en  

 tilladelse i henhold til stk. 1, og det samme gælder i almindelighed  

 etablering af bundfældnings- og klaringsbassin.
 Særligt med hensyn til dambrug på søterritoriet bemærkes, at disse ikke  

 kan anses for omfattet af naturfredningslovens § 43.
 Om hegning m.v. i forbindelse med dambrug henvises til den ny bestemmelse  

 i § 44.
 4.2 Andre arbejder.
4.2.1. Efter naturfredningslovens § 43, stk. 1 og 2, kræves vedrørende  

 vandløb tilladelse til ændring af det åbne forløb og vedrørende naturlige  

 søer samt moser tilladelse til ændring af tilstanden.
De forskellige  

 sproglige udtryk for de herved omfattede anlægsarbejder m.v. dækker ikke over  

 realitetsforskelle.
 Det er ikke muligt på forhånd at afgrænse præcist alle de kategorier af  

 anlægsarbejder, der er omfattet af bestemmelsen, idet det afgørende kriterium  

 snarere er anlægsarbejdets virkninger end dets karakter.
For vandløb kræves der således tilladelse til f.eks. rørlægning,  

 udretning, uddybning, opstemning og anlæg af styrt eller stryg.
For så vidt  

 angår søer og moser, kræves tilladelse til f.eks. ændringer af vandspejl og  

 profil, dræning, uddybning, opgravning, opfyldning, anlæg af bygningsværker,  

 henkastning og aflæsning af affald, gødning, kloakslam, regulering af  

 fiskebestanden ved hjælp af gift samt - især for mosers vedkommende -  

 inddragelse heraf til landbrugsmæssige formål i form af f.eks. vedvarende  

 græsning eller høslet.
Den vandkemiske påvirkning, der følger af udledning af spildevand, er ikke  

 omfattet af bestemmelsen.
Disse udledninger falder derimod ind under  

 miljøbeskyttelseslovens kap.
IV.
 Sædvanlig dræning af landbrugsjord m.v., der ikke medfører afvanding af -  

 eller tilsvarende permanent grundvandssænkning i - f.eks. en tilstødende mose  

 omfattet af godkendelsesordningen, kan gennemføres på sædvanlig måde uden  

 tilladelse efter § 43.
 Særligt for så vidt angår ellesumpe bemærkes, at i det omfang sådanne  

 moser hidtil har været benyttet til træproduktion, kan denne udnyttelse  

 fortsættes, uden at der kræves tilladelse hertil efter § 43. Dette indebærer,  

 at der kan gennemføres såvel tyndingshugster som renafdrift under  

 forudsætning af, at der ikke herved sker andre ændringer, som medfører, at  

 ellesumpen ikke genopstår som en sådan.
 4.3. Arbejder i henhold til vandløbsregulativer.
 4.3.1. Efter § 43, stk. 1, 2 pkt., kan som hidtil arbejde i henhold til  

 »gældende vandløbsregulativer« for så vidt angår offentlige vandløb  

 gennemføres uden særlig tilladelse fra amtsrådet/hovedstadsrådet.
 Bestemmelse, der stammer fra 1972-loven, undtager således fra  

 godkendelsesordningen først og fremmest arbejder i henhold til de  

 vandløbsregulativer, der var gældende, da reglerne om offentlige vandløb i §  

 43 trådte i kraft den 1. september 1972. Efter bemærkningerne til 1978-loven  

 gælder dette dog ikke arbejder, som udføres på grundlag af  

 vandløbsregulativer, der ikke længere er i overensstemmelse med de faktiske  

 forhold.
 Arbejder, som udføres på grundlag af regulativbestemmelser fra tiden efter  

 1. september 1972 kræver heller ikke godkendelse, hvis regulativet, i det  

 omfang det vedrører arbejder, der ændrer vandløbets åbne forløb, er tiltrådt  

 eller godkendt i henhold til § 43.
I bemærkningerne til 1978-loven er det forudsat, at andre arbejder, som  

 udføres på grundlag af regulativmæssige bestemmelser, der hidrøer fra tiden  

 før 1. september 1972, ikke gennemføres, uden at der er foretaget en  

 bedømmelse af de naturfredningsmæssige konsekvenser.
Der er her tale om  

 arbejder, der efter deres karakter ikke er omfattet af naturfredningslovens §  

 43 - typiske vedligeholdelsesarbejder - og som derfor principielt heller ikke  

 kræver nogen godkendelse efter denne bestemmelse.
Da disse arbejder  

 imidlertid kan have uheldige naturfredningsmæssige virkninger, har man fundet  

 det nødvendigt i 1978-lovens bemærkninger at pege på det hensigtsmæssige i,  

 at disse konsekvenser overvejes nærmere.
Ved en sådan overvejelse vil det  

 eventuelt vise sig, at det er muligt at gennemføre arbejderne således, at de  

 uheldige naturfredningsmæssige konsekvenser undgås eller i hvert fald  

 formindskes, uden at dette går ud over hensynet til en forsvarlig  

 vedligeholdelse af vandløbet.
 Spørgsmålet om en hensigtsmæssig udformning af vandløbsregulativer,  

 således at de naturfredningsmæssige hensyn indgår heri, forventes iøvrigt  

 taget op i det af miljøministeriet nedsatte vandløbsudvalg, jfr. pkt.1.
4.3.2. For private vandløb, naturlige søer samt moser, gælder der ikke en  

 tilsvarende undtagelsesbestemmelse.
For så vidt angår arbejder i henhold til  

 vandløbsretkendelser eller forlig indgået for vandløbsretterne, kræves der  

 derfor principielt tilladelse fra amtsrådet/hovedstadsrådet, hvis arbejdet i  

 øvrigt har den forudsatte karakter.
I sådanne tilfælde bør der dog tages  

 rimelige hensyn til lodsejernes forventninger om arbejdets gennemførlighed.  

 Dette gælder ikke mindst, hvor projekteringen af arbejderne er langt fremme  

 (jfr. i øvrigt pkt. 9), og/eller hvor kendelsen eller forliget er af nyere  

 dato.
 5. Godkendelsesordningens nærmere indhold.
5.1. Oplysning om godkendelsesordningen I § 3 i bekendtgørelsen, bilag B, er angivet nogle supplerende regler  

 vedrørende godkendelsesordningen.
Under et tager disse regler først og  

 fremmest sigte på en i forhold til borgerne hensigtsmæssig og hurtig  

 sagsekspedition.
 Efter bestemmelsen i § 3, stk. 1, påhviler det amtsrådet/hovedstadsrådet  

 at give oplysning om, hvorvidt et bestemt privat vandløb eller en bestemt  

 naturlig sø eller en mose er omfattet af godkendelsesordningen.
Baggrunden herfor er, at det kan være behæftet med en vis usikkerhed, om  

 et bestemt vandområde er omfattet af godkendelsesordningen.
Det er derfor af  

 stor betydning, at lodsejerne, uden selv at skulle foretage omfattende  

 undersøgelser og uden at skulle indgive en formel ansøgning, kan få oplysning  

 om, hvorvidt et givet vådområde er omfattet af godkendelsesordningen.
Når de anførte bestemmelser ikke efter deres indhold gælder for offentlige  

 vandløb, skyldes dette, at alle offentlige vandløb på forhånd er omfattet af  

 godkendelsesordningen.
I øvrigt må det anses for almindelig bekendt af  

 lodsejerne, hvilke vandløbsstrækninger der er offentlige.
 Bestemmelsen omfatter alene spørgsmålet om det pågældende vandområdes  

 status., derimod ikke karakteren af det arbejde, der eventuelt påtænkes  

 gennemført, dvs. spørgsmålet om, hvorvidt et givet indgreb i et vandområde,  

 der er omfattet af godkendelsesordningen, kræver tilladelse efter  

 naturfredningsloven.
Baggrunden herfor er først og fremmest, at udgangspunktet i den omhandlede  

 henseende er klart, nemlig at der skal tilladelse til anlægsarbejder m.v.,  

 der medfører »ændringer af det åbne forløb« henholdsvis »af  

 tilstanden«.
Hertil kommer imidlertid også, at vurderingen af dette  

 spørgsmål ofte vil forudsætte nærmere undersøgelser, og at der vil være en  

 glidende overgang mellem på den ene side de tilfælde, hvor tilladelse kan  

 gives, fordi indgrebet er ubetydeligt, og på den anden side tilfælde, hvor  

 indgrebet er af en sådan karakter, at der ikke kræves tilladelse.
5.2. Oplysningspligtens afgrænsning Reglerne omfatter principielt kun en oplysningspligt i forhold til  

 offentlige myndigheder samt berørte lodsejere eller brugere m.v., jfr.  

 bekendtgørelsens § 3, stk. 1. Også stk. 2 viser, at der normalt må være  

 forbundet en mere konkretiseret interesse til forespørgslen, før der  

 foreligger en egentlig forpligtelse til at besvare den.
En mere præcis  

 afgrænsning af den i henhold til § 3, stk. 1. berettigede kreds af  

 privatpersoner m.v., eller af karakteren af de forespørgsler, som der  

 foreligger en pligt til at besvare, er ikke mulig.
Også i øvrigt må problemer  

 af denne art løses konkret:
5.3. Svarfristen og suspension heraf En forespørgsel om, hvorvidt en af de nævnte kategorier af vådeområder er  

 omfattet af godkendelsesordnignen, skal besvares inden 4 uger, efter at  

 amtsrådet hhv. hovedstadsrådet har modtaget den, jfr. bekendtgørelsen, § 3,  

 stk. 2.
 Såfremt forespørgslen har en sådan karakter, at det ikke er muligt at  

 besvare den endeligt før udløbet af svarfristen, eller det af andre grunde er  

 nødvendigt med supplerende oplysninger, før der kan gives et endeligt svar,  

 kan svarfristen suspenderes, jfr. bekendtgørelses § 3, stk. 4. Betingelsen  

 herfor er, at amtsrådet/hovedstadsrådet fremsætter en anmodning om yderligere  

 oplysninger inden 4 uger fra modtagelsen af forespørgslen.
Fristudsættelsen gælder, indtil de ønskede oplysninger er modtaget.
Fra  

 dette tidspunkt løber altså en ny svarfrist på 4 uger, der naturligvis vil  

 kunne suspenderes ved anmodning om yderligere oplysninger, hvis en sådan  

 anmodning er rimeligt begrundet i de foreliggende forhold.
5.4. Oversiddelse af svarfristen Såfremt svarfristen oversiddes, kan lodsejeren, jfr. bekendtgørelsens § 3,  

 stk. 2, 2. pkt., gennemføre foranstaltninger uden tilladelse efter lovens §  

 43, stk. 1 eller stk. 2. (Om revision af denne regel, se pkt. 10.4.  

 nedenfor).
Det understreges, at reglen ikke bør benyttes som et alternativ til en  

 tilladelse, Hvor vådeområdet er omfattet af godkendelsesordningen, bør sagen  

 derfor underkastes en realitetsbehandling efter § 43, selv om det på forhånd  

 måtte være klart, at henvendelsen vil resultere i en tilladelse.
I modsat  

 fald ville klageadgangen blive illusorisk.
Reglen i § 3, stk. 2,2. pkt., forudsætter, jfr. ordet »modtager«  

 i § 3, stk. 2,1. pkt., at forespørgslen rent faktisk er kommet frem til  

 amtsrådet eller hovedstadsrådet.
En gennemførelse af projektet uden sikkerhed  

 for, at forespørgslen er kommet frem, f. eks. ved at den er sendt som  

 anbefalet brev, eller at modtagelsen af forespørgslen er anerkendt, sker  

 derfor for vedkommende lodsejers egen risiko.
5.5. Undtagelser Efter bekendtgørelsens § 3, stk. 3, gælder den under pkt. 5.4. nævnte  

 regel ikke:
 Disse undtagelser medfører imidlertid ikke, at den omtalte svarfrist på 4  

 uger ikke gælder, og reglen tager således alene sigte på at hindre et misbrug  

 af ordningen.
 Etablering, jfr. ovenfor under 1), forstås på samme måde som i  

 naturfredningsloven, d.v.s. som omfattende også i visse tilfælde ændringer af  

 eksisterende dambrug, jfr. pkt. 4.1.
6. Sagsbehandlingen i øvrigt 6.1. Indgrebets karakter og betydning Ved bedømmelsen af de konkrete ansøgninger efter § 43 skal der lægges vægt  

 på indgrebets karakter og omfang, den naturfredningsmæssige betydning (jfr.  

 naturfredningslovens formålsbestemmelse i § 1) af det pågældende vådområde  

 samt andre samfundsmæssige hensyn.
Der fremgår dog i denne henseende af  

 bemærkningerne vedrørende naturlige søer og offentlige vandløb, at der skal  

 tungtvejende grunde til at tillade ændringer, der er uforenelige med de  

 naturfredningsmæssige hensyn.
 I denne forbindelse bemærkes i øvrigt, at vådområdernes betydning for  

 plante- og dyrelivet ikke behøver at have sammenhæng med en beliggenhed inden  

 for eller uden for de områder, som i fredningsmyndighedernes  

 landskabsanalyser er udpeget som særlige fredningsinteresseområder.
6.2. Registreringer, analyser og planlægning Uanset det under pkt. 6.1. anførte, vil registreringer, analyser og  

 planlægning på en række områder være af stor betydning også for  

 administrationen af godkendelsesordningen.
 I denne forbindelse kan nævnes dels den af fredningsstyrelsen og Danmarks  

 Sportsfiskerforbund udarbejdede klassificering af danske vandløb i relation  

 til fiskeinteresser, dels de af Danmarks Fiskeri- og Havundersøgelsers  

 Ferksvandsfiskerilaboratorium udarbejdede ørredudsætningsplaner og  

 driftsplaner for søer, dels - ikke mindst - recipientkvalitets- og  

 spildevandsplanlægningen.
 Hertil slutter sig naturligvis også det foreliggende analysearbejde i  

 naturfredningslovens regie (landskabsanalyser m.v.), som vil kunne lægge op  

 til en strengere praksis for så vidt angår vådområder beliggende inden for  

 områder af særlig fredningsinteresse.
 Endvidere kan nævnes den gennemførte klassificering af jyske vandløb på  

 grundlag af den lavere ferskvandsfauna.
 Endelig bemærkes, at der i hvert fald for visse amters vedkommende  

 foreligger særlige vandløbsboniteringer ud fra naturfredningsmæssige hensyn,  

 udarbejdet af fredningsplanudvalgene.
 6.3 Forelæggelse for interesseorganisationer, andre myndigheder m.v.
Efter den hidtidige ordning var der foreskrevet en høring af  

 Ferskvandsfiskeriforeningen og Danmarks Sportsfiskerforbund, jfr. pkt. 9, C  

 og D, i ministeriet for kulturelle anliggenders cirkulære nr. 208 af 1.  

 oktober 1972. Efter miljøministeriets opfattelse bør denne ordning imidlertid  

 ikke uden videre opretholdes under hensyn til den skete udvidelse af kredsen  

 af de klageberettigede (jfr. pkt. 8 nedenfor), der nu ofte vil omfatte f.eks.  

 lokale afdelinger af de nævnte organisationer.
Hvor der kan være tale om, at  

 det berørte vådområde alene tjener som yngle- og opvækstplads for fisk, der i  

 udvokset stand fanges uden for en eventuel lokalafdelings område, bør der dog  

 fortsat ske en forelæggelse af sagen for disse organisationer.
Også i øvrigt  

 vil en inddragelse af disse organisationer - foruden af andre  

 interesseorganisationer - kunne være hensigtsmæssig som led i sagernes  

 oplysning.
 Hvis der kan blive tale om konflikt med vigtige naturvidenskabelige  

 interesser, vil det være naturligt at forelægge sagen for  

 naturfredningsrådet.
Som udgangspunkt bør der altid indhentes en udtalelse fra vedkommende  

 kommunalbestyrelse.
Dette forhindrer imidlertid ikke, at en forelæggelse  

 efter nærmere aftale med kommunalbestyrelsen kan indskrænkes til bestemte  

 sagskategorier og/eller sager inden for nærmere afgrænsede områder.
6.4. Kravene til ansøgninger En indsendelse til amtsrådet/hovedstadsrådet af ansøgninger efter § 43 vil  

 iøvrigt efter ministeriets opfattelse i almindelighed ikke kræve, at der  

 foreligger et fuldt udarbejdet projekt, men alene oplysninger om de berørte  

 ejendomme (matrikelnumre) med en angivelse af de ændringer i vådområdet,  

 anlægsarbejdet vil medføre.
Hvis det skønnes nødvendigt kan der naturligvis  

 indhentes nærmere oplysninger om anlægsarbejdet, og om de ændringer, som det  

 vil medføre.
 Specielt vedrørende dambrug henvises dog til pkt. 7.4.
 7. Andre lovbestemmelser m.v.
7.1. Indledning En del af de foranstaltninger, der omfattes af § 43, stk. 1 og 2, vil  

 tillige kunne kræve tilladelse efter andre regler, herunder i anden  

 lovgivning.
Der vil i denne henseende kunne være tale om tilladelse såvel fra  

 amtsrådet/hovedstadsrådet som fra andre myndigheder.
7.2. Naturfredningsloven 7.2.1. For så vidt angår tilladelse efter andre regler i  

 naturfredningsloven bemærkes, at der efter § 47 a, stk. 1, ikke uden  

 fredningsnævnets tilladelse må placeres bygninger, skure, campingvogne og  

 lignende, opstilles master, foretages beplantninger og ændringer i terrænet  

 samt henlægges affald indenfor en afstand af 150 m fra søer med en vandflade  

 på mindst 3 ha og offentlige vandløb med en regulativmæssig bundbredde på  

 mindst 2 m.
Efter undtagelsesbestemmelsen i § 47 a, stk.2, nr. 2, kræves  

 fredningsnævnets tilladelse ikke til »sådanne ændringer i terrænet, der  

 er nødvendige i forbindelse med anlæg m.v., der er godkendt af amtsrådet,  

 henholdsvis hovedstadsrådet, eller af miljøministeren i henhold til  

 bestemmelserne i § 43.« Uanset formuleringen af undtagelsesbestemmelsen fremgår det af  

 miljøministeriets opfattelse klart af bestemmelsens forhistorie og motiver,  

 at den omfatter alle foranstaltninger, der falder ind under § 43, stk. 1  

 eller 2, og som tillades i henhold hertil, dvs. også bygninger eller andre  

 konstruktioner omfattet af en tilladelse til etablering af dambrug.
Der  

 kræves således ikke tilladelse fra fredningsnævnet til sådanne  

 foranstaltnigner.
7.2.2. Tilladelse efter andre bestemmelser i naturfredningsloven vil  

 derfor i det store og hele kun kunne blive aktuel, hvis den ansøgte  

 foranstaltning vedrører et område, der er fredet eller omfattet af en  

 verserende fredningssag.
Hvorvidt der kan gennemføres vandløbsreguleringer  

 m.v. i et sådant område, vil først og fremmest bero på det nærmere indhold af  

 fredningsbestemmelserne.
Men generelt bemærkes dog, at foranstaltninger af  

 den nævnte art normalt vil være omfattet af status quo-fredninger, og således  

 foruden tilladelse fra amtsrådet/hovedstadsrådet efter § 43 - vil kræve  

 tilladelse fra fredningsnævnet eller overfredningsnævnet, jfr. i øvrigt  

 naturfredningslovens §§ 34 og 34 a (samt for så vidt angår verserende  

 fredninger, § 16).
 I sådanne tilfælde skal fredningsnævnets eller overfredningsnævnets  

 tilladelse indhentes, før der træffes afgørelse efter § 43.  

 Amtsrådet/hovedstadsrådet bør derfor ikke give tilladelse efter § 43, før der  

 er sikkerhed for, at det ansøgte vil kunne tillades af fredningsnævnet eller  

 overfredningsnævnet, og hvis en sådan tilladelse nægtes, bortfalder  

 yderligere sagsbehandling efter § 43. Ved behandling af disse sager  

 forudsættes det på den anden side, at fredningsnævnene og overfredningsnævnet  

 inddrager amtsrådet/hovedstadsrådet, således at det sikres, at de forskellige  

 naturfredningsinstansers afgørelser koordineres.
7.3. Vandløbsloven, lov om landvæsensretter og vandforsyningsloven 7.3.1. Efter vandløbsloven (lovbekendtgørelse nr. 523 af 26. september  

 1973 som ændret ved § 22 i lov nr. 311 af 19. juni 1974 og § 11 i lov nr. 329  

 af 26. juni 1975) skal projekter til vandløbs- eller søreguleringer m.v.,  

 herunder opstemninger, vandings- og udpumpningsanlæg, tørlægning, rørlægning  

 osv., som hovedregel forelægges en vandløbsret til godkendelse.
 Hvor en foranstaltning, der kræver tilladelse efter § 43, stk. 1, eller  

 stk. 2, tillige kræver godkendelse af vandløbsretten, indebærer bestemmelsen,  

 at vandløbsretten ikke kan tage sagen under behandling, før der foreligger en  

 endelig tilladelse efter § 43, stk. 1 eller stk. 2. Såvel  

 amtsrådet/hovedstadsrådet og vandløbsretten bør derfor, når projektet  

 forelægges, undersøge hvorvidt sagen tillige er forelagt i medfør af  

 vandløbsloven, respektive naturfrednignsloven, og i det hele medvirke til, at  

 sagsbehandlingen bliver så rationel som mulig, således at unødig projektering  

 m.v. undgås.
 Tilsvarende gælder for så vidt angår kommunalbestyrelsens godkendelse af  

 broanlæg, jfr. vandløbslovens § 62, i det omfang sådanne anlæg falder ind  

 under naturfredningslovens § 43, stk. 1 eller 2.
 7.3.2. Særligt for så vidt angår dambrug bemærkes, at vandløbsretten efter  

 vandløbslovens § 49, stk. 1, først kan tage stilling til projekter hertil,  

 når der foreligger en tilladelse efter naturfredningsloven og godkendelse i  

 henhold til miljøbeskyttelsesloven.
 7.3.3. Det under pkt. 7.3.1. anførte gælder også for så vidt angår  

 sænkning af vandstanden i eller tørlægning af søer, jfr. § 3 i vandløbsloven,  

 hvorfor den i samme lovs § 34 nævnte underretning fra vandløbsrettens side af  

 fredningsmyndighederne normalt vil kunne anses som overflødig i sådanne  

 sager.
 Den i medfør af vandløbslovens § 34 nødvendige tilslutning fra amtsrådet  

 eller hovedstadsrådet vil kunne anses at foreligge, såfremt der er indhentet  

 endelig tilladelse efter naturfredningslovens § 43, stk. 1 eller stk. 2 (med  

 mindre denne foreligger i form af en tilladelse fra fredningsstyrelsen i en  

 sag, hvor amtsrådet eller hovedstadsrådet har givet afslag).
 Inden for hovedstadsområdet må der herudover fortsat indhentes tilslutning  

 fra amtsrådet efter vandløbslovens § 34.
 7.3.4. Efter love om landvæsensretter (lovbekendtgørelse nr. 133 af 6.  

 marts 1970) § 18 skal vandløbsretten »om fornødent« indkalde  

 »fredningsmyndighederne« i sager angående reguleringer m.v. samt i  

 sager angående andre foranstaltninger, hvorved et vandløbs naturlige tilstand  

 ændres.
 Da foranstaltninger af den nævnte karakter som hovedregel vil kræve en  

 tilladelse efter naturfredningslovens § 43, stk. 1 eller stk. 2, og sager  

 herom, jfr. ovenfor, ikke må tages under behandling af vandløbsretten, før  

 sådan tilladelse foreligger, vil der efter miljøministeriets opfattelse  

 normalt ikke være behov for den nævnte indkaldelse.
Selvstændig indkaldelse vil dog fortsat være af betydning i sager om  

 private vandløb med en bundbredde på under 1,5 m.
Amtsrådet vil i øvrigt i de  

 fleste tilfælde være impliceret i vandløbssager gennem amtsvandinspektoratet.
 Miljøministeriet forudsætter, at hovedstadsrådet, såfremt det finder det  

 nødvendigt selvstændigt at blive indkaldt som naturfredningsmyndighed af  

 vandløbsretten i medfør af bestemmelsen, underretter vandløbsretten herom.
 7.3.5. I visse tilfælde kan foranstaltninger, der tager sigte på  

 vandforsyning, og som er omfattet af den gældende vandforsyningslov  

 (lovbekendtgørelse nr. 524 af 6. september 1973 som ændret ved lov nr. 288 af  

 26. juni 1975, og lov nr. 545 af 17. november 1976) f.eks. indvinding af vand  

 fra vandløb i de i § 36, stk. 1, nævnte tilfælde, have en sådan karakter, at  

 de tillige er omfattet af naturfredningslovens § 43, stk. 1. eller stk. 2.
 Sådanne tilfælde vil dog have undtagelsens karakter, idet spørgsmål om  

 vandindvinding på samme måde som t.eks. spildevandsafledning, som anført (  

 pkt. 4.2.1.) i almindelighed alene forudsætter en tilladelse efter anden  

 lovgivning og ikke tillige en tilladelse efter naturfredningslovens § 43,  

 stk. 1 og stk. 2. Hertil kommer, at der efter den gældende vandforsyningslov  

 (pkt. 7.3.6.) i et vist omfang tillige kan tages de hensyn, der følger af  

 naturfredningslovens § 1.
 Såfremt en ansøgning til vandforsyningsformål undtagelsesvis tillige  

 kræver en tilladelse efter naturfredningslovens § 43, stk. 1 eller stk. 2,bør  

 det ansøgte i almindelighed ikke tillades, uden at der er sikkerhed for, at  

 tilladelse kan meddeles efter begge love.
7.3.6. Ved den nye vandforsyningslov (lov nr. 299 af 8. juni 1978 om  

 vandforsyning, jfr. § 1 i lov nr. 314 af 8. juni 1978 om ændring af  

 forskellige lovbestemmelser i anledning af lov om vandforsyning m.v.), er  

 visse foranstaltninger, der hidtil har været henlagt til vandløbsretten,  

 overført til amtsrådet/hovedstadsrådet.
Blandt disse foranstaltninger er også  

 sådanne, der er - eller kan være - omfattet af naturfredningslovens § 43,  

 stk. 1 eller 2, nemlig indvinding af vand fra vandløb til brug for  

 vandingsanlæg (se pkt. 7.3.1.) og dambrug, herunder spørgsmål om regulering  

 og opstemning m.v.
 De nævnte love træder i kraft den 1. januar 1980. Der vil i givet fald i  

 forbindelse med lovenes ikrafttræden blive fastsat regler vedrørende de heraf  

 følgende ændringer i den fremtidige behandling af sager, der henhører såvel  

 under naturfredningslovens § 43, stk. 1.eller 2, og de nye bestemmelser i  

 vandforsyningsloven.
 7.3.7. Udover det i pkt. 7.3.6. nævnte om den ny, endnu ikke ikrafttrådte,  

 vandforsyningslov bemærkes, at miljøministeriet, som tidligere nævnt, har  

 nedsat et udvalg til undersøgelse af det i loven om landvæsensretter  

 fastlagte landvæsenretsinstitut.
 Udvalget har bl.a. til opgave at gennemgå den lovgivning, der forudsætter  

 landvæsensretternes medvirken, og fremkomme med en indstilling om revision af  

 denne lovgivning i relation til anvendelsen af landvæsensretsinstituttet,  

 samt fremkomme med forslag til revision eller ophævelse af lov om  

 landvæsensretter.
Udvalget skal endvidere gennemgå samt udarbejde forslag til ændring af  

 vandløbsloven.
Det må forventes, at dette udvalgsarbejde vil resultere i  

 forslag til løsning af de ovennævnte spørgsmål om dobbeltkompetence og  

 koordination m.v.
7.4. Miljøbeskyttelsesloven Af foranstaltninger omfattet af naturfredningslovens § 43, stk. 1 eller  

 stk. 2, vil det i almindelighed alene være dambrug, der tillige kræver  

 tilladelse efter miljøbeskyttelsesloven (lov nr. 372 af 13. juni 1973 som  

 ændret ved lov nr. 107 af 29. marts 1978, lov nr. 220 af 24. maj 1978 og lov  

 nr. 304 af 8. maj 1978) jfr. herved bekendtgørelse nr. 290 af 28. juni 1978  

 om virksomheder m.v., som er omfattet af miljøbeskyttelseslovens kap. 5.
 På denne baggrund vil en bedømmelse af dambrugsprojekter efter  

 naturfredningslovens § 43, stk. 1, normalt kunne indskrænkes til de  

 landskabelige forhold og de specielle naturfredningsmæssige hensyn til  

 floraen og faunaen.
 Den omstændighed, at der kræves tilladelse efter begge love, herunder at  

 kompetencen efter disse er henlagt til amtsrådet, henholdsvis  

 hovedstadsrådet, forudsætter imidlertid ikke blot en intern koordination i  

 vedkommende myndigheds forvaltning vedrørende sagens oplysning, men også at  

 der ikke meddeles tilladelse efter den ene lov og afslag efter den anden.
Naturfredningslovens bestemmelser bør i den omhandlede henseende anses som  

 præliminær.
Kan der ikke meddeles tilladelse efter naturfredningsloven, vil  

 der normalt ikke være grund til yderligere sagsbehandling og afslaget kan  

 umiddelbart gives.
Hvis tilladelse efter naturfredningsloven kan gives, bør den endelige  

 meddelelse heraf ikke ske, før der er sikkerhed for, at det ansøgte tillige  

 kan godkendes efter miljøbeskyttelsesloven.
Det vil endvidere sædvanligvis  

 være mest hensigtsmæssigt, at de nærmere vilkår for tilladelsen, bortset fra  

 vilkår af landskabelig eller af speciel naturfredningsmæssig karakter i  

 øvrigt, knyttes til tilladelsen efter miljøbeskyttelsesloven.
Det vil være mest praktisk, at de to afgørelser træffes og offentliggøres  

 samtidig, jfr. § 8, stk. 4, i bekendtgørelsen, bilag B.
Derved sikres det  

 også, at der kan ske den fornødne koordination hos de centrale myndigheder i  

 tilfælde af, at afgørelserne indbringes for disse myndigheder.
Det bemærkes i  

 denne forbindelse, at kredsen af de ankeberettigede med hensyn til de to  

 afgørelser ikke er identisk.
 Såfremt den ene af afgørelserne påklages, kan det efter omstændighederne  

 være ensbetydende med, at den anden afgørelse ikke kan få virkning efter sit  

 indhold.
7.5. Ferskvandsfiskeriloven Efter § 1 i ferskvandsfiskeriloven (lov nr. 66 af 23. marts 1965) vedrører  

 denne fiskeriforhold i »søer, åer, bække og andre lignende naturlige  

 ferske vande samt kanaler, grøfter og lignende kunstigt frembragte ferske  

 vande, der indgår som led i eller træder i stedet for dele af et naturligt  

 vandløssystem«, dvs. i vidt omfang de samme vådområder, som omtales i  

 naturfredningslovens § 43, stk. 1 og 2. Ferskvandsfiskeriloven indeholder  

 bl.a. bestemmelser om foranstaltninger som fisketrapper og gitterspærringer  

 m.v. til sikring af vildfiskenes frie gang ved opstemninger,  

 vandindtagningsanlæg og dambrug m.v.
Da spørgsmålene imidlertid efter lovens  

 § 37 i reglen afgøres af vandløbsretten, henvises til det under 7.3.1.,  

 7.3.3. og 7.3.4. anførte.
 Det bemærkes, at sager af den pågældende art behandles af vandløbsretten  

 under medvirken af en fiskerisagkyndig i forbindelse med rettens øvrige  

 godkendelse af de anlæg, som har nødvendiggjort foranstaltningerne, og at  

 fiskeriministeriet efter § 18 i lov om landvæsensretter (lovbekendtgørelse af  

 6. marts 1970) skal indkaldes ved sager angående »foranstaltninger,  

 hvorved et vandløbs naturlige tilstand ændres«.
8. Klage og offentliggørelse af afgørelser 8.1. Klageberettigelse Som nævnt under pkt. 2.5. er der vedrørende de af § 43, stk. 1 og stk. 2  

 omfattede afgørelser gennemført nogle delvis nye klageregler, jfr. lovens §  

 45, der indebærer klagebeføjelser for bl.a. enhver, der må antages at have en  

 væsentlig, individuel interesse i afgørelsen.
 I bestemmelsens motiver er i sidstnævnte forbindelse henvist til, at en  

 lokal forening, hvis medlemskreds dyrker særlige fritidsinteresser knyttet  

 til de ferske vådområder, f.eks. lystfiskeri, jægere, fugleinteresserede,  

 sejl- og rosportsfolk, har mulighed for at påklage en afgørelse, der på  

 væsentlig måde vil gribe ind i fritidsaktiviteterne.
8.2. Klagereglernes indhold 8.2.1. Klagereglerne findes i §§ 4 og 5 i bekendtgørelsen, bilag B.
 Bekendtgørelsens § 4, stk. 4, indeholder reglerne for klagevejledning.  

 Disse regler omfatter også vejledning om den ny bestemmelse i  

 naturfredningslovens § 64 a, hvorefter en tilladelse bortfalder, hvis den  

 ikke er udnyttet inden 5 år fra tilladelsens meddelelse.
8.2.2. I § 5, stk. 1, er foreskrevet, at en klage skal indgives til  

 amtsrådet, henholdsvis hovedstadsrådet.
Myndigheden skal derefter videresende  

 klagen til fredningsstyrelsen, der er klagemyndighed.
Klagens indsendelse til  

 fredningsstyrelsen skal være ledsaget af dels det materiale, der er indgået i  

 sagens bedømmelse, dels de bemærkninger fra amtsrådet, henholdsvis  

 hovedstadsrådet, som klagen giver anledning til.
Det materiale, der skal  

 medsendes, bør i hvert fald omfatte al relevant korrespondance med de  

 implicerede parter og myndigheder.
Bemærkningerne til klagen, der i øvrigt må  

 afhænge af dennes nærmere indhold, bør principielt være af en sådan karakter,  

 at sagen kan afgøres af fredningsstyrelsen, uden at det er nødvendigt at  

 sende denne til udtalelse hos amtsrådet, henholdsvis hovedstadsrådet.
 8.2.3. Tidspunktet for myndighedens modtagelse af klagen er afgørende for,  

 om klagefristen er overholdt, jfr. bekendtgørelsens § 4, stk. 3 og § 8, stk.  

 3, (se herved pkt. 8.6.). Af hensyn til klageren bør amtsrådet eller  

 hovedstadsrådet derfor straks sende en anerkendelse af klagens modtagelse.
 8.4.2. Endvidere skal amtsrådet og hovedstadsrådet efter bekendtgørelsens  

 § 5, stk. 2, 1.pkt., i tilfælde af, at en tilladelse påklages, underrette  

 ansøgeren om klagen, jfr. reglen i bekendtgørelsens § 4, stk. 5, 2. pkt.  

 Fredningsstyrelsen påser, at denne underretning er sket (naturfredningslovens  

 § 45, stk. 3, jfr. § 58, stk. 6). Hvis klage indgives direkte til  

 fredningsstyrelsen, anerkender styrelsen modtagelsen heraf og underretter  

 ansøgeren.
8.3. Offentliggørelsesreglerne I konsekvens af de nye regler om klageberettigelse er det i lovens § 45  

 endvidere fastsat, at afgørelser efter naturfredningslovens § 43, stk. 1,  

 eller stk. 2, skal offentliggøres, og at miljøministeren kan fastsætte  

 nærmere regler herom.
 I henhold hertil er fastsat reglerne i kap. 3 i den som bilag B optrykte  

 bekendtgørelse.
 Idet der i øvrigt henvises til det nærmere indhold af denne  

 bekendtgørelse, bemærkes følgende om enkelte af bestemmelserne i denne.
8.4. Hvilke afgørelser skal offentliggøres 8.4.1. Som hovedregel skal kun amtsrådets/hovedstadsrådets tilladelser  

 offentliggøres (§ 6, stk. 1). Der gælder imidlertid visse undtagelser.
8.4.2. Efter § 6, stk. 2, kan offentliggørelse af en tilladelse undlades,  

 hvis dette må anses som åbenbart unødvendigt.
Dette gælder bl.a. hvis det  

 tilladte er uden naturfredningsmæssig betydning.
Som eksempel herpå kan  

 nævnes mindre udretninger, uddybninger og lignende af grøfter, kanaler og  

 andre kunstigt frembragte private vandløb, der ikke indgår som led i eller  

 træder i stedet for dele af et naturligt vandløbssystem, især hvis disse  

 periodisk er uden vandføring.
Endvidere ændringer af det åbne forløb (bortset  

 fra rørlægning) af - og anlæg af styrt i - stærkt regulerede private vandløb,  

 såfremt deres anvendelse efter recipientkvalitetsplanlægningen ikke  

 forudsætter særlige kvalitetskrav, og de er beliggende i områder, hvortil der  

 ikke knytter sig fredningsmæssige, herunder landskabelige interesser.
 Undtagelsesbestemmelsen gælder endvidere, hvis der er sket en særskilt  

 skriftlig underretning om afgørelsen af alle, der, jfr. bekendtgørelsens § 4,  

 stk. 1,2. pkt., må antages at have en væsentlig, individuel interesse i  

 afgørelsen, og denne underretning indeholder sædvanlig klagevejledning, jfr.  

 bekendtgørelsens § 4, stk. 4.
8.4.3. Amtsrådet/hovedstadsrådet bestemmer efter § 7, stk. 1, om - og i  

 givet fald i hvilket omfang - der skal ske offentliggørelse af afslag på  

 ansøgninger i henhold til bekendtgørelsen.
Som eksempel på afslag, som det  

 typisk vil kunne være naturligt at offentliggøre, kan nævnes afslag i sager,  

 der har været genstand for offentlig debat, dvs. sager, der har været  

 genstand for en mere end almindelig omtale og diskussion, f.eks. i de lokale  

 dagblade.
Endvidere vil en offentliggørelse kunne være praktisk til markering  

 af, at en behandling af en sag er afsluttet.
8.4.4. Endelig skal fredningsstyrelsens afgørelse i en klagesag, jfr. §  

 7,stk. 2, offentliggøres af amtsrådet/hovedstadsrådet efter styrelsens  

 nærmere bestemmelse.
Denne regel er ensbetydende med, at fredningsstyrelsen  

 konkret skal tage stilling til offentliggørelsesspørgsmålet.
En  

 bekendtgørelse om sagens udfald vil især være relevant, såfremt styrelsen  

 ændrer 1. instans-afgørelsen, og denne har været bekendtgjort.
Et ikke  

 offentliggjort afslag, der opretholdes af styrelsen, vil det derimod som  

 oftest ikke være rimeligt at kræve offentliggjort.
8.5. Den offentlige bekendtgørelses indhold Kravene til den offentlige bekendtgørelses indhold fremgår af reglerne i  

 bekendtgørelsens § 8. Når den offentlige bekendtgørelse, jfr. § 8, stk. 2,  

 nr. 3, tillige skal indeholde oplysning om de myndigheder m.v., der særskilt  

 er underrettet om afgørelsen, tjener dette til underretning af offentligheden  

 om afgørelsens adressat og til oplysning for lokale interesseorganisationer  

 om, at en eventuel hovedorganisation er særskilt underrettet.
8.6. Samtidig underretning Kravet i bekendtgørelsens § 9, 1. pkt., om, at offentliggørelse såvidt  

 muligt skal finde sted samtidig med den individuelle, skriftlige  

 underretning, hænger sammen med ønskeligheden af såvidt muligt at få en  

 ensartet klagefrist med hensyn til de forskellige grupper af  

 klageberettigede.
Det bemærkes herved, at klagefristen for den i § 2, stk. 1, 1. pkt.,  

 nævnte kreds af klageberettigede må regnes fra den individuelle underretning  

 af disse.
Med hensyn til de øvrige klageberettigede regnes klagefristen fra  

 offentliggørelsen af afgørelsen, henholdsvis det seneste tidspunkt herfor,  

 bortset fra i de tilfælde, hvor offentliggørelse er undladt, fordi alle, der  

 må antages at have en væsentlig, individuel interesse i afgørelsen, er  

 særskilt underrettet om denne.
8.7. Særlig underretning af ansøgeren Bekendtgørelsens § 9, 2. pkt., om særlig underretning af ansøgeren tager  

 sigte på reglen i naturfredningslovens § 45, stk. 3, jfr. § 58, stk. 5 og §  

 4, stk. 5, i bekendtgørelsen om, at en tilladelse ikke kan udnyttes, før  

 klagefristens udløb m.v.
8.8. Stedlige blade Efter § 8, stk. 1, i bekendtgørelsen, sker offentliggørelsen i stedlige  

 blade efter amtsrådets, henholdsvis hovedstadsrådets, nærmere bestemmelser.  

 Amtsrådet og hvoedstadsrådet bør i denne forbindelse lægge vægt på, dels at  

 de pågældende blade er egnede som middel til at oplyse de kredse, der kan  

 komme i betragtning som klageberettigede, i hvilken forbindelse  

 opmærksomheden henledes på, at netop afgørelser vedrørende vådområder kan  

 være af betydning inden for større geografiske områder, dels at der, jfr. det  

 under pkt. 8.6. anførte, sker en offentliggørelse i blade, der udkommer  

 nogenlunde samtidig.
9.Ikrafttrædelse Bekendtgørelsen træder i kraft den 1. januar 1979. For så vidt angår de  

 nye kategorier af vådområder, der er inddraget under beskyttelsesordningen,  

 kræves der således principielt tilladelse til alle anlægsarbejder m.v.  

 omfattet af ordningen i det omfang, sådanne anlægsarbejder eller andre  

 arbejder ikke må anses for at være gennemført den 1. januar 1979.
 Om visse andre overgangsspørgsmål henvises til pkt.3.2.1. og 4.3.2.
10. Vandløbsplanlægning 10.1. De små private vandløb Private vandløb med en mindre bundbredde har i mange tilfælde stor  

 betydning for flora og fauna.
Derimod har de ofte ikke samme betydning for  

 landskabsbilledet som større vandløb.
På denne baggrund er det forudsat, at  

 kun de mindre private vandløb, som efter nærmere vurdering anses for at være  

 af fredningsmæssig interesse, især som levesteder for planter og dyr,  

 herunder fisk, skal inddrages under godkendelsesordningen.
Det betyder, at  

 f.eks. mindre grøfter, kanaler og lignende kunstigt frembragte vandløb,  

 anlagt i forbindelse med grundforbedring og landindvinding m.v., samt mindre,  

 stærkt regulerede vandløb i øvrigt uden fredningsmæssig interesse, normalt  

 ikke vil blive medtaget under godkendelsesordningen.
Den fremtidige ordning vil derfor blive koncentreret om de uregulerede  

 eller mindre regulerede, private vandløb samt vandløb, der udgør dele af  

 vandløbssystemer, som i øvrigt er værdifulde og følsomme over for ændringer i  

 de øvre dele.
Kilder, der indgår i en mose (kilde- og vældmoser), er derimod  

 omfattet af § 43, stk. 2's første led om moser, jfr. pkt. 3.1.1. og 3.3.1.
Udpegningen af de mindre vandløb, der skal omfattes af  

 godkendelsesordningen, vil således skulle ske på grundlag af en kortlægning,  

 analyse og vurdering af de fredningsmæssige interesser knyttet til de mindre  

 vandløb i den pågældende region.
Denne registrering og udpegning, der skal  

 foretages af amtsrådet, henholdsvis hovedstadsrådet, i samarbejde med  

 fredningsstyrelsen, og som vil ske med udgangspunkt i det allerede  

 foreliggende analysemateriale m.v. ( jfr. også pkt. 6.2.) må i øvrigt ses i  

 sammenhæng med såvel fredningsplanlægningen efter lovens kap.
IV som  

 amtsrådets, henholdsvis hovedstadsrådets, planlægning i øvrigt vedrørende  

 vandløb, herunder især recipientkvalitetsplanlægningen.
 Der vil af fredningsstyrelsen blive udsendt en vejledning om de indledende  

 faser i det ovennævnte registrerings- og analysearbejde.
10.2. Vandløb med en bundbredde på mindst 1,5 m De større private vandløb med en bundbredde på mindst 1,5 m er omfattet af  

 godkendelsesordningen, da disse vandløb ofte vil være af  

 naturfredningsmæssige interesse allerede på grund af deres størrelse og  

 dermed deres landskabelige betydning.
 Ved den fremtidige vandløbskortlægning m.v., bør dog også disse vandløb  

 inddrages, således at de større private vandløb, der er uden  

 naturfredningsmæssig betydning, især inden for kategorien af de vandløb, der  

 er anlagt i forbindelse med grundforbedring, landvinding o. lign., kan blive  

 udskilt fra godkendelsesordningen (§ 43, stk. 4). Der vil gennem  

 vejledningsarbejdet vedrørende vandløbsplanlægningen blive fastsat nærmere  

 retningslinier for denne udskillelse.
 10.3. Naturlige søer og moser I det fremtidige vejledningsarbejde vil der  

 endvidere blive taget stilling til kortlægning m.v. af naturlige søer og  

 moser.
10.4. Revision af vådområdebekendtgørelsen Når der gennem det ovennævnte kortlægningsmateriale m.v. er blevet  

 tilvejebragt en afklaring af, hvilke konkrete vådområder, der på længere sigt  

 skal være omfattet af godkendelsesordningen efter § 43, stk. 1 og 2, vil  

 bekendtgørelsen, bilag B, blive taget op til revision.
Dette gælder især  

 dennes § 3, stk. 2, 2. pkt., om retsvirkningerne af manglende rettidig  

 oplysning om, hvorvidt et bestemt vådområde er omfattet af  

 godkendelsesordningen, jfr. pkt. 5.4. og 5.5. ovenfor.
11. Andre bestemmelser om vådområder i  

 naturfredningsloven 11.1 Naturfredningsloven indeholder forskellige andre regler, der har  

 betydning for beskyttelsen af vådområder.
Disse regler er imidlertid stort  

 set karakteriseret af, at kompetencen er henlagt til andre myndigheder end  

 amtsrådet/hovedstadsrådet, nemlig enten fredningsnævnet eller  

 miljøministeriet (fredningsstyrelsen). Noget andet er naturligvis, at  

 amtsrådet/hovedstadsrådet som oftest vil blive inddraget i sådanne sager som  

 høringsmyndighed, indstillende myndighed o.lign.
 11.2. For så vidt angår en enkelt af disse regler, nemlig § 44 om hegning  

 m.v. bl.a. i forbindelse med dambrug, er kompetencen henlagt til  

 amtsrådet/hovedstadsrådet.
 11.3. Endvidere sker miljøministerens fastsættelse af de i § 60 a, stk. 2,  

 nævnte regler om regulering af almenhedens brug af vandløb og søer til  

 ikke-erhvervsmæssig sejlads efter anmodning fra vedkommende amtsråd.
11.4. De øvrige regler, som ikke nærmere skal gennemgås her, er - udover  

 muligheden af en specialbeskyttelse ved fredning efter lovens kap.
III og  

 planlægning, jfr. ovenfor under pkt. 9 - især:
§ 43,  stk. 3, om, at rørskær i perioden 1. marts-1.  

 november kun kan ske med miljøministerens tilladelse.
Denne bestemmelse  

 gælder også for så vidt angår søterritoriet.
 § 46  om strandbeskyttelseslinjen og § 47 a om sø- og  

 åbeskyttelseslinjen.
Forskellige bestemmelser i kap.
VIII om indskrænkning i almenhedens  

 adgangs- og opholdsrettigheder.
 § 60  om fredning, bl.a. på søterritoriet.
 § 60  a om indskrænkninger i den ikke-erhvervsmæssige  

 sejlads med motordrevne fartøjer.
Miljøministeriet, den 1. december 1978 Ivar Nørgaard /Ole Plougmann Bilag A Uddrag af lov om naturfredning, jfr. lovbekendtgørelse nr. 435 af 1.  

 september 1978 Anlæg m.v.
§ 42 Anlæg m.v. i forbindelse med vådområder § 43.  Ændringer af offentlige vandløbs åbne forløb og  

 af naturlige søers tilstand samt etablering af dambrug, må kun ske med  

 tilladelse fra amtsrådet, i hovedstadsområdet dog hovedstadsrådet.
Arbejder i  

 henhold til gældende vandløbsregulativer kan dog foretages uden tilladelse  

 fra amtsrådet eller hovedstadsrådet.
 Stk. 2.  Ændringer af det åbne forløb af private vandløb  

 med en bundbredde på mindst 1,5 m samt af tilstanden af moser må kun ske med  

 tilladelse fra amtsrådet, i hovedstadsområdet dog hovedstadsrådet.  

 Tilsvarende regler gælder efter miljøministerens bestemmelse for nærmere  

 angivne private vandløb med en bundbredde på under 1,5 m.
 Stk. 3.  Rørskær i perioden 1. marts-1. november kan kun  

 ske med tilladelse fra miljøministeren.
Stk. 4.  Miljøministeren kan bestemme, at de i stk. 1,  

 1. pkt. og stk. 2, 1. pkt., nævnte bestemmelser ikke skal gælde for nærmere  

 angivne kategorier af vandløb, søer og moser.
Bestemmelse herom kan træffes  

 for hele landet eller for nærmere angivne dele af landet.
Stk. 5.  Miljøministeren kan bestemme, at tilladelse  

 efter stk. 1, l. pkt, og stk. 2, i nærmere angivne tilfælde af mere  

 vidtrækkende betydning i stedet meddeles af ministeren.
Bestemmelse herom kan  

 træffes for hele landet eller for nærmere angivne dele af landet.
 Stk. 6.  Miljøministeren kan beslutte at overtage  

 afgørelsen i en for amtsrådet eller hovedstadsrådet indbragt sag, når sagen  

 skønnes af mere vidtrækkende betydning.
 Stk. 7.  Miljøministeren kan give amtsrådet og  

 hovedstadsrådet nærmere forskrifter for administrationen af stk. 1, 1. pkt.,  

 og stk. 2.
 Stk. 8.  Miljøministeren kan efter forhandling med  

 vedkommende ministre give nærmere forskrifter for samarbejdet mellem  

 amtsrådet og hovedstadsrådet og andre myndigheder.
 Påbud om hegning, beplantning m.v.
§ 44.  Hvis anvendelsen af en ejendom i det åbne land  

 til medfører væsentlige ulemper eller virker stærkt skæmmende i forhold til  

 omgivelserne, kan amtsrådet, i hovedstadsområdet dog hovedstadsrådet, meddele  

 ejeren påbud om etablering af hegn, beplantning eller andre foranstaltninger,  

 som kan afhjælpe forholdet.
Dette gælder uanset hvornår anlægget er  

 etableret, og om det er sket i henhold til tilladelse efter  

 naturfredningsloven.
 Klager m.v.
§ 45.  Afgørelser efter § 43, stk. 1, 1. pkt., og stk.  

 2, kan påklages til miljøministeren af ansøgeren, kommunalbestyrelsen og  

 anerkendte foreninger og institutioner jfr. § 8. Endvidere kan afgørelserne  

 påklages af enhver, der må antages af have en væsentlig, individuel interesse  

 i afgørelsen.
Et påbud efter § 44, kan påklages til miljøministeren af  

 ejeren.
Stk. 2.  De klageberettigede efter stk. 1, 1. pkt. og 3.  

 pkt., skal skriftligt underrettes om afgørelsen.
Afgørelser efter § 43, stk.  

 1, 1. pkt. og stk. 2, skal offentliggøres.
Miljøministeren kan fastsætte  

 nærmere regler for offentliggørelsen, herunder at offentliggørelse i nærmere  

 angivne tilfælde ikke skal finde sted.
 Stk. 3.  Bestemmelserne om klage i § 58, stk. 3-6,  

 finder tilsvarende anvendelse på afgørelser i henhold til § 43, stk. 1, 1.  

 pkt., og stk. 2, samt § 44.
Klager m.v. vedrøende afgørelser efter kap.  

 VI IX § 58.  Fredningsnævnets afgørelser efter kapitlerne  

 IV-IX kan påklages til overfredningsnævnet af den der har begæret  

 fredningsnævnets afgørelse, vedkommende amtsråd, i hovedstadsområdet tillige  

 hovedstadsrådet, kommunalbestyrelsen samt anerkendte foreninger og  

 institutioner, jfr. § 8. Afgørelserne kan tillige påklages af  

 miljøministeren.
 Stk. 2.  Rigsantikvarens afgørelse efter §§ 48, 49, stk.  

 1, og 50, kan påklages til miljøministeren af ejendommens ejer og bruger.  

 Rigsantikvarens afgørelse efter § 48 kan påklages af de i stk. 1, 1. pkt.,  

 nævnte myndigheder m.v.
 Stk. 3.  Klagefristen er 4 uger fra den dag, afgørelsen  

 er meddelt den pågældende.
 Stk.4.  Afgørelsen skal indeholde oplysning om, til  

 hvilken myndighed afgørelsen kan påklages, af hvem den kan påklages, fristen  

 herfor samt oplysning om reglen i stk. 5.
Stk. 5.  En tilladelse eller dispensation må ikke  

 udnyttes før klagefristens udløb.
Er klage indgivet, må tilladelse eller  

 dispensation ikke udnyttes, medmindre den opretholdes af klagemyndigheden.
 Stk. 6.  Klagemyndigheden påser, at den hvem tilladelsen  

 eller dispensationen er meddelt får underretning om klagen.
 Stk. 7.  De klageberettigede efter stk. 1 og 2 skal  

 skriftligt underrettes om afgørelsen.
