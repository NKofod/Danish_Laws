Bekendtgørelse om forretningsorden for  

 Udvalget vedr.
Lokal Radio og TV I medfør af § 58, stk. 3, i lov om radio- og  

 fjernsynsvirksomhed, jf. lovbekendtgørelse nr. 138 af 19. februar  

 1998, fastsættes:
§ 1. Udvalget vedr.
Lokal Radio og TV består  

 af 5 medlemmer, der udpeges af kulturministeren for en 4-årig  

 periode.
§ 2. Udvalget træffer efter lovens § 59  

 afgørelse i klagesager om lokale nævns 1)	afslag på ansøgning om tilladelse til lokal  

 programvirksomhed, og 2)	inddragelse af tilladelse til lokal programvirksomhed.
Stk. 2. Udvalget træffer afgørelse i sager om  

 tilladelseshaveres selvstændige udøvelse af programvirksomheden,  

 jf. lovens § 50, hvis sagen 1)	omfatter flere lokale områder eller 2)	vedrører radio- og fjernsynsforetagender, som udøver  

 programvirksomhed på et andet grundlag end en tilladelse til lokal  

 radio- eller fjernsynsvirksomhed, jf. lovens § 59, stk. 3, nr.  

 2.
 Stk. 3. Udvalget træffer afgørelse i sager om  

 programmer, der udsendes samtidig af flere tilladelseshavere eller udsendes i  

 medfør af et fast samarbejdsforhold med andre radio- og  

 fjernsynsforetagender om programvirksomheden.
 Stk. 4. Udvalget fordeler tilskud til ikke-kommercielle lokale  

 radio- og tv-stationer, jf. lovens § 60 b.
 Stk. 5. Udvalget træffer afgørelse i sager om  

 nedsættelse af fælles nævn omfattende kommuner med  

 tilsammen flere end 200.000 indbyggere, jf. lovens § 56,  

 stk. 2.
 Stk. 6. Udvalget træffer efter forhandling med  

 Telestyrelsen afgørelse i sager om fordelingen af sendestationer  

 på lokale områder under hensyn til de frekvensmæssige  

 muligheder.
 Stk. 7. Udvalgets afgørelser i henhold til  

 stk. 1-6 kan ikke indbringes for anden administrativ myndighed.
 Stk. 8. Udvalget rådgiver ministeren om lokal radio- og  

 fjernsynsvirksomhed.
§ 3. Udvalget kan på eget initiativ tage en  

 sag op til behandling, uanset at sagen hører under et lokalt  

 nævns kompetence.
Udvalget kan i den forbindelse 1)	pålægge et lokalt nævn at tage en ikke tidligere  

 behandlet sag op til afgørelse, 2)	pålægge et lokalt nævn at tage en tidligere  

 behandlet sag op igen, og 3)	i særlige tilfælde selv træffe afgørelse i  

 sagen.
 Stk. 2. Klager over lokale nævns afslag på  

 ansøgninger om tilladelse til lokal programvirksomhed, jf. § 2,  

 stk. 1, nr. 1, skal indgives skriftligt inden 4 uger efter, at  

 nævnets afgørelse er meddelt ansøgeren.
 Stk. 3. Klager over lokale nævns inddragelse af  

 tilladelse til programvirksomhed, jf. § 2, stk. 1, nr. 2, skal  

 indgives skriftligt inden 4 uger efter, at nævnets afgørelse er  

 meddelt indehaveren af tilladelsen.
 Stk. 4. Før udvalget træffer afgørelse i  

 medfør af § 2, stk. 1, nr. 1 og 2, skal klageren og det  

 pågældende lokale nævn have adgang til at gøre sig  

 bekendt med det for udvalget foreliggende materiale og til at udtale sig om  

 sagen.
 § 4. Udvalgets formand tilrettelægger  

 udvalgets arbejde, herunder fastsættelse af tid og sted for  

 møderne, og leder forhandlingerne på udvalgets  

 møder.
Stk. 2. Kulturministeriet stiller sekretariatsbistand til  

 rådighed for udvalget.
Sekretariatet indkalder og udsender materiale  

 til udvalgsmøderne, senest 1 uge før mødernes  

 afholdelse.
§ 5. Udvalget er beslutningsdygtigt, når  

 mindst 3 medlemmer er til stede.
Afgørelser træffes ved  

 almindelig stemmeflerhed.
Ved stemmelighed er formandens stemme  

 udslagsgivende.
Stk. 2. Når forholdene gør det  

 påkrævet, kan sager af særlig hastende karakter  

 afgøres uden for udvalgsmøderne.
Der skal i så fald gives  

 medlemmerne mulighed for at tilkendegive deres standpunkt skriftligt eller  

 telefonisk, inden afgørelsen træffes.
 Stk. 3. Såfremt et eller flere medlemmer er uenig i en  

 afgørelse, skal dette fremgå af afgørelsen.
§ 6. Hvis udvalget har besluttet, at et medlem  

 på grund af inhabilitet ikke kan deltage i en sags behandling,  

 behandles sagen af de øvrige medlemmer.
Undtagelsesvis kan udvalget, i  

 tilfælde af at formanden er inhabil, anmode ministeren om at udpege en  

 midlertidig stedfortræder.
 § 7. I udvalgets møder deltager uden  

 stemmeret en tilforordnet for Telestyrelsen.
§ 8. Der tages beslutningsreferat af  

 møderne.
Referatet udsendes til medlemmerne og den tilforordnede i  

 forbindelse med indkaldelse til det efterfølgende udvalgsmøde.  

 Hvis der ikke på dette møde fremkommer indsigelser mod  

 referatets indhold, betragtes referatet som godkendt.
§ 9. Ved udgangen af hvert finansår  

 udarbejder nævnet en beretning om nævnets virksomhed i det  

 forløbne år.
Beretningen sendes til kulturministeren.
 § 10. Udvalget er i sit arbejde underkastet  

 forvaltningsloven, herunder bestemmelserne om tavshedspligt.
 § 11. Bekendtgørelsen træder i kraft  

 den 1. september 1998.
Stk. 2. Cirkulære nr. 93 af 3. maj 1990 om  

 forretningsorden for Udvalget vedr.
Lokal Radio og TV ophæves.
