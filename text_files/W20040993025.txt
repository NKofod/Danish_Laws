Klage  

 over manglende information og behandling i forbindelse med kemoterapi Nævnet fandt, at sygeplejersken havde overtrådt lov om  

 patienters retsstilling, idet hun burde have informeret patienten om risikoen  

 for udsivning af Adriamycin til vævet, da hun mødte første gang til tredje  

 behandling med kemoterapi-midlet Adriamycin den 16. december 2000.
 Nævnet fandt ikke grundlag for at kritisere, at lægerne  

 på onkologisk afdeling ikke informerede patienten om ovennævnte risiko.  

 Nævnet  

 fandt dog, at det havde været hensigtsmæssigt, om en overlæge havde  

 foranlediget, at patienten, som supplement til den generelle skriftlige  

 patientinformation, havde fået udleveret skriftlig information om risikoen  

 for  

 udsivning af Adriamycin til vævet.
 Nævnet oplyste, at udsivning af Adriamycin eller  

 lignende kemoterapi til væv uden for en blodåre er en sjælden, men meget  

 alvorlig komplikation, fordi det meget ofte vil medføre betydelig vævsskade  

 med  

 deraf alvorlige følger for patienten.
 Nævnet lagde til grund, at det af overlægens udtalelse  

 til sagen fremgik, at der gennem mange år har været etableret faste  

 retningslinier for, at information om bivirkninger i form af udsivning af  

 Adriamycin til væv uden for en blodåre gives af plejepersonalet, der  

 administrerer kemoterapien.
 Nævnet fandt grundlag for at kritisere sygeplejersken,  

 idet hun efter at have perforeret venen på armen, lagde en ny venflon længere  

 nede på armen i samme åre med henblik på infusion af et så vævstoksisk stof  

 som  

 Adriamycin.
Det var nævnets opfattelse, at Adriamycin er kendt som  

 meget vævstoksisk, og der bør derfor udvises største omhyggelighed ved  

 indgift  

 heraf.
Det er vigtigt, at man er fuldstændig sikker på, at kanylen ligger  

 korrekt, og at man reagerer på patientens klage over svie ved indgiften.
 Nævnet lagde til grund, at det fremgik af afdelingens  

 procedurebeskrivelse ved anlæggelse af venflon punkt 5, at man skal undgå at  

 lægge drop distalt (længere nede) på en vene, der lige har været perforeret,  

 da  

 dette kan give risiko for udsivning af dropvæske.
 Der blev afgivet dissens i sagen.
