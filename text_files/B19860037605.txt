 I henhold til § 4 i lov nr. 291 af 18. juni 1969 om tjenestemænd i staten,  

 folkeskolen og folkekirken fastsættes:
 § 1.  I stilling som kordegn i folkekirken kan kun  

 ansættes personer, der har gennemført uddannelsen til kordegn.
 § 2.  Uddannelsen omfatter kursusundervisning og prøve  

 i følgende fag:
1. ministrialbogførelse 2. Budgetlægning og regnskabsførelse for de kirkelige  

 kasser 3. Menighedsrådet og dets funktioner (sekretærarbejde) 4. Liturgik og hymnologi.
 Stk. 2.  Undervisningen har en varighed af indtil 240  

 timer.
 § 3.  Der aflægges såvel skriftlig som mundtlig prøve  

 i hvert kursusfag.
 Stk. 2.  Prøverne bedømmes under medvirken af censorer,  

 der beskikkes af kirkeministeriet for 3 år ad gangen.
 § 4.  kirkeministeriet nedsætter et kursusudvalg  

 bestående af:
1. en biskop 2. et medlem, udpeget af Danmarks Kordegneforening 3. et medlem, udpeget af Den danske Præsteforening 4. et medlem, udpeget af Danmarks Provsteforening 5. et medlem, udpeget af Landsforeningen af  

 Menighedsrådsmedlemmer 6. en repræsentant for kirkeministeriet.
 Stk. 2.  kursusudvalget beskikkes for 5 år ad gangen.  

 Kirkeministeriets repræsentant er formand for udvalget.
Stk. 3.  kursusudvalget fastsætter selv sin  

 forretningsorden.
Udvalget kan anmode særligt sagkyndige om at deltage i  

 drøftelserne.
 Stk. 4.  Kirkeministeriet stiller sekretariatsbistand  

 til rådighed for kursusudvalget.
 § 5.  Kursusudvalget har til opgave at sørge for  

 afholdelse af kursus og prøve samt at fastsætte timetallet for de enkelte  

 kursusfag.
 Stk. 2.  Kursusudvalget fastsætter nærmere regler om  

 adgangen til uddannelsen og om undervisningen og aflæggelsen af prøven.
 Stk. 3.  kursusudvalget behandler klager vedrørende  

 undervisning og prøve.
 § 6.  Bekendtgørelsen træder i kraft den 1. juli 1986.
 Stk. 2.  Bekendtgørelse nr. 296 af 23. juni 1983 om  

 uddannelseskrav for ansættelse som kordegn i folkekirken ophæves.
