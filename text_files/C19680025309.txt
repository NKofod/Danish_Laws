 Efter forhandling med finansministeriet skal man anmode skifteretterne om  

 at anvende følgende fremgangsmåde ved behandlingen af boer, hvor afdødes  

 ejendele tilfalder staten efter arvelovens § 71, stk. 1:
§ 1.  Boerne skiftes offentligt, og der udstedes  

 proklama med indkaldelse af såvel arvinger som kreditorer.
Fremsættes der  

 over for skifteretten begæring om godkendelse af et anfægteligt testamente  

 eller om afståelse af arv, jfr. arvelovens § 71, stk. 2, bør skifteretten  

 først afgive indstilling herom efter proklamafristens udløb.
 Stk. 2.  Skifteretten sørger for begravelsen og kan af  

 boets midler afholde alle rimelige begravelsesudgifter, herunder til anlæg og  

 vedligeholdelse af gravsted.
 Stk. 3.  Indkaldelse af justitsministeriet til  

 skiftesamlinger skal normalt ikke finde sted, men opstår der tvivl om  

 bobehandlingen, herunder om fordringer mod boet, bør skifteretten forelægge  

 spørgsmålet for justitsministeriet.
 § 2.  Ved afhændelse af boets aktiver iagttages  

 følgende retningslinjer:
 Stk. 2.  Eventuelle tvivlsspørgsmål vedrørende  

 realisation af boets aktiver forelægges finansministeriets fondskontor,  

 Slotsholmsgade 4, 1216 København K., tlf. (01) 114488, men det er i  

 almindelighed ikke nødvendigt at forelægge tilbud om køb for  

 finansministeriet.
 § 3.  Regnskaber og repartition skal hverken  

 forelægges for justitsministeriet eller finansministeriet til godkendelse.
 Stk. 2.  Ved salærberegning til skifteretsmedhjælpere  

 følges skifterettens almindelige takster.
Stk. 3.  Der beregnes skifteafgift og  

 repartitionsstempel, men ingen arveafgift.
Boets kontanter tages til indtægt  

 af dommerkontoret under regnskabsoversigtens rubrik »Arvingsløse  

 kapitaler«.
 Justitsministeriet, den 9. december  

 1968.
 Knud Thestrup.
 /Ringgård.
