Bekendtgørelse  

 om opgørelse af begrænsning af tab på  

  

 næringsaktier I henhold til § 24, stk. 5, i lov nr. 1413 af  

 21. december 2005 om den skattemæssige behandling af gevinst og tab ved  

 afståelse af aktier m.v. (aktieavancebeskatningsloven), fastsættes:
§ 1.  

  

 Banker, sparekasseaktieselskaber og sparekasser, visse kreditinstitutter,  

 børsmæglerselskaber samt disse virksomheders datterselskaber, udenlandske  

 filialer, og udenlandske pengeinstitutters filialer i Danmark, der er  

 omfattet  

 af aktieavancebeskatningslovens § 17, jf. § 23, stk. 1 og 2,  

 kan  

 vælge at anvende fondskodeprincippet ved opgørelsen af tabsbegrænsningen  

 efter  

 lovens § 17, stk. 2, for så vidt angår tab ved afståelse af aktier,  

 hvor banken m.v. har været fritaget for at medregne en del af udbytterne ved  

 indkomstopgørelsen efter selskabsskattelovens § 13, stk. 3. Er der  

 først én gang valgt fondskodeprincippet, kan det kun ændres ved tilladelse  

 fra  

 told- og skatteforvaltningen.
Et afslag om at ændre opgørelsesprincippet kan  

 påklages til Landsskatteretten, jf. skatteforvaltningslovens § 11,  

 stk. 1, nr. 1.
§ 2.  

  

 Såfremt den skattepligtige anvender realisationsprincippet ved  

 indkomstopgørelsen og vælger at anvende fondskodeprincippet, opgøres  

 indkomstårets nettotab pr. fondskode.
Nettotabet opgøres som forskellen  

 mellem  

 fondskodens samlede realiserede gevinster og samlede realiserede tab. Årets  

 nettotab pr. fondskode nedsættes med indestående på tabsbegrænsningssaldoen  

 opgjort efter stk. 2, 1. pkt., og alene et overskydende tab kan herefter  

 fradrages ved indkomstopgørelsen.
Stk. 2.  

  

 Tabsbegrænsningssaldoen opgøres pr. fondskode med den beskatningsprocent, der  

 er fastsat i selskabsskattelovens § 17, stk. 1, af indkomstårets  

 samlede udbytte af aktier indenfor den pågældende fondskode med tillæg af  

 overført saldo fra det foregående indkomstår.
Tabsbegrænsningssaldoen  

 formindskes med det beløb, der for indkomståret er anvendt til  

 tabsbegrænsning,  

 jf. stk. 1. Såfremt der er sket en nedgang i den nominelle beholdning af  

 aktier inden for fondskoden fra primo indkomståret til ultimo indkomståret,  

 formindskes tabsbegrænsningssaldoen opgjort efter 1. og 2. pkt. med et  

 beløb, der forholdsmæssigt svarer til nedgangen i den nominelle beholdning af  

 aktier.
Saldoen overføres herefter til det følgende indkomstår.
 § 3.  

  

 Såfremt  

 den skattepligtige anvender lagerprincippet ved indkomstopgørelsen og vælger  

 at  

 anvende fondskodeprincippet, opgøres indkomstårets nettotab pr. fondskode.  

 Nettotabet opgøres som forskellen mellem fondskodens samlede realiserede og  

 urealiserede gevinster og samlede realiserede og urealiserede tab. Årets  

 nettotab pr. fondskode nedsættes med den beskatningsprocent, der er fastsat i  

 selskabsskattelovens § 17, stk. 1, af det udbytte af aktier  

 indenfor  

 den pågældende fondskode, der er erhvervet i indkomståret, og alene et  

 overskydende tab kan herefter fradrages ved indkomstopgørelsen.
 § 4.  

  

 Specificeret opgørelse af tabsbegrænsningen for det enkelte indkomstår efter  

 § 2 eller § 3 vedlægges indkomstopgørelsen for det pågældende  

 indkomstår.
 § 5.  

  

 Bekendtgørelsen træder i kraft den 15. september 2006.
 Stk. 2.  

  

 Samtidig ophæves bekendtgørelse  

 nr. 905 af 22. september 2005 om opgørelse af begrænsning af tab på  

 næringsaktier.
