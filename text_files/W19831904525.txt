Et barn blev af socialudvalget i A kommune i forbindelse med  

 forældrenes samlivsophævelse anbragt i institution i B kommune i medfør af  

 bistandslovens § 33, stk. 1, nr. 3. Socialudvalget i A kommune afholdt  

 fortsat udgifterne til barnets institutionsophold, efter at faderen, der  

 boede i B kommune, havde fået tillagt forældremyndigheden over barnet i  

 forbindelse med forældrenes separation i slutningen af 1976. I oktober 1979  

 besluttede socialudvalget i B kommune uden forhandling med A kommune at  

 anbringe barnet i familiepleje.
Denne beslutning blev først meddelt A kommune  

 i juni 1980. A kommune fandtes herefter ikke længere forpligtet til at yde  

 refusion af udgifter til barnets ophold uden for hjemmet.
(* 1) REDEGØRELSE FOR SAGEN:
Et barn var af socialudvalget i A kommune i august 1976 anbragt på et  

 børnehjem i B kommune i medfør af bistandslovens § 33, stk. 1, nr. 3. Efter  

 forældrenes separation i oktober 1976 fik faderen, der boede i B kommune,  

 tillagt forældremyndigheden over barnet.
Socialudvalget i A kommune  

 oversendte herefter sagen til B kommune og fortsatte med at afholde  

 udgifterne ved barnets ophold på institution.
I oktober 1979 besluttede socialudvalget i B kommune at søge barnet  

 anbragt i familiepleje.
Dette blev ikke forhandlet med A kommune, og først i  

 juni 1980 meddelte socialudvalget i B kommune, at barnet var udskrevet fra  

 institutionen til ophold i familiepleje hos en familie i B kommune.
 I juli 1980 meddelte socialudvalget i A kommune, at udvalget herefter  

 betragtede sig som løst fra forpligtelsen som løst fra forpligtelsen som  

 retlig opholdskommune, idet barnet var udskrevet fra institutionen uden A  

 kommunes medvirken.
Over for amtsankenævnet anførte socialudvalget i B kommune, at  

 anbringelsen i familiepleje skulle ses på baggrund af, at barnets far havde  

 indgået nyt ægteskab, og at han havde accepteret, at barnet blev anbragt i  

 familiepleje.
Socialudvalget i B kommune havde skønnet, at der fortsat var  

 behov for hjælpeforanstaltninger, og at anbringelse i familiepleje på længere  

 sigt ville være mere hensigtsmæssigt end fortsat anbringelse på institution.
 AFGØRELSEN, DER KLAGES OVER:
 Amtsankenævnet fandt, at socialudvalget i B kommune ikke kunne kræve sin  

 del af udgiften til bistand til faderen i form af anbringelse af barnet uden  

 for hjemmet efter bistandslovens § 33, stk. 1, nr. 3, refunderet af A kommune  

 efter bistandslovens § 11.
 LOVGRUNDLAG:
 Efter bistandslovens § 11, nr. 1, kan opholdskommunen kræve sin del af  

 udgifterne til bistand refunderet af en tidligere opholdskommune, når  

 pågældende ved medvirken fra en anden kommune eller offentlig myndighed er  

 anbragt i institution eller pleje i kommunen.
 ANKESTYRELSENS AFGØRELSE:
 Ankestyrelsen fandt, at socialudvalget i A kommune ikke længere var  

 forpligtet til at yde B kommune refusion af udgifter til bistand til barnet.  

 Ankestyrelsen lagde vægt på, at socialudvalget i B kommune uden forhandling  

 med socialudvalget i A kommune havde udskrevet barnet fra institution og  

 anbragt det i familiepleje uden først at underrette socialudvalget i A  

 kommune om ændring af behandlingsplanen.
 (* 1) Se endvidere SM O-026-84, SM O-027-84 og SM O-029-84.
