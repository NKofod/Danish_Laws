(Til alle amtsråd og  

 kommunalbestyrelser) På given foranledning skal man meddele, at spørgsmålet om  

 folkeskolelæreres ret til ferie med løn i juli måned, sammenholdt med  

 reglerne om ret til dagpenge i forbindelse med barsel, har været gjort til  

 genstand for drøftelser mellem Socialministeriet, herunder Sikringsstyrelsen,  

 Finansministeriet, Kommunernes Landsforening og Lærernes Centralorganisation.
 På baggrund af de førte drøftelser skal Undervisningsministeriet herved  

 meddele følgende.
En folkeskolelærer, hvis barselorlov falder i sommerferieperioden, har ret  

 til at få udbetalt sædvanlig løn i juli måned, idet juli måned efter den  

 gældende ferieordning for folkeskolen anses som ferie for folkeskolens  

 tjenestemænd.
Falder barselorloven i sommerferieperioden, medregnes juli  

 måned i den samlede dagpengeretsperiode under barselorlov.
 Det forhold, at der udbetales sædvanlig løn i juli måned, medfører ikke,  

 at dagpengeretten for juli måned og den resterende del af orlovsperioden  

 fortabes, uanset om den pågældende i en periode op til den 1. juli har fået  

 udbetalt dagpenge.
 Når der udbetales en lærer sædvanlig løn i juli måned, vil kommunen efter  

 dagpengelovens § 27, stk. 1, være berettiget til dagpengerefusion for de dage  

 i juli måned, hvor der er ret til barseldagpenge.
 Det tilføjes, at der optjenes pensionsalder i juli måned.
 Ovenstående gælder tillige for ledere og lærere ved den amtskommunale  

 specialundervisning for voksne samt for ledere og lærere på fsu/fsa-niveau  

 ved amtskommunale enkeltfagskurser.
 P.m.v.
 e.b.
Ole H.
Trønning fuldm.
