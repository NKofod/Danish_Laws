Cirkulæreskrivelse om meddelelse om  

 klageadgang Kommentar m.v.:
 Klage over en kasses sagsbehandling kan ikke indbringes  

 for Arbejdsmarkedets Ankenævn.
 Meddelelse om afgørelsen:
Medlemmet kunne ikke få udbetalt dagpenge, fordi der  

 ikke kunne beregnes en dagpengesats.
Medlemmet var enig i, at betingelserne  

 for en satsberegning ikke var opfyldt, men anførte, at kassen havde  

 rådgivet fejlagtigt, og at han som følge heraf havde lidt et  

 økonomisk tab.
 Medlemmet klagede endvidere over kassens  

 sagsbehandlingstid.
 Direktoratet fandt ikke grundlag for at kritisere hverken  

 kassens rådgivning eller kassens sagsbehandlingstid.
 Medlemmet klagede over direktoratets afgørelse  

 vedrørende kassens sagsbehandling.
 Arbejdsmarkedets Ankenævn afviste at behandle sagen  

 under henvisning til, at direktoratets afgørelse vedrørende en  

 kasses sagsbehandling ikke kan indbringes for anden administrativ myndighed,  

 jf. arbejdsløshedsforsikringslovens § 99, stk. 4.
