 Baggrund:
 A - Bekendtgørelse nr. 323 af 7. juli 1983 om arbejdets udførelse.
 B - Bekendtgørelse nr. 32 af 29. januar 1979 om arbejdstøj og personlige  

 værnemidler.
 Denne At-meddelelse oplyser om beskyttelseshjelme (industrihjelme), og  

 hvor de skal bruges.
Brug Der skal benyttes beskyttelseshjelm, hvis arbejet ikke på anden måde kan  

 udføres forsvarligt.
Beskyttelseshjelm skal altid anvendes ved arbejde eller ved ophold på  

 steder, hvor der er en risiko for, at hovedet bliver skadet - af materialer, værktøj eller andre genstande, der vælter, skrider,  

 slynges ud eller styrter ned - ved at støde mod udragende genstande eller hængende og svingende byrder - ved berøring med uisolerede el-ledninger - eller ved arbejde, hvor pladsforholdene er trange og gør det vanskeligt  

 at bevæge sig uden at støde imod.
 Beskyttelseshjelm kræves således ved det meste bygge- og anlægsarbejde,  

 arbejde med boltepistoler, anhugningsarbejde, fældnings- og skovningsarbejde  

 samt arbejde i brønde og tunneller til fjernvarmerør o.l.
Arbejdsgiveren skal sørge for - at de ansatte forsynes med egnet beskyttelseshjelm, der ikke medfører  

 unødige gener, og at hjelmen bruges under arbejdet - at de ansatte instrueres i brugen og oplyses om faren ved at undlade at  

 bruge beskyttelseshjelm.
Instruktion skal omfatte tilpasing, vedligeholdelse  

 og opbevaring af hjelmen - vedligeholdelse og renholdelse af hjelmen.
 Beskyttelseshjelm anskaffes og betales af arbejdsgiveren og er dennes  

 ejendom.
Den ansatte skal bruge beskyttelseshjelm, hvor det er påkrævet.
Brugsanvisning Ved levering skal der fra leverandøren medfølge en brugsanvisning på dansk  

 med oplysninger om beskyttende egenskaber, tilpasning, brug, vedligeholdelse  

 og opbevaring.
Sikkerhedsskiltning Arbejdsområder, hvor beskyttelseshjelm skal bruges, skal afmærkes ved  

 skiltning som vist.
 Skiltet kan være forsynet med et supplerende skilt, som angiver typen af  

 beskyttelseshjelm.
 Der kan dog være tilfælde, hvor arbejde, som gør brug af hjelm nødvendig,  

 foregår så spredt, at skiltning ikke er praktisk mulig.
Beskyttelse og egenskaber Beskyttelseshjelme bør være mærket med Dansk Standards mærke, evt. sammen  

 med andre nordiske standardmærker.
 Efter Dansk Standard benævnes beskyttelseshjelme industrihjelme og  

 inddeles i to grundtyper: A og B.
Type A  beskytter kun mod stød ovenfra mod hjelmskallen og  

 forhindrer, at en skarp genstand trænger igennem hjelmskallen.
En A hjelm kan  

 være forsynet med fastgørelsesmulighed for hagerem.
Foruden typebetegnelsen A  

 er hjelmen mærket med, om den er afprøvet ved enten - 20 grader C eller 30  

 grader C.
Dette har betydning for valg af hjelm til arbejde ved lave  

 temperaturer, fx i frysehuse.
Type B  yder foruden den samme beskyttelse som type A en vis  

 beskyttelse mod klemskader og beskytter altså mod påvirkninger både fra oven  

 og fra siden.
En B hjelm skal være forsynet med fastgørelsesmulighed for  

 hagerem, men hageremmen behøver ikke at sidde på.
Foruden typebetegnelsen B  

 er hjelmen mærket med, om den er afprøvet ved enten -20 grader C eller -30  

 grader C.
Nogle hjelme af såvel type A som B bevarer deres styrke, også ved en vis  

 varmestråling.
De betegnes ved type  AV og BV.
 Hjelmfacon.  Der er to forskellige faconer, hattemodellen og  

 huemodellen.
Hattemodel med bred nedad - udadrettet bræmme Huemodel med skygge og smal nedad - udadrettet bræmme Huemodel med skygge og regnrende Hattemodellen giver bæreren den størst mulige beskyttelse, fordi både  

 nakke, ører og en del af skuldrene er dækket.
Den brede bræmme kan være i  

 vejen, når man skal bære ting på skuldrene, og ved arbejde i trange rum.
Valg af beskyttelseshjelm Udgangspunktet for valg af hjelm skal være den eller de  

 arbejdssituationer, hvor hjelmen skal benyttes.
Hvis der er fare for at få  

 hovedet i klemme, skal der vælges en hjelm af type B.
Det gælder således ved  

 bygge- og anlægsarbejde.
 Fra 1. januar 1986 må der kun benyttes hjelme af type B på skibsværfter.
 Er der risiko for at blive ramt af genstande, der slynges ud, som fx ved  

 arbejde med boltpistoler, bør der benyttes en hjelm af hattemodellen, udført  

 i kraftig duroplast og forsynet med visir.
 Ved særligt varmt arbejde yder hjelm af duroplast en vis beskyttelse.
 Er der risiko for berøring med el, skal der anvendes hjelm efter  

 bestemmelserne i stærkstrømsreglementet (afsnit 5 og 5 A).
Der kan desuden være grunde til at vælge en særlig farve eller facon.
Fx  

 bør anhuggerens hjelm have en kraftig farve, der gør den let synlig for  

 kranføreren.
 Ved fældnings- og skovningsarbejde er huemodellen med regnrende og ikke  

 for stor skygge mest hensigtsmæssig.
Ved arbejde i kolde omgivelser kan man - bære hue under hjelmen - forsyne hjelmen med isolerende overtræk - forsyne hjelmen med ekstra polstring.
Ved alle arbejder, hvor hjelmen kan falde af fx på grund af vindpåvirkning  

 og arbejdsstilling, skal der benyttes hjelm med hagerem.
Hjelme med hagerem  

 kan dog udgøre en ekstra ulykkesrisiko i tilfælde af, at noget griber fat i  

 remmen.
Foreligger der en sådan risiko, skal der benyttes hjelme med en  

 hagerem, der løsner sig selv, når remmens belastning overskrider en vis  

 værdi.
 Hvis hjelmen skal kombineres med høreværn eller øjenværn, skal hjelmen  

 være beregnet til dette ekstra udstyr.
 Hjelme må ikke males eller sprøjtes med antiinsektspray.  

 Opløsningsmidlerne vil kunne svække materialet.
Tilpasning og vedligeholdelse Beskyttelseshjelmen skal være tilpasset den person, som bruger den.  

 Tilpasningen er vigtig for, at hjelmen sidder fast på hovedet og giver en  

 tilstrækkelig stor sikkerhedsafstand mellem hjelmskal og hoved.
Ved tilpasning skal man være opmærksom på, om - issebåndet ligger direkte på hovedet - svederemmen ligger til hovedet - bærehøjden, dvs. afstanden fra svederemmens nederste kant til det punkt,  

 hvor issebåndet går sammen, er mellem 80 og 90 mm - afstanden mellem issens toppunkt og undersiden af hjelmskallen er mindst  

 25 og højst 50 mm - afstanden mellem hjelmskal og svederem er højst 20 mm og på intet punkt  

 hjelmen rundt være mindre end 5 mm - hjelmen er tilpasset, så den, også uden brug af hagerem, sidder fast,  

 når hovedet bevæges.
 Alle hjelme kan rengøres med indtil 45 grader C varmt sæbevand.
 En hjelm, der har revner, eller som har været udsat for kraftig påvirkning  

 i form af slag eller klem, skal kasseres.
Det kan være nødvendigt med jævne mellemrum at skifte hjelmens indtræk, da  

 det er udsat for sved, snavs og varme og derfor nedbrydes hurtigere end  

 hjelmskallen.
Kontroller jævnligt indtrækket og skift efter leverandørens  

 anvisninger, dog senest når indtrækket viser tegn på materialændringer.
 I tvivlsfælde skal hjelmen og/eller indtrækket altid kasseres.
 Arbejdsgiveren skal betale udgifterne til vedligeholdelsen.
 Hjelme bør opbevares skærmet for sollys og under konstante, normale  

 temeraturforhold, så materialet ikke nedbrydes unødigt.
Holdbarhed Materialeegenskaberne kan påvirkes af langvarig udsættelse for kulde,  

 varme, stærkt lys, fugt, sved, midler, som anvendes på huden eller håret,  

 eller ved anvendelse af uegnede rengøringsmidler.
 Oplysinger om hjelmens egenskaber efter lang tids brug kan fås hos  

 leverandøren.
 Hjelmskaller fremstilles for det meste af termoplast eller  

duroplast.
 Nedenstående skema giver en oversigt over materialernes egenskaber:
