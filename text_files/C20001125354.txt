Skrivelse om ændring af skrivelse om  

 ændring af bekendtgørelse om hjælpemidler og forbrugsgoder  

 efter servicelovens §§ 97 og 98 (Testmateriale til tabletbehandlede diabetikere) (Til kommuner, amtskommuner m.fl.) Vedr.
Socialministeriets  

 bekendtgørelse nr. 88 af 4. februar 2000 om ændring af  

 bekendtgørelse om hjælpemidler og forbrugsgoder efter  

 servicelovens §§ 97 og 98 (testmateriale til tabletbehandlede  

 diabetikere) Socialministeriet udsendte den 8. februar 2000 en  

 orienteringsskrivelse om ovennævnte ændring.
Der har  

 efterfølgende vist sig behov for yderligere vejledning om  

 ændringens forståelse.
 Socialministeriet skal oplyse, at forudsætningen om,  

 at diabeteslidelsen skal være diagnosticeret i en relativt ung alder,  

 hidrører fra tillægsbetænkningen til ændringen af  

 sygesikringsloven, hvor Folketingets Sundhedsudvalg tiltrådte  

 forudsætningen, og som således udgør grundlaget for  

 beregningen af de økonomiske konsekvenser af ændringen.
 Folketingets Sundhedsudvalg indgik således en aftale  

 med Sundhedsministeren, hvori denne forudsætning indgik.
Sundhedsministeriet har oplyst, at begrebet "relativ ung  

 alder" kom ind i de drøftelser, som Sundhedsudvalget havde med  

 Diabetesforeningen i forbindelse med behandlingen af forslaget til lov om  

 ændring af lov om offentlig sygesikring og lov om social service.  

 Diabetesforeningen tilkendegav i den forbindelse, at begrebet dækker  

 over de tabletbehandlede diabetikere, for hvem det ville være relevant  

 med jævnlig blodsukkermåling.
Diabetesforeningen har tidligere  

 oplyst, at foreningen forventer, at aldersgrænsen sættes ved 65  

 år.
Sundhedsministeriet har i forbindelse med forhandlingerne om de  

 økonomiske konsekvenser lagt denne tilkendegivelse til grund.
Det er Socialministeriets opfattelse, at der i grundlaget  

 for at yde støtte til testmateriale til diabetikere indgår et  

 hensyn til muligheder for at undgå eller begrænse  

 senfølger af diabeteslidelsen, og forudsætningen om  

 diagnosticering af tabletbehandlet, aldersdiabetes i en relativt ung alder  

 skal ses i lyset heraf og i den omhandlede personkreds  relativt høje  

 alder Det er således  

 Socialministeriets opfattelse, at det er uhensigtsmæssigt med en  

 konkret aldersgrænse for opnåelse af bevilling.  

 Afgrænsningen bør derfor finde sin løsning gennem praksis  

 med udgangspunkt i de overvejelser, der lå til grund for aftalen i  

 Folketingets Sundhedsudvalg.
