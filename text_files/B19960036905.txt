I medfør af § 138 b i lov om social bistand, jf. lovbekendtgørelse nr. 110 af 26. februar 1996, som senest ændret ved lov nr. 344 af 6.
 maj 1996 meddeles:
 § 1.  Socialministeren har efter ansøgning fra  

 kommunalbestyrelsen i Birkerød Kommune givet tilladelse til, at  

 kommunalbestyrelsen kan udbetale tilskud til dækning af udgifter til hjælp  

 til personer, der er visiteret til hjemmehjælp i form af praktisk bistand til  

 rengøring, indkøb, tøjvask m.v., og som ønsker selv at købe hjælp til de  

 pågældende opgaver fra et privat firma.
 § 2.  Forsøgstilladelsen er givet med virkning fra den  

 1. juni 1996 til den 31. maj 1997.
Stk. 2.  Det nærmere indhold af forsøgsordningen fremgår  

 af Socialministeriets skrivelse af 15. maj 1996 til Birkerød Kommune.  

 Skrivelsen kan rekvireres i Socialministeriet, Holmens Kanal 22, 1060  

 København K.
Tlf. 33 92 93 00.
 § 3.  Kommunalbestyrelsen skal informere kommunens  

 borgere om forsøgstilladelsen.
 § 4.  Bekendtgørelsen træder i kraft den 1. juni 1996.
