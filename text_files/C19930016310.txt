Indledning Pensionsadministration for tjenestemænd i den primær- og amtskommunale  

 folkeskole har hidtil været varetaget af amtskommunerne, som overtog  

 opgaverne fra de før 1969 eksisterende skolefonde.
 Ifølge § 4 i lov nr. 382 af 20. maj 1992 om tjenestemænd i folkeskolen i  

 primærkommunerene som ændret ved lov nr. 208 af 28. april 1993 om ændring af  

 tjenestemands- og folkeskolelovgivningen m.v. (ansættelsesforhold i den  

 amtskommunale folkeskole m.v.) overføres kompetencen til at fastsætte løn- og  

 andre ansættelsesvilkår, jf. tjenestemandsloven §§ 45-47, til vedkommende  

 primær- og amtskommunale myndigheder.
 Overførslen af forhandlingsretten omfatter ikke rektorer og  

 tjenestemandsansatte lærere på gymnasie- og hf-området, men  

 pensionsadministrationen for disse følger de i dette cirkulære beskrevne  

 retningslinjer med de modifikationer, der følger heraf - specielt omkring  

 pensionsbyrden.
 § 12,  stk. 6, i Lov om tjenestemænd i folkeskolen  

 m.v. som ændret ved lov nr. 208 af 28. april 1993 bestemmer, at Amtsrådet  

 forestår administrationen af tjenestemandspensioner på det primær- og  

 amtskommunale folkeskoleområde, indtil anden administration er fastlagt af  

 finansministeren efter forhandling med kommunerne.
 På grundlag af drøftelserne med de kommunale sammenslutninger har  

 finansministeren i bekendtgørelse af 12. august 1993 om  

 pensionsadministration for tjenestemænd med statslig tjenestemandspension  

 ansat som tjenestemænd i den primærkommunale folkeskole eller i den  

 amtskommunale folkeskole m.v. senest 31. marts 1992, fastlagt regler om den  

 fremtidige pensionsadministration.
 Dette cirkulære omfatter både det primærkommunale og det amtskommunale  

 folkeskoleområde.
Personkredsen Pensionsmæssigt er der tale om to hovedgrupper - de aktive tjenestemænd og  

 pensionisterne.
2.1 Aktive tjenestemænd De i pkt. 1 nævnte love vedrører:
 I det følgende omtales grupperne 2)-5) som »tjenestemænd i den  

 amtskommunale folkeskole m.v.«.
 Ansættelseskommunen betegnes i det følgende »kommunen«, hvad  

 enten der er tale om primær- eller amtskommunal ansættelse.
 Tjenestemænd, der pr. 31. marts 1993 var ansat i den primærkommunale  

 folkeskole henholdsvis pr. 30. april 1993 i den amtskommunale folkeskole, er  

 omfattet af tjenestemandspensionsloven og det hertil hørende regelsæt, men  

 bekendtgørelsen og denne cirkulæreskrivelse vedrører kun de tjenestemænd, der  

 var ansat 31. marts 1992 på prøve, varigt, på åremål eller havde  

 tjenestefrihed.
 Administrationen af pensionerne for disse tjenestemænd, der var ansat  

 senest den 31. marts 1992, overføres pr. 1. januar 1994 fra amtskommunerne  

 til henholdsvis Statens Regnskabsdirektorat og den (amts)kommune, hvor  

 tjenestemanden er ansat (ansættelseskommunen).
 Tjenestemænd, ansat senest 31. marts 1992 fremgår af de underskrevne  

 lister, som primærkommunerne har sendt til Finansministeriet på grundlag af  

 henvendelse af 29. oktober 1992 fra Kommunernes Landsforening.
 Amtskommunerne skal på tilsvarende måde indsende lister over de pr. 31.  

 marts 1992 ansatte lærere i den amtskommunale folkeskole.
De af bekendtgørelsen omfattede tjenestemænd, vil fortsat være omfattet af  

 tjenestemandspensionsloven og den statsfinansierede pension, hvis de  

 overflyttes til anden stilling, vender tilbage til en tilbagegangsstilling  

 efter en åremålsansættelse eller efter ansøgning direkte overgår i en  

 tilsvarende eller anden stilling i henholdsvis den primærkommunale - eller  

 amtskommunale folkeskole m.v. eller Københavns Kommunale Skolevæsen.
Der må  

 således ikke være ophør i ansættelsesforholdet.
 Tjenestemænd ansat i den primærkommunale folkeskole i perioden fra 1.  

 april 1992 til 31. marts 1993 henholdsvis i den amtskommunale folkeskole i  

 perioden fra 1. april 1992 til 30. april 1993 har pensionsrettigheder efter  

 reglerne i tjenestemandspensionsloven, men pensionerne finansieres af  

 ansættelseskommunen.
 Tjenestemænd, der efter 31. marts 1993 ansættes som kommunale tjenestemænd  

 eller er blevet nyansat som tjenestemand i Københavns Kommunale skolevæsen  

 eller efter 30. april 1993 ansættes som amtskommunale tjenestemænd, er ikke  

 omfattet af tjenestemandspensionslovgivningen, men af de kommunale regler.
 For disse grupper, der har pension finansieret af ansættelseskommunen vil  

 der ved eventuel senere tjenestemandsansættelse i det statslige  

 tjenestemandspensionsområde skulle ske overførsel af pensionsalder og beløb  

 til staten efter de herom gældende regler om beløbsoverførsel mellem staten  

 og kommunerne, der også gælder for overførsel af en optjent statslig  

 tjenestemandspensionsret til kommunal tjenestemandsansættelse.
2.2 Pensionister Staten betaler pensionerne til tjenestemænd ansat senest den 31. marts  

 1992, der er fratrådt før den 1. april 1993. Dette gælder både aktuelle og  

 opsatte pensioner.
Sker fratræden senere, betaler staten pensionen fra 63  

 1/2-års alderen.
Staten afholder dog udgiften til førtidsalderspension, hvor  

 fratrædelsen sker på grund af alder og ikke som led i en aftale om frivillig  

 fratræden, også hvor den pågældende endnu ikke er fyldt 63 1/2 år.
 Kommunen afholder udgiften til pension til lærere m.fl., der er ansat den  

 1. april 1992 eller senere, samt udgiften til pension til tjenestemænd, der  

 fratræder efter 31. marts 1993 på grund af uegnethed, arbejdsmangel eller  

 sygdom indtil det fyldte 63 1/2 år.
 Den i § 12 i lov nr. 382 i 1992, som ændret ved lov nr. 208 i 1993,  

 fastlagte reduktion i kommunernes bloktilskud i årene 1993-2001 involverer  

 ikke den enkelte kommune.
3 Generelt om omlæggelse af pensionsadministrationen Omlægningen af administrationen gennemføres pr. 1. januar 1994 både for  

 den primær- og den amtskommunale folkeskole.
Indtil dette tidspunkt er  

 opgaverne fordelt som hidtil, og indtil 1. januar 1994 har amtskommunerne  

 således ansvaret for administrationen, herunder også for at beregne pensioner  

 til tjenestemænd under 63 1/2 år, som skal betales af primærkommunerne fra 1.  

 april 1993 og indtil 63 1/2-års alderen.
 Tjenestemænd ansat senest den 31. marts 1993 i den primærkommunale  

 folkeskole eller senest den 30. april 1993 i den amtskommunale folkeskole  

 m.v. er omfattet af tjenestemandslovgivningen, herunder  

 tjenestemandspensionsloven og dertil hørende regelsæt, og kommunerne skal i  

 pensionsadministrationen for disse tjenestemænd følge de statslige regler.
 Det forudsættes, at kommunerne stiller de nødvendige oversigter og  

 oplysninger til rådighed for staten, således at der er mulighed for  

 budgettering og kontrol af pensionsoptjening og pensionsudbetalingerne på  

 folkeskoleområdet, så længe staten har pensionsforpligtelserne.
 Den af kommunerne udførte administration er ud over den kommunale kontrol  

 underlagt Rigsrevisionen på de områder, hvor staten betaler.
 Det forudsættes, at alle beregninger underkastes intern kontrol i  

 kommunen.
4 Konkret opgavefordeling efter omlægningen Statens Regnskabsdirektorat (SR) sørger for pensionsudbetaling for  

 tjenestemænd i folkeskolen ansat senest den 31. marts 1992, der fratræder  

 senest 31. marts 1993, eller - ved fratræden efter 31. marts 1993 - fra det  

 fyldte 631/2 år.
Statens Regnskabsdirektorat administrerer det centrale  

 Pensionsalderregister, PENSAB, hvori tjenestemændenes pensionsalder også skal  

 registreres, jf. 4.1.
Pensionsberegning vil være kommunernes ansvar, ligesom kommunerne sørger  

 for beregning af opsatte pensioner.
Hvis tjenestemanden ønsker beregnet en  

 fratrædelsesgodtgørelse, sendes sagen til SR til videre foranstaltning.
 Pension ved afsked på grund af arbejdsmangel, sygdom og uegnethed samt  

 fratræden på grund af alder i forbindelse med en frivillig fratræden betales  

 af kommunen indtil 63 1/2-års alderen og behandles i det statslige system som  

 udskudte pensioner.
4.1 Løbende registrering af pensionsalderoptjening De enkelte kommuner har ansvaret for en korrekt løbende manuel og maskinel  

 opdatering af pensionsalderen for de i kommunen ansatte tjenestemænd,  

 omfattet af bekendtgørelsens § 1, stk. 2. Ved beskæftigelse under  

 tjenestefrihed er det ansættelseskommunen, der har ansvaret for  

 pensionsalderopgørelsen.
Ved ansættelse som tjenestemand på prøve under  

 tjenestefrihed overgår ansvaret for fastlæggelsen af pensionsalderen til den  

 nye ansættelsesmyndighed.
 Oplysningerne om tjenestemænd i folkeskolen ansat senest 31. marts 1992  

 overføres pr. 1. januar 1994 fra det nuværende lærerregister til det centrale  

 pensionsalderregister (PENSAB), der administreres af SR.
 Dette vil ske dels ved en maskinel konvertering af det nuværende register  

 pr. 15. september 1993, dels ved eventuelle rettelser, når ajourføringen for  

 skoleåret 1992/93 er gennemført ca. december 1993.
 Pensionsrelevante løndata for skoleåret 93/94 forudsættes at kunne  

 foretages maskinelt via de kommunale lønsystemer, evt. med bistand fra de  

 enkelte kommuner, idet det er den enkelte kommunes ansvar, at  

 pensionsalderoptjeningen er korrekt.
Der forudsættes etableret on-line terminaladgang for kommunerne til  

 PENSAB.
Udover at registrere pensionsalderen indeholder PENSAB et  

 pensionsberegningssystem.
 Driften af PENSAB iøvrigt er SR's ansvar.
4.2 Beregning af pensioner Det følger af bekendtgørelsen, at beregningen af pension til tjenestemænd  

 i folkeskolen, der var ansat senest den 31. marts 1992, er kommunernes  

 ansvar.
 Det er kommunernes ansvar, at oplysningerne i pensionsskemaet og i PENSAB  

 er korrekte, så pensionen beregnes på basis af den pågældendes korrekt  

 opgjorte pensionsalder.
 Pensionen beregnes efter det statslige lønsystem og det statslige  

 løntrin, der ligger nærmest den pensionsgivende løn, som på  

 pensioneringstidspunktet gælder for den pågældende tjenestemand i det  

 kommunale lønsysstem, dvs. at afrunding kan ske i såvel opad- som nedadgående  

 retning.
P.t. vil der næppe være tvivl om indplacering af for eksempel en  

 folkeskoletjenestemand, der på pensioneringstidspunktet er indplaceret på  

 skalatrin 38 i det kommunale lønsystem, idet han skal have beregnet sin  

 pension på skalatrin 38 i det statslige system. (Dette gælder også  

 tjenestemænd ansat i perioden mellem 1. april 1992 til 31. marts 1993  

 henholdsvis 30. april 1993, men pensionsudgiften til disse afholdes af  

 kommunerne.) Kommunen beregner pensionen.
Pensionsmeddelelse indsendes i forbindelse  

 med beregningen til SR, der herefter - normalt fra tjenestemandens fyldte  

 631/2 år - forestår den fremtidige udbetaling af pension (pensionsanvisning).  

 Kun hvis fratræden sker på grund af alder og ikke som led i aftale om  

 frivillig fratræden, sker udbetalingen fra SR også før det 63 1/2 år.
SR tilbyder kommunerne at beregne pensionerne.
I givet fald skal der  

 mellem SR og den enkelte kommune aftales et administrationsbidrag herfor.
4.3 Beregning af opsatte pensioner og tilbud om  

 fratrædelsesgodtgørelse Hvis en folkeskoletjenestemand fratræder med henblik på anden  

 beskæftigelse, der ikke berettiger til tjenestemandspension, skal der som  

 hidtil beregnes en opsat pension, som indberettes til det opsatte  

 pensionsregister i SR.
 Beregning af opsatte pensioner og oplysning om mulighed for  

 fratrædelsesgodtgørelse til fratrædende tjenestemænd sørger kommunerne for.
 Hvis pågældende vælger fratrædelsesgodtgørelse, skal sagen forelægges SR  

 til videre foranstaltning, herunder vurdering af, om betingelserne for at  

 overføre fratrædelsesgodtgørelse er opfyldt.
 SR foretager herefter, hvis betingelserne er opfyldt, udbetalingen af  

 fratrædelsesgodtgørelse efter henvendelsen fra kommunen.
4.4 Udbetaling af pensioner SR sørger for kontering af statens pensionsudgifter på FL § 36, idet  

 statens udgifter til folkeskolelærerpension, som hidtil skal konteres på  

 finanslovens § 36.21.01. For de løbende udbetalinger vil konteringen ske  

 automatisk ved anvendelsen af SCP.
Statens indtægter, herunder bidrag for  

 kombinationsbeskæftigelse, tjenestefrihed og kommunal medfinansiering,  

 konteres ligeledes under finanslovens § 36.21.01.
4.4.1 Egen-, ægtefælle- og børnepensioner m.v. samt efterindtægt Egen-, ægtefælle- og børnepensioner m.v., efterindtægt af pensioner samt  

 opsatte pensioner, der er påbegyndt udbetalt senest 31. marts 1993, udbetales  

 fra 1. januar 1994 direkte til pensionisterne af SR via Statens Centrale  

 Pensionssystem (SCP).
 SR udbetaler endvidere pensioner til tjenestemænd ansat senest 31. marts  

 1992, der fratræder på grund af alder, uden at dette sker som led i en aftale  

 om frivillig fratræden, samt pensioner til disse tjenestemænds efterlevende  

 ægtefælle og børn.
SR overtager udbetalingen af egenpensioner fra det 63 1/2 års-alderen til  

 tjenestemænd i folkeskolen, der efter 31. marts 1993 er fratrådt på grund af  

 arbejdsmangel, sygdom eller uegnethed samt ægtefælle- og børnepension efter  

 disse.
En kommune kan dog aftale med SR, at pensionen forud for 63 1/2-års  

 alderen udbetales via SCP med refusion fra kommunen.
4.4.2 Opsatte pensioner SR sørger for aktualisering/udbetaling af opsatte pensioner for tidligere  

 folkeskoletjenestemænd, der er registreret i det opsatte pensionsregister,  

 ved opnået 67-års alder.
Beregning/udbetaling af den opsatte pension forud  

 for det 67. år på grund af dødsfald, sygdom eller udtræden af arbejdsmarkedet  

 efter den 60. år, sørger SR også for.
 En henvendelse fra en tidligere folkeskoletjenestemand med ret til opsat  

 pension skal derfor videregives til SR.
 Opsatte pensioner til folkeskoletjenestemænd fratrådt senest den 31. marts  

 1993 betales af staten.
 For opsatte pensioner til folkeskoletjenestemænd, der afskediges på grund  

 af sygdom den 1. april 1993 eller senere, afholdes udgiften af  

 ansættelskommunen, hvis den opsatte pension aktualiseres i forbindelse med  

 afskedigelsen, jf. reglerne i § 7, stk. 1, i bekendtgørelse af 12. august  

 1993 om pensionsadministration for folkeskoletjenestemænd med statslig  

 tjenestemandspension ansat i den primærkommunale folkeskole eller i den  

 amtskommunale folkeskole m.v. senest den 31. marts 1992.
 Hvis den opsatte pension aktualiseres på et senere tidspunkt afholder  

 staten udgiften.
4.4.3 Udskudt pension Hvis en folkeskolelærer med ret til statslig pension pensioneres på grund  

 af arbejdsmangel, sygdom eller uegnethed før 63 1/2-års alderen, registreres  

 de pågældende læreres pension som udskudt i det statslige system i SR.
Dvs. at kommunen betaler pensionen indtil det 63 1/2 år, hvorefter den  

 udskudte statslige pensionsudbetaling iværksættes.
Ved første udbetaling  

 giver kommunen meddelse til SR om den udskudte pension med oplysning om  

 personens navn, cpr.nr., skalatrin, pensionsalder m.v.
Kommunerne skal finansiere tjenestemandspensionerne til tjenestemænd i  

 folkeskolen i alderen under 63 1/2 år, der som led i frivillig fratræden  

 bliver førtidspensioneret den 1. april 1993 eller senere efter lokalaftale  

 indgået efter 6. april 1992 i henhold til den statslige rammeaftale om  

 frivillig fratræden.
Tilsvarende gælder eventuelle nye ekstraordinære  

 fratrædelsesordninger, idet der ved sådanne kun kan gives ekstra  

 pensionsalder, såfremt Finansministeriet har givet tilslutning hertil.
SR kan påtage sig at udbetale ovennævnte pensioner mod månedlige  

 refusioner fra kommunerne indtil 63 1/2-års alderen.
Kommunerne skal i så  

 fald sørge for beregning af pensionen og indberette til SR.
 Ved dødsfald inden 631/2-års alderen overgår pligten til at udbetale  

 ægtefælle-/børnepension til staten.
5 Københavner-tillæg Disse tillæg, der har været ydet til tjenestemandsansatte lærere inden for  

 Frederiksberg og Københavns Kommuner samt de tidligere kommuner i Københavns  

 Amt (FKKA-kommunerne), er pensionsgivende og fuldt kommunalt finansierede.  

 Kommunerne skal også i fremtiden finansiere og udbetale tillæg til  

 tjenestemænd, omfattet af bekendtgørelse af 12. august 1993 om  

 pensionsadministration for tjenestemænd med statslig tjenestemandspension  

 ansat som tjenestemænd i den primærkommunale folkeskole eller i den  

 amtskommunale folkeskole m.v. senest 31. marts 1992 og af denne  

 cirkulæreskrivelse, og disse tillæg berøres ikke af omlægningen.
6 Indbetaling for tjenestefrihed For en tjenestemand med statslig tjenestemandspension kan tjenestefrihed  

 uden løn medregnes i pensionsalderen efter de statslige regler.
 Retningslinier for medregning af tjenestefrihedsperioder og for betaling  

 af pensionsbidrag fremgår af Finansministeriets vejledning om Fastsættelse af  

 pensionsalderen for tjenestemænd i staten, folkeskolen og folkekirken m.fl.  

 af 18. marts 1992 afsnit E.
 For tjenestemænd i folkeskolen ansat senest 31. marts 1992 er det en  

 forudsætning for medregning i pensionsalderen af tjenestefrihedsperioder, at  

 der i de tilfælde, hvor medregning i følge vejledningen er betinget af  

 indbetaling af pensionsbidrag, sker indbetaling til statskassen af sådanne  

 pensionsbidrag.
 Beløbet opkræves af SR, der konterer beløbet på Finanslovens § 36,  

 Pensionsvæsenet.
 Hvis der ikke er betalt pensionsbidrag for en lærers beskæftigelse uden  

 for folkeskolen, staten og folkekirken, hvor det ifølge nævnte vejledning er  

 en forudsætning for medregning, kan hverken stat eller kommune give  

 pensionsalderforhøjelse for så vidt angår denne beskæftigelse.
 Hvis kommunen tillægger en lærer forhøjet pensionsalder for beskæftigelse  

 uden for folkeskolen, og der ikke er indbetalt pensionsbidrag til  

 statskassen, hvor det er en forudsætning for medregning, må  

 ansættelseskommunen selv afholde den del af pensionsudgiften, der hidrører  

 fra den pågældendes pensionsalder for denne beskæftigelse.
 7 Indbetaling for kombinationsbeskæftigelse m.v.
Ved beskæftigelse uden for folkeskolen, staten og folkekirken under lønnet  

 ansættelse som tjenestemand i folkeskolen, som indgår i pensionsalderen for  

 en tjenestemand ansat senest 31. marts 1992, skal ansættelseskommunen  

 indbetale pensionsbidrag.
Pensionsbidraget er som hovedregel 15 % af en  

 forholdsmæssig del af den pensionsgivende løn svarende til beskæftigelsen  

 uden for folkeskolen til statskassen.
 Sker der ikke indbetaling af pensionsbidrag til staten, må  

 ansættelseskommunen selv afholde denne del af pensionen, der hidrører fra den  

 pågældendes pensionsalder for denne beskæftigelse.
Dette gælder for tiden - kombinationsbeskæftigelse (ifølge Undervisnings- og  

 Forskningsministeriets cirkulæreskrivelse af 17. september 1992 om  

 indbetaling af pensionsbidrag for tjenestemænd i folkeskolen m.fl. i henhold  

 til rammeaftale af 10. februar 1992 mellem Finansministeriet og Lærernes  

 Centralorganisation), - udlånsordning via »lej-en-lærer-ordningen« (ifølge aftale  

 mellem Finansminsteriet og Lærernes Centralorganisation om  

 kombinationsbeskæftigelse i den private sektor af 10. januar 1991), - lokalaftaler indgået i henhold til arbejdstidsaftalen (  

tjenestetidsaftalen ), § 22, stk. 2, (medregnes som  

 kombinationsbeskæftigelse, se ovenfor).
Kommunerne skal en gang om året betale bidraget på basis af en af kommunen  

 underskrevet erklæring til SR om, hvilke lærere, der har udført opgaver uden  

 for folkeskolen med beregning af omfanget og det samlede pensionsbidrag for  

 disse.
SR udsender årligt skema til brug for indberetning, beregning og  

 betaling af pensionsbidrag.
8 Kompetence En følge af, at tjenestemænd, ansat i den primærkommunale folkeskole  

 senest 31. marts 1993 eller i den amtskommunale folkeskole m.v. senest den  

 30. april 1993, har ret til pension efter tjenestemandspensionsloven, er, at  

 kommunerne i deres pensionsadministration primært omkring  

 pensionsalderoptjening og pensionsberegning skal følge de regler og  

 retningslinjer, der fastlægges i tjenestemandspensionsloven med tilhørende  

 regelsæt.
 Dette gælder ligeledes regler, der i henhold til lov nr. 382 af 20. maj  

 1992 om tjenestemænd i folkeskolen i primærkommunerne, som ændret ved lov nr.  

 208 af 28. april 1993 om ændring af tjenestemands- og folkeskolelovgivningen  

 m.v. og til bekendtgørelse af 12. august 1993 fastsættes af  

 Finansministeriet, herunder SR, omkring pensionsadministrationen.
9 Revision Efter loven om revision af statens regnskaber er administration og  

 regnskaber på områder, hvor staten betaler, underlagt Rigsrevisionen.
 Det gælder således både pensionsadministration i SR som i kommunerne.
 De kommunale revisionsmyndigheder skal ligeledes foretage konkret  

 revision, og det kræves, at kommunerne foretager intern kontrol af alle  

 beregninger.
10 Pensionsgivende lønstigninger Det fælleskommunale løndatakontor afgiver hvert andet år efter  

 overenskomstforhandlingerne til Finansministeriet Administrations- og  

 Personaledepartementet oversigter, der viser stigningen i de pensionsgivende  

 lønninger for tjenestemænd omfattet af bekendtgørelse af 12. august 1993 om  

 pensionsadministration for tjenestemænd med statslig tjenestemandspension  

 ansat som tjenestemænd i den primærkommunale folkeskole eller i den  

 amtskommunale folkeskole m.v. senest 31. marts 1992 og af denne  

 cirkulæreskrivelse.
 Finansministeriet tager senere kontakt til det fælleskommunale  

 løndatakontor med henblik på præcisering af indholdet af disse oversigter.
11 Pligtig enkeforsørgelse Administrationen af sager om pligtig enkeforsørgelse overføres pr. 1.  

 januar 1994 direkte fra vedkommende amtskommune til Finansministeriet,  

 Administrations- og Personaledepartementet.
 Det forudsættes, at vedkommende amtskommune uden yderligere anmodning  

 sender disse sager til APD.
12 Særligt om timelærere Det forudsættes, at amtskommunerne, der hidtil har forestået  

 pensionsberegninger på folkeskoleområdet, beregner opsat pension og eventuel  

 fratrædelsesgodtgørelse til alle timelærere og tilbyder dem  

 fratrædelsesgodtgørelse og i øvrigt afslutter sagerne enten med registrering  

 af de opsatte pensioner eller anmodning til SR om overførsel af  

 fratrædelsesgodtgørelse.
Timelærere med lavere pensionsalder end 3 år er - ifølge særlig hjemmel på  

 tekstanmærkning - berettiget til en opsat pension beregnet på grundlag af den  

 optjente pensionsalder opgjort i hele år og måneder.
De pågældende kan vælge  

 i stedet for en opsat pension at få en fratrædelsesgodtgørelse, beregnet  

 efter reglerne i Finansministeriets bekendtgørelse nr. 238 af 14. april 1989,  

 overført til en forsikringsmæssig pensionsordning.
13 Aftalen om pensionsbyrdefordeling Uden forbindelse til den administrative omlægning, gælder den aftalte  

 pensionsbyrdefordeling for både det primærkommunale - og amtskommunale  

 område, som beskrevet i § 12, stk. 1-3, i lov nr. 382 i 1992 som ændret ved  

 lov nr. 208 i 1993 om ændring af tjenestemands- og folkeskolelovgivningen  

 m.v.
Det fremgår heraf, at staten betaler pension for de  

 folkeskoletjenestemænd, der er ansat forud for 1. april 1992, mod en  

 reduktion af statens bloktilskud til kommunerne.
Reduktionen udgør 2 % af de  

 pensioner, der nyanlægges efter 1. april 1993 og stiger med 2 % om året (hver  

 den 1. januar) indtil 2001, hvorefter den fastholdes i faste priser.
Ved  

 reduktion af bloktilskud betragtes kommunerne under et.
 Af hensyn til beregning af reduktion i bloktilskud skal SR fra  

 amtskommunerne have oplyst den samlede pensionssum for egenpensioner  

 inklusive børnepensionstillæg, anlagt i perioden 1. april 1993 til 31.  

 december 1993 samt ægtefælle- og børnepensioner efter disse, aktualiseret  

 inden 31. december 1993.
 Yderligere skal SR på personniveau have oplysning om disse afledte  

 ægtefælle- og børnepensioner.
 Det følger iøvrigt af bemærkningerne til lov nr. 208 af 28. april 1993 om  

 tjenestemænd i folkeskolen i primærkommunerne, at statens refusion af  

 pensionerne reguleres, hvis der aftales pensionsgivende lønstigninger for  

 tjenestemænd i folkeskolen i primærkommunerne, der afviger fra gennemsnittet  

 for de øvrige offentlige områder.
 P.M.V.
 E.B.
