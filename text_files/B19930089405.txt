 I henhold til § 2, stk. 4, § 4, stk. 3, § 6, stk. 5, § 7, stk. 3, § 8,  

 stk. 2, § 9, stk. 2, og § 12 i lov nr. 514 af 30. juni 1993 om støtte til  

 voksenuddannelse som ændret ved lov nr. 878 af 24. november 1993 fastsættes:
Støtteberettigende uddannelser § 1.  Undervisningsministeriet kan yde støtte  

 (voksenuddannelsesstøtte) i indtil 40 uger på heltid eller tilsvarende  

 længere på deltid til voksenuddannelse til kortuddannede, der i arbejdstiden  

 deltager i uddannelsesaktiviteter i Danmark.
 § 2.  De uddannelsessøgende kan efter eget valg  

 deltage i almene, folkeoplysende og erhvervsrettede uddannelser og  

 uddannelsesforløb, bortset fra uddannelser, der som generelt adgangskrav  

 forudsætter mindst 12 års forudgående uddannelse.
 Stk. 2.  Der ydes voksenuddannelsesstøtte i indtil 40  

 uger på heltid eller tilsvarende længere på deltid, til deltagelse i:
 Stk. 3.  Der kan ydes voksenuddannelsesstøtte i indtil  

 16 uger på heltid eller tilsvarende længere på deltid til deltagelse i  

 generelt kvalificerende almene og erhvervsrettede uddannelsesaktiviteter, der  

 udbydes åbent uden offentlig støtte, af offentligt godkendte  

 uddannelsesinstitutioner eller andre private eller offentlige kursusudbydere,  

 jf. dog stk. 2, nr. 3.
 Stk. 4.  Der kan ydes voksenuddannelsesstøtte i indtil  

 40 uger til deltagelse i særligt tilrettelagte uddannelsesaktiviteter, der  

 kombinerer uddannelseselementer fra stk. 2 og højst 16 uger kan være  

 uddannelseselementer efter stk. 3.
 Stk. 5.  Der kan ikke ydes støtte til deltagelse i  

 private og offentlige virksomheders interne efter- og  

 videreuddannelsesaktiviteter, eller til deltagelse i  

 arbejdsgiversammenslutningers eller fagbevægelsens interne kursusvirksomhed,  

 der har til hensigt at kvalificere deltagerne til organisatorisk arbejde m.v.
 § 3.  Støtteberettigende uden forudgående godkendelse  

 af Undervisningsministeriet er:
 Stk. 2.  Undervisningsministeriet kan bestemme, at en  

 uddannelsesaktivitet efter stk. 1, nr. 2 og 3, ikke giver ret til støtte,  

 hvis det ikke er godtgjort, at uddannelsesaktiviteten opfylder betingelserne  

 i stk. 1, nr. 2, litra a) eller b).
Stk. 3.  Udbudet af uddannelsesaktiviteterne i stk. 1,  

 nr. 2 og 3, skal ske i overensstemmelse med principperne for god  

 markedsføringsskik, og der må ikke over for deltagerne fastsættes urimelige  

 aftalevilkår for deltagelse eller betaling.
Undervisningsministeriet træffer  

 afgørelse i sager herom efter udtalelse fra nævnet for udbud af åben  

 uddannelse, jf. lov om åben uddannelse (erhvervsrettet voksenuddannelse) m.v.
 § 4.  Støtteberettigende efter godkendelse af  

 Undervisningsministeriet er generelt kvalificerende uddannelsesaktiviter, der  

 ikke er omfattet af § 3, stk. 1, hvis de udbydes offentligt, ikke er  

 forbeholdt ansøgere fra bestemte virksomheder, eller organisationer, og  

 udbudet sker i overensstemmelse med betingelserne i § 3, stk. 3. Godkendelsen  

 gælder for en tidsbegrænset periode.
Stk. 2.  Hvis udbyderen ønsker en godkendelse af en  

 påtænkt uddannelsesaktivitet, skal ansøgning tillige med de fornødne  

 oplysninger, jf. § 20, være modtaget i Undervisningsministeriet senest en  

 måned før uddannelsesaktivitetens begyndelse.
Tilsvarende gælder, hvor  

 udbyderen ønsker en fornyelse af en godkendelse.
Støttebetingelser § 5.  Kortuddannede, jf. § 1, er uddannelsessøgende,  

 der ved uddannelsens påbegyndelse har indtil:
 Stk. 2.  Ved opgørelsen af længden af den  

 erhvervsrettede uddannelse efter stk. 1 medregnes praktikperioder.
 § 6.  De kortuddannede skal i øvrigt opfylde følgende  

 betingelser for at have ret til voksenuddannelsesstøtte:
 Stk. 2.  Voksenuddannelsesstøtte kan ikke ydes samtidig  

 med anden offentlig ydelse, der tilsigter at dække leveomkostningerne eller  

 udgifterne ved aflønning af medhjælp, bortset fra de i lovens § 3 nævnte  

 tilfælde.
 Stk. 3.  Uddannelsessøgende kan ikke få tildelt  

 voksenuddannelsesstøtte for den del af uddannelsesperioden, hvor de har ret  

 til løn fra et praktiksteds side.
 Voksenuddannelsesstøttens omfang og beregning.
§ 7.  Voksenuddannelsesstøtten for heltidsundervisning  

 svarer til arbejdsløshedsdagpengenes højeste beløb i henhold til § 47 i lov  

 om arbejdsformidling og arbejdsløshedsforsikring m.v.
Ved deltidsundervisning  

 nedsættes støttebeløbet forholdsmæssigt, jf. § 8, stk. 3.
Stk. 2.  Støttesatsen for heltidsundervisning udgør pr.  

 1. januar 1994 kr. 2.545,- pr. uge.
Støttesatsen reguleres een gang årligt  

 efter samme regler, som gælder for arbejdsløshedsdagpengene, jf. § 47 i lov  

 om arbejdsformidling og arbejdsløshedsforsikring m.v.
 § 8.  Voksenuddannelsesstøtte tildeles på baggrund af  

 en beregnet ugentlig uddannelsestid, jf. dog § 9.
Stk. 2.  Uddannelsesaktiviteter betragtes som  

 heltidsundervisning, hvis de Stk. 3.  Ved deltidsundervisning skal den ugentlige  

 uddannelsestid være på mindst 6 timer, og voksenuddannelsesstøtten ydes  

 forholdsmæssigt efter den arbejdsindsats, undervisningen efter ministerielt  

 fastsatte regler er normeret til.
Voksenuddannelsesstøtten ydes med 1/37 af  

 det højeste støttebeløb pr. undervisningstime, hvis der ikke er fastsat  

 regler for arbejdsindsatsen.
 Stk. 4.  En undervisningstime er en lektion af mindst 45  

 minutters varighed.
 § 9.  Voksenuddannelsesstøtte kan ikke ydes for en  

 højere ugentlig uddannelsestid end den ugentlige nedsættelse af arbejdstiden  

 som følge af deltagelse i uddannelsen.
 Stk. 2.  Nedsættelsen af arbejdstiden beregnes i forhold  

 til den uddannelsessøgendes gennemsnitlige ugentlige arbejdstid de seneste 2  

 måneder forud for ansøgningstidspunktet.
 Stk. 3.  Nedsættelsen af den ugentlige arbejdstid skal  

 være på 37 timer eller svarende til fuldtid for den pågældende branche, for  

 at der kan ydes voksenuddannelsesstøtte for heltidsundervisning, jf. § 8,  

 stk. 2., og på mindst 6 timer, for at der kan ydes voksenuddannelsesstøtte  

 for deltidsundervisning.
 § 10.  Ved beregningen af uddannelsestiden forudsættes  

 det, at der undervises på hverdage, bortset fra lørdage og grundlovsdag.  

 Undervisningsministeriet kan dog se bort fra afbrydelser af undervisningen i  

 forbindelse med ordinære ferieperioder i undervisningsåret eller andre  

 kortere afbrydelser af undervisningen, der skyldes uddannelsesstedets  

 forhold, hvis den uddannelsessøgende ikke genoptager sit arbejde under  

 afbrydelsen.
 Klippekortet.
§ 11.  Voksenuddannelsesstøtte ydes efter et begrænset  

 støttesystem (klippekort til voksenuddannelse). Den enkelte  

 uddannelsessøgende kan i alt højst oppebære voksenuddannelsesstøtte i 40 uger  

 på heltid eller omregnet til heltid.
Af de 40 uger kan i alt 16 uger anvendes  

 til deltagelse i uddannelsesaktiviteter efter § 2, stk. 3.  

 Deltidsundervisning omregnes til heltidsundervisning efter reglerne i § 8,  

 stk. 3.
 Stk. 2.  Der kan ikke ydes voksenuddannelsesstøtte til  

 uddannelsesforløb af mindre end en uges varighed.
 Stk. 3.  Perioder med voksenuddannelsesstøtte tilkendt  

 inden den 1. januar 1994 i henhold til lov nr. 336 af 24. maj 1989 om  

 voksenuddannelsesstøtte fradrages i den samlede støtteperiode.
 Stk. 4.  Undervisningsministeriet kan dispensere fra den  

 maksimale støtteperiode ved sygdom, fødsel eller andre særlige forhold.
 Tilskud til deltagerbetaling.
§ 12.  Staten yder tilskud til deltagerbetaling til  

 uddannelsessøgende, der modtager voksenuddannelsessstøtte under deltagelse i  

 åben uddannelse.
Tilskuddet udgør 25% af statstilskuddet til den pågældende  

 uddannelsesaktivitet.
 § 13.  Staten yder tilskud til deltagerbetaling til  

 uddannelsessøgende, der modtager voksenuddannelsesstøtte under deltagelse i  

 de nedennævnte uddannelsesaktiviteter, jf. dog stk. 3. Tilskuddet ydes inden  

 for den opkrævede deltagerbetaling med op til følgende beløb pr. uges  

 heltidsundervisning, jf. § 8, stk. 2:
 Stk. 2.  Ved deltidsundervisning efter stk. 1, nr. 2-4,  

 beregnes tilskuddet efter reglerne i § 8, stk. 3.
Stk. 3.  Der ydes ikke tilskud til deltagerbetalingen  

 til uddannelsesaktiviteter, der påfører private initiativtagere ny  

 konkurrence.
Dette gælder, hvor den private initiativtagers udbud af  

 uddannelsesaktiviteter hidtil har fundet sted uden konkurrence fra  

 uddannelsesaktiviteter finansieret helt eller delvist med offentlige midler.  

 Undervisningsministeriet træffer afgørelse herom efter udtalelse fra nævnet  

 for udbud af åben uddannelse, jf. lov om åben uddannelse (erhvervsrettet  

 voksenuddannelse) m.v.
 Deltagelse i uddannelsesaktiviteterne.
 § 14.  Den uddannelsessøgende har pligt til at følge  

 uddannelsesaktiviteten igennem deltagelse i obligatorisk undervisning og  

 foreskrevne prøver, aflevering af opgaver m.v.
 Stk. 2.  Uddannelsesstedet kontrollerer løbende og  

 træffer afgørelse om, hvorvidt den uddannelsessøgende overholder pligten  

 efter stk. 1. Uddannelsesstedet skal sørge for, at udbetalingen af  

 voksenuddannelsesstøtte og eventuelle tilskud til deltagerbetaling bliver  

 standset senest en uge efter, at det er konstateret, at den  

 uddannelsessøgende ikke følger uddannelsesaktiviteten, jf. dog § 16.  

 Voksenuddannelsesstøtten og eventuelle tilskud til deltagerbetaling  

 bortfalder med udgangen af den uge, hvori det konstateres, at den  

 uddannelsessøgende ikke fulgte uddannelsesaktiviteten.
 Stk. 3.  Undervisningsministeriet kan dispensere fra  

 stk. 1 og 2, hvor der foreligger særlige forhold, bortset fra sygdom og  

 fødsel.
 § 15.  Hvis den uddannelsessøgende framelder sig  

 uddannelsesaktiviteten bortfalder voksenuddannelsesstøtten og eventuelle  

 tilskud til deltagerbetaling med udgangen af den uge, hvori den  

 uddannelsessøgende frameldte sig.
 § 16.  Hvis den uddannelsessøgende er fraværende fra  

 uddannelsesaktiviteten på grund af sygdom eller fødsel, ydes der  

 voksenuddannelsesstøtte i de første 14 dage af fraværsperioden.  

 Uddannelsesstedet sørger for, at udbetalingen af voksenuddannelsesstøtte og  

 eventuelle tilskud til deltagerbetaling herefter bliver standset  

 midlertidigt.
Stk. 2.  Hvis den uddannelsessøgende inden for et år  

 efter fraværsperioden genoptager uddannelsesaktiviteten og i øvrigt fortsat  

 er støtteberettiget, genoptages udbetalingen af den resterende  

 voksenuddannelsesstøtte og eventuelle tilskud til deltagerbetaling efter  

 anmodning.
I modsat fald bortfalder tildelt voksenuddannelsesstøtte og  

 eventuelle tilskud til deltagerbetaling.
 Stk. 3.  Tildelt voksenuddannelsesstøtte, der bortfalder  

 i medfør af stk. 2, fratrækkes ikke i klippekortet, hvis den  

 uddannelsessøgende har frameldt sig.
Lokalt samarbejde § 17.  Amtsrådene sørger for, at der etableres et  

 samarbejde mellem de lokale uddannelsesinstitutioner, øvrige kursusudbydere  

 og offentlige myndigheder med henblik på at sikre et bredt udbud af almene og  

 erhvervsrettede uddannelsestilbud, der er relevante for de  

 uddannelsessøgende.
 Administration og udbetaling af voksenuddannelsesstøtte.
 § 18.  Undervisningsministeriet tildeler  

 voksenuddannelsesstøtte og tilskud til deltagerbetaling efter ansøgning.
Stk. 2.  Voksenuddannelsesstøtte og tilskud til  

 deltagerbetaling tildeles inden for den givne bevilling.
Overstiger det  

 samlede ansøgte tilskudsbeløb bevillingen afsat til formålet i det pågældende  

 finansår, imødekommes ansøgningerne efter tidsprioritet regnet fra  

 modtagelsen af ansøgningen i ministeriet.
Ansøgninger, der ikke kan  

 imødekommes, bortfalder.
Stk. 3.  Hvis ministeriet har modtaget ansøgningen  

 efter, at uddannelsesaktiviteten er påbegyndt, tildeles eventuel  

 voksenuddannelsesstøtte først fra udgangen af den uge, hvori ansøgningen er  

 modtaget.
Voksenuddannelsesstøtte tildeles ikke, hvis den resterende  

 uddannelsestid udgør mindre end en uge, jf. §§ 8-10.
§ 19.  Den uddannelsessøgende indgiver sin ansøgning  

 om voksenuddannelsesstøtte og eventuelt tilskud til deltagerbetaling til det  

 uddannelsessted, hvor den uddannelsessøgende ønsker at følge en  

 støtteberettiget uddannelsesaktivitet.
Ansøgningen indgives på det af  

 Undervisningsministeriet udarbejdede skema.
Stk. 2.  Ansøgningen skal indeholde de oplysninger om  

 den uddannelsessøgendes person, herunder personnummer, uddannelsesbaggrund og  

 beskæftigelsesforhold på ansøgningstidspunktet, der er nødvendige for  

 tildeling af voksenuddannelsesstøtte og eventuelt tilskud til  

 deltagerbetaling.
Hvis ansøgeren er lønmodtager, skal ansøgningen indeholde  

 oplysning om, hvorvidt den pågældende er sikret tilbagevenden til  

 arbejdspladsen efter orlovsperiodens udløb eller afbrydelse.
Ansøgningen skal  

 indeholde oplysning om, hvorvidt det er aftalt, at voksenuddannelsesstøtten  

 skal udbetales til arbejdsgiveren, jf. § 23.
 Stk. 3.  Ansøgningens oplysninger om den  

 uddannelsessøgendes beskæftigelsesforhold på ansøgningstidspunktet skal være  

 attesteret af den uddannelsessøgendes arbejdsplads.
 § 20.  Uddannelsesstedet indsender den  

 uddannelsessøgendes ansøgning til Undervisningsministeriet.
 Stk. 2.  Uddannelsesstedet bekræfter på ansøgningen, at  

 den uddannelsessøgende er optaget eller har opnået tilsagn om optagelse på  

 den pågældende uddannelsesaktivitet.
 Stk. 3.  Uddannelsesstedet bekræfter, at den pågældende  

 uddannelsesaktivitet giver ret til støtte efter § 2 eller giver de  

 oplysninger om indholdet af uddannelsesaktiviteten, der er nødvendige for en  

 eventuel godkendelse efter § 4.
 Stk. 4.  Uddannelsesstedet giver oplysninger om varighed  

 og omfang af uddannelsesaktiviteten til brug for beregning af  

 voksenuddannelsesstøtten og dokumentation for deltagerbetaling.
 Stk. 5.  Uddannelsesstedet giver meddelelse til  

 amtsrådet om, at den uddannelsessøgende har gennemført uddannelsesaktiviteten  

 senest en uge efter, at uddannelsesaktiviteten er afsluttet.
 § 21.  Amtsrådene udbetaler voksenuddannelsesstøtte og  

 tilskud til deltagerbetaling på Undervisningsministeriets vegne.
Stk. 2.  Voksenuddannelsesstøtte og tilskud til  

 deltagerbetaling udbetales af den amtskommune, hvor den uddannelsessøgende  

 har sin folkeregisteradresse.
Udbetalingen af støtte og tilskud til  

 deltagerbetaling finder sted månedsvis bagud efter fradrag af A-skat.
 Stk. 3.  Udbetalingen af voksenuddannelsesstøtte og  

 tilskud til deltagerbetaling sker efter dokumentation fra uddannelsesstedet  

 om, at undervisning er påbegyndt.
 Stk. 4.  Amtsrådene stopper udbetalingen af  

 voksenuddannelsesstøtte og tilskud til deltagerbetaling, hvis den  

 uddannelsessøgende ophører med at følge undervisningen, efter meddelelse  

 herom fra uddannelsesstedet, jf. §§ 14-16.
 § 22.  Amtskommunerne stiller de fornødne  

 forskudsbeløb til rådighed for udbetalingen af voksenuddannelsesstøtte og  

 tilskud til deltagerbetaling.
 Stk. 2.  Undervisningsministeriet refunderer  

 amtskommunernes udlæg kvartalsvis bagud på grundlag af dokumentation fra  

 amtskommunerne af de faktiske udbetalinger.
 Stk. 3.  Amtskommunerne aflægger en gang årligt  

 revideret regnskab for udbetalingerne over for Undervisningsministeriet med  

 henblik på endelig afregning.
§ 23.  Hvis den uddannelsessøgende modtager løn under  

 uddannelsen fra det arbejdssted, hvorfra der er givet orlov, kan den  

 uddannelsessøgende og arbejdsgiveren aftale, at voksenuddannelsesstøtten  

 udbetales til arbejdsgiveren.
Voksenuddannelsesstøtten udbetales i så fald  

 til arbejdsgiveren månedsvis bagud af den amtskommune, hvori arbejdsstedet er  

 placeret.
 Stk. 2.  Beløb, der er udbetalt til arbejdsgiveren efter  

 stk. 1 tilfalder først arbejdsgiveren, når der er udbetalt løn til den  

 uddannelsessøgende for den samme periode og indtil da, skal beløbet holdes  

 adskilt fra arbejdsgiverens øvrige formue.
 Stk. 3.  Stk. 1 og 2 gælder tilsvarende for udbetaling  

 af eventuelle tilskud til deltagerbetaling, hvor arbejdsgiveren har dækket  

 deltagerbetalingen.
 § 24.  Reglerne om amtskommuner gælder tilsvarende for  

 Københavns og Frederiksberg Kommuner.
 § 25.  Den modtagne voksenuddannelsesstøtte skal  

 tilbagebetales, hvis betingelserne for støtte ikke er opfyldt, og den  

 uddannelsessøgende vidste eller burde vide dette ved udbetalingen.
Forskellige bestemmelser § 26.  Voksenuddannelsesrådet rådgiver  

 undervisningsministeren i spørgsmål af betydning for lovens gennemførelse.  

 Rådet skal herunder udtale sig om regler for uddannelser og  

 uddannelsesforløb, der er støtteberettigende efter § 4, stk. 1, nr. 2 og 3,  

 og § 8, stk. 2, i lov om støtte til voksenuddannelse.
 Stk. 2.  Undervisningsministeriet kan efter indstilling  

 fra Voksenuddannelsesrådet dispensere fra bekendtgørelsens regler som led i  

 forsøg.
§ 27.  Klage over uddannelsesstedets eller  

 amtskommunens afgørelse efter denne bekendtgørelse indbringes for  

 uddannelsesstedet henholdsvis amtskommunen.
Hvis klagen ikke tages til følge,  

 kan den uddannelsessøgende indbringe afgørelsen for Undervisningsministeriet.
 Stk. 2.  Undervisningsministeriet kan til brug for  

 behandlingen af klager indhente de nødvendige oplysninger fra  

 uddannelsesstederne og amtskommunerne.
 Ikrafttræden m.v.
 § 28.  Bekendtgørelsen træder i kraft den 1. januar  

 1994.
 Stk. 2.  Samtidig ophæves bekendtgørelse nr. 606 af 15.  

 september 1989 om voksenuddannelsesstøtte og bekendtgørelse nr. 220 af 20.  

 april 1993 om uddannelse og jobrotation for privatansatte m.v.
 Stk. 3.  Tilsagte tilskud, godkendelse af  

 uddannelsesaktiviteter og indgåede aftaler i henhold til de bekendtgørelser,  

 der er nævnt i stk. 2, gennemføres i overensstemmelse med de hidtil gældende  

 regler.
