 Ved noteveksling i San Jose og Managua henholdsvis den 11. juni og den 15.  

 juli 1991 er der indgået en overenskomst mellem Danmark og Nicaragua, ifølge  

 hvilken den danske regering yder et bidrag på indtil 2,6 millioner kroner til  

 et kunstvandingsprojekt i Nicaragua.
Projektets formål er i løbet af en toårig periode at forbedre udnyttelsen  

 af tidligere installerede kunstvandingsanlæg ved ialt 40 produktionsenheder,  

 gennem landbrugsrådgivning, træning og reparation og vedligeholdelse af  

 udstyr.
Ialt 320 familier vil kunne drage direkte nytte af projektet.
