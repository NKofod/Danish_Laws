Nr BTL 135 Betænkning over Forslag til lov om ændring af lov om registreringsafgift  

 af motorkøretøjer m.v. (Afgiftslempelse for miljøvenlige biler m.v.)   

 Nr L 135 1988-89, 1. samling Afgivet af Skatte- og Afgiftsudvalget Afgivet: 19890310 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
Nogle af disse spørgsmål og skatteministerens besvarelse heraf er optrykt som bilag til denne betænkning.
Endvidere er som bilag optrykt spørgsmål nr.
S 142 til miljøministeren samt dennes besvarelse heraf dateret den 11. juli 1988.
 Udvalget har endvidere modtaget mundtlige og skriftlige henvendelser fra:
Auto Bang, Automobil-Importørernes Sammenslutning, Danmarks Automobilforhandler Forening og Nielsen, Frits, København Ø.
 Henvendelsen fra Automobil-Importørernes Sammenslutning er optrykt som  

 bilag til betænkningen tillige med ministerens kommentarer hertil.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets og Centrum-Demokraternes medlemmer) lovforslaget til  

vedtagelse med det af ministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og ønsker at udtale  

 følgende:
 Miljøpolitisk (og EF-(loyalitets)politisk) er det helt forkert at dyrke  

 USA-modellen, som har helt andre forudsætninger end dem, der gælder i Det  

 Europæiske Fællesskab, som Danmark hører til.
Bilbeskatningsmæssigt gælder det om at udbygge Danmarks bilpark  

 væsentligt, og her gør lovforslagets bagatellempelse af registreringsafgiften  

 (mod større benzinafgift) ringe nytte.
Her må i stedet følges en  

 totrinsløsning:
a) Hurtig førstehjælp i form af en generel 10 pct.s nedsættelse af  

 satserne i registreringsafgiftsloven og b) skattelettelsesreform af hele bilskatteområdet inden for et halvt år  

 efter, at EF-Domstolen i den verserende sag har afsagt den dom, der forventes  

 til juni 1989.
 Fremskridtspartiet kan dog stemme for ministerens ændringsforslag, idet  

 dette først og fremmest gør ordningen lidt mindre restriktivitetstynget, jf.  

 ministerens svar på spørgsmål nr. 1, der sammen med ministerens kommentarer  

 til henvendelsen fra Automobil-Importørernes Sammenslutning er optrykt som  

 bilag til betænkningen.
 Et andet mindretal (Centrum-Demokraternes medlem af udvalget)  

 indstiller lovforslaget til forkastelse ved 3. behandling.  

 Mindretallet kan dog stemme for ministerens ændringsforslag.
Ændringsforslag Til § 1 Af skatteministeren, tiltrådt af udvalget:
 1) I det under nr. 1 foreslåede § 3, stk. 6, udgår »og  

 for hvilke der foreligger en anmeldt pris efter § 9, stk. 1,».
Bemærkninger Til nr. 1 Ændringsforslaget medfører, at afgiftsnedsættelsen for miljøvenlige biler  

 ikke betinges af, at der er anmeldt en standardpris for den pågældende  

 bilmodel.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Henning Nielsen (S) Stavad (S) fmd.  

Bjørn Poulsen (SF) Jens Thoft (SF) Bilag 1 Nogle af udvalgets spørgsmål til skatteministeren og dennes besvarelse  

 heraf Spørgsmål 1:
 Hvis det lovteknisk ikke er tilstrækkeligt til imødekommelse af de to  

 sidste afsnit i skrivelsen af 11. januar 1989 fra Automobil-Importørernes  

 Sammenslutning, at lovforslaget alene ændres på det ene punkt, at ordene  

 »og for hvilke der foreligger en anmeldt pris efter § 9, stk. 1«  

 udgår i § 1, nr. 1, bedes det udtømmende oplyst, hvilke andre ændringsforslag  

 der tillige skal stilles.
 Svar:
 Den anførte ændring er tilstrækkelig til at imødekomme ønsket fra  

 Automobil-Importørernes Sammenslutning om, at det ikke bør være en betingelse  

 for afgiftslempelsen, at der foreligger en anmeldt pris efter § 9, stk. 1.
 Spørgsmål 2:
Hvornår forventes EF-Domstolens afgørelse af sagen vedrørende den danske  

 registreringsafgift? Svar:
 Justitsministeriet har oplyst, at da der endnu ikke er fastsat en dato for  

 sagens mundtlige behandling, forventes dommen først afsagt efter  

 sommerferien.
 Spørgsmål 3:
Hvilke EF-regler findes om katalysatorer, og hvilke er under forberedelse? Svar:
 Jeg kan henholde mig til følgende besvarelse fra Miljøstyrelsen, som  

 gennem miljøministeren har fået forelagt spørgsmålet:
»EF-reglerne er ligesom USA-reglerne udformet som et sæt  

 grænseværdier for, hvor meget en bil må udsende af forskellige forurenende  

 stoffer under en veldefineret testprocedure.
Der er således ikke noget krav  

 om brug af katalysatorer.
I praksis har det imidlertid vist sig, at de  

 amerikanske normer kun kan overholdes ved brug af de såkaldte regulerede  

 3-vejs-katalysatorer.
 I de nye EF-normer opereres med tre forskellige bilkategorier inddelt  

 efter slagvolumen:
a.
Slagvolumen over 2,0 liter.
 Denne gruppe udgør under 5 pct. af den danske bilpark.
Selv om de vedtagne normer udtrykt i gram pr. kilometer er noget højere  

 end de amerikanske normer, er det en almindelig opfattelse, at det vil være  

 nødvendigt at benytte regulerede 3-vejs-katalysatorer.
Normerne kan indføres  

 nationalt ved første registrering af biler fra 1. oktober 1989  

 (1990-modeller). Det er vedtaget at indføre reglerne i Danmark fra denne  

 dato.
b.
Slagvolumen mellem 1,4 og 2,0 liter.
 Denne gruppe udgør lidt under 50 pct. af den danske bilpark.
De nye EF-normer kan indføres fra 1. oktober 1993 (1994-modeller). Det er  

 en almindelig opfattelse, at flere teknologier vil komme i anvendelse for at  

 opfylde disse normer.
I praksis vil man formentlig både komme til at se  

 modeller med regulerede 3-vejs-katalysatorer og med de mere simple oxiderende  

 katalysatorer (som ikke er virksomme over for kvælstofoxider, NO x.
En  

 væsentlig del af bilerne vil dog formentlig kunne klare normerne uden brug af  

 katalysatorer.
c.
Slagvolumen under 1,4 liter.
 Denne gruppe udgør også lidt under 50 pct. af den danske bilpark.
En mindre skærpelse af de nuværende normer kan indføres fra 1. oktober  

 1991 (1992-modeller). EF-Rådet har besluttet at skærpe kravene fra 1. oktober  

 1993 (1994-modeller) til samme niveau, som er fastsat for biler med  

 slagvolumen mellem 1,4 og 2,0 liter.
EF-Rådets endelige vedtagelse af denne  

 skærpelse afventer dog EF-Parlamentets udtalelse.
Det er en almindelig  

 opfattelse, at kun meget få biler i denne katagori vil blive forsynet med  

 katalysatorer.
Forventet udvikling Der er ikke på nuværende tidspunkt forslag om yderligere skærpelser af de  

 vedtagne EF-normer.
Det er dog besluttet, at Rådet i 1991 skal overveje  

 mulighederne for yderligere skærpelser.
Hvornår sådanne skærpelser eventuelt  

 vil kunne træde i kraft, er der ikke taget stilling til, men flere lande har  

 tilkendegivet, at de nu vedtagne normer skal gælde i mindst 5 år, dvs. for  

 biler under 2,0 liter er det ikke realistisk at regne med skærpede krav før  

 1. oktober 1998.« Spørgsmål 9:
Hvilke oplysninger kan ministeren give vedrørende den seneste udvikling i  

 Holland vedrørende fuld afgiftslempelse på biler, der overholder  

 USA-normerne? Hvad er der i den forbindelse i den seneste tid behandlet og vedtaget i  

 det hollandske parlament, og hvilke reaktioner har der været herimod fra  

 EF-Kommissionen? Svar:
 Udenrigsministeriet har oplyst følgende:
I sommeren 1988 fremlagde den hollandske regering et lovforslag om  

 afgiftslempelser for miljøvenlige biler.
Ifølge forslaget skal afgiften for  

 biler, der overholder USA-normerne for bilers udstødning, nedsættes med 1.700  

 gylden.
Denne nedsættelse indebærer ikke alene en afgiftsmæssig friholdelse  

 af det miljøvenlige ekstraudstyr (3-vejs-katalysator m.v.), men endvidere en  

 kompensation for ekstraudstyrets pris, hvilket medfører en ændring af den  

 hidtil gældende prisstruktur på bilmarkedet.
Lovforslaget indeholder  

 endvidere en afgiftsnedsættelse på 850 gylden for biler, som overholder  

 foreslåede eller vedtagne - men endnu ikke ikrafttrådte - EF-regler for  

 biludstødning.
 Den hollandske regering underrettede EF-Kommissionen om lovforslaget i  

 medfør af det såkaldte informationsproceduredirektiv (83/189/EØF), ifølge  

 hvilket ethvert udkast til teknisk forskrift skal forelægges for  

 Kommissionen, som derved får mulighed for at vurdere, om de påtænkte regler  

 udgør en teknisk handelshindring.
 Den hollandske regering underrettede endvidere Kommissionen om  

 lovforslaget i medfør af reglerne om statsstøtte i EØF-traktatens art. 92-93.
 Den 12. oktober 1988 meddelte Kommissionen, at den i medfør af  

 informationsproceduredirektivet havde tilsendt den hollandske regering en  

 såkaldt udførlig udtalelse, hvori den krævede vedtagelsen af lovforslaget  

 udsat til midten af januar 1989.
 Efter udløbet af denne frist blev lovforslaget den 19. januar vedtaget af  

 det hollandske parlaments andetkammer.
 Den 25. januar 1989 opfordrede Kommissionen de hollandske myndigheder til  

 at suspendere iværksættelsen af afgiftslempelserne for derved at give  

 Kommissionen mulighed for at afslutte sine undersøgelser af lovforslaget.  

 Denne opfordring blev afvist af Holland den 27. januar 1989.
 Med skrivelse af 30. januar 1989 til den hollandske regering indledte  

 Kommissionen proceduren i EØF-traktaten art. 93, stk. 2, 1. afsnit, (om  

 ulovlig statsstøtte) og gjorde samtidig opmærksom på, at afgiftslempelsen  

 ikke måtte gennemføres, før Kommissionen havde truffet en endelig afgørelse i  

 statsstøttesagen.
 Den 31. januar 1989 vedtog det hollandske senat lovforslaget.  

 Miljøministeren udtalte under senatsbehandlingen, at Holland agtede at  

 indbringe Kommissionens krav om suspension for EF-Domstolen som hastesag.
 Spørgsmål 10:
 En udførlig vurdering udbedes af den tyske katalysatorundersøgelse, der  

 omtales og kommenteres i vedhæftede udklip fra Jyllands-Posten den 4. februar  

 1989 (forsiden, tillægget Bil, Båd og Camping samt leder), 5. februar og 6.  

 februar 1989 samt B.T. den 6. februar 1989.
 Svar:
 Jeg kan henholde mig til følgende besvarelse fra Miljøstyrelsen, som  

 gennem miljøministeren har fået forelagt spørgsmålet.
»Formålet med den tyske katalysatorundersøgelse var at belyse,  

 hvorledes koldt klima påvirker udsendelsen af forurenende stoffer fra  

 katalysatorbiler, og specielt at få vurderet, om installation af et elektrisk  

 forvarmningssystem, således som det er sket på en ny Saab 9000, havde nogen  

 gavnlig effekt.
Problemstillingen er relevant under nordiske himmelstrøg,  

 idet den officielle test af bilforurening udføres ved 200 (uanset om det er  

 USA-metoden eller EF-metoden).
 Der blev foretaget sammenlignende målinger efter den amerikanske  

 testprocedure ved 200 og ved 00. Der måltes på een bil med reguleret  

 3-vejs-katalysator (Mercedes 260), een bil med lean-burn-motor og oxiderende  

 katalysator (Toyota) og på 3 biler konstrueret til at opfylde de fremtidige  

 EF-normer (uden katalysatorer). Herudover blev der foretaget målinger på den  

 nævnte Saab 9000 med forvarmningssystem.
Vedrørende udslippet af kulilte (CO) og kulbrinter (HC) i opvarmningsfasen  

 viste undersøgelsen, at de 3 EF-biler uden katalysator havde et udslip på  

 mellem 60 og 90 pct. af Mercedes-bilen.
Omvendt betyder dette, at  

 katalysator-bilen i opvarmningsfasen havde et udslip, der var ca. 11/2 gang  

 større end EF-bilerne.
Jyllands-Posten har her fejlagtigt oplyst, at de  

 skulle forurene 5 gange mere.
Taget over testen som helhed gav  

 3-vejs-katalysatoren endog væsentlig bedre resultater end EF-bilerne.
Toyotaen med lean-burn-motor og oxiderende katalysator havde det laveste  

 udslip af CO og HC såvel i opvarmningsfasen som i testen som helhed.
Næsten  

 samme lave udslip kunne dog også opnås ved at forvarme katalysatorsystemet.
Såfremt man nærlæser de talværdier, Jyllands-Posten har underbygget  

 artiklen med, og som er opstillet i søjler i avisens biltillæg, er det svært  

 at se, hvorledes man er nået frem til de anførte konklusioner.
Søjlerne viser  

 klart, at biler med katalysatorer giver lavest forurening.
Auto-Bild konkluderer i øvrigt også, at 3-vejs-katalysatorer helt generelt  

 er den bedste teknologi til at nedbringe forureningen.
Men denne konklusion  

 forbigår Jyllands-Posten i tavshed.
Når der lægges megen vægt på NOx-udslippet, hænger det bl.a. sammen med,  

 at dette stof gennem de senere år er blevet identificeret som et af de mest  

 skadelige stoffer i biludstødningen.
Danmark har for et par måneder siden  

 underskrevet en FN-deklaration, hvorefter man forpligter sig til at reducere  

 det nationale NOx-udslip med 30 pct. inden 1998.
 Jyllands-Posten kalder luftarten kulilte for »dødsensfarlig«.  

 Afdelingen for Miljømedicin ved Odense Universitet udsendte i 1988 en rapport  

 om biludstødning og sundhedseffekter, hvori man konkluderer, at  

 kulilteudslippet fra biler må anses for en faktor af mindre betydning.
 Det fremgår således, at undersøgelsens resultater er baseret på ganske få  

 målinger på biler af forskellige mærker og størrelser og derfor ikke kan  

 betragtes som tilstrækkelig til at drage vidtgående konklusioner vedrørende  

 forskellige motorer og katalysatorsystemer, således som Jyllands-Posten gør.
 I undersøgelsen måltes udledningen af 3 stoffer, der er omfattet af  

 lovgivningen, dvs. kulilte (CO), kulbrinter (HC) og kvælstofoxider (NOx).  

 Prøver blev udtaget dels umiddelbart efter opvarmningsfasen (8 minutter -  

 ikke 10-15 minutter som anført i Jyllands-Posten), dels efter hele testen.
 I den følgende tabel er vist resultatet i opvarmningsfasen ved  

 gennemførelsen af testen ved 00, idet udslippet fra Mercedesbilen med  

 3-vejs-katalysator er sat til 1. I parentes er angivet resultatet efter hele  

 testen.
 Jyllands-Posten anfører, at undersøgelsen tyder på, at katalysatorerne i  

 koldt klima er uvirksomme de første 10-15 minutter.
Dette er ikke i overensstemmelse med andre kendte undersøgelser.
På  

 Teknologisk Institut i Tåstrup har man således fundet, at katalysatorerne ved  

 omkring 50 er virksomme efter et par minutter, og i Oslo har man ved kørsel  

 ved minus 150 fundet, at katalysatorerne er virksomme efter ca. 3 minutter.' Spørgsmål 12; Ad besvarelsen af spm. 8, bilag 32 Tabellen i besvarelsen bedes opstillet således, at det på baggrund af de  

 vesttyske og hollandske tal oplyses, hvad merprisen i danske kr. er inkl.  

 alle danske afgifter under forudsætning af gældende registreringsafgift og  

 under forudsætning af vedtagelse af L 135.
 Svar:
 Den ønskede omregning af tabellen (bilag 32) vedlægges.
 Omregningen vedrører alene dansk moms og registreringsafgift samt  

 afgiftslettelse efter L 135. Der er således ikke taget højde for forskelle i  

 avancestruktur m.v., der kan påvirke de prisforskelle, der bliver på det  

 danske marked, hvis L 135 bliver vedtaget.
Merpris i forhold til nærmeste model u. katalysator i Vesttyskland pålagt  

 dansk registreringsafgift, moms og afgiftslettelse som L 135 (* 1) ikke reguleret (dvs. opfylder ikke USA-normerne) Merpris i forhold til nærmeste model u. katalysator i Holland pålagt dansk  

 registreringsafgift, moms og afgiftslettelse som L 135 Bilag 2 Miljøministerens besvarelse af spørgsmål nr.
S 142 stillet af  

 folketingsmedlem Steen Gade (SF) Spørgsmål:
Vil ministeren straks meddele bilbranchen, at regeringen agter at  

 gennemføre lovgivning, der kræver opfyldelse af amerikanske normer for  

 rensning af bilernes udstødning for alle biler, der sælges efter den 1.  

 oktober 1989? Svar:
 Først vil jeg gerne slå fast, at jeg tillægger det stor betydning, at vi  

 de kommende år får igangsat tiltag, som kan bidrage til en væsentlig  

 reduktion af udslippet af kvælstofoxider (NOx-er).
 I en sådan proces vil der være en naturlig sammenhæng mellem de to store  

 indsatsområder for NOx-reduktion, nemlig bilerne og kraftværkerne.
 Med hensyn til NOx-forureningen fra biler er det min hensigt at faseopdele  

 indsatsen.
 I den første fase er det tanken via en afgiftsnedsættelse at gøre  

 det attraktivt at anskaffe biler, som opfylder de miljøvenlige amerikanske  

 udstødningsnormer.
I den seneste folketingssamling viste en foreløbig drøftelse af  

 afgiftsnedsættelsesspørgsmålet, at der er en altovervejende positiv holdning  

 til en sådan tanke.
Jeg håber derfor, at spørgsmålet hurtigt vil kunne  

 afklares i løbet af efteråret, så vi fra 1989 kan introducere en nedsættelse  

 af registreringsafgiften for biler, som opfylder de amerikanske normer.
Jeg  

 forestiller mig afgiften udformet på en sådan måde, at en miljøvenlig bil i  

 gennemsnit ikke bliver dyrere i anskaffelse end en tilsvarende, som ikke  

 opfylder US-normerne.
 Endvidere vil eventuelle prisforskelle med hensyn til installation af  

 katalysatorer i store henholdsvis små biler bliver søgt udjævnet ved  

 udformningen af afgiftsnedsættelsen.
 Jeg kan oplyse, at man i Holland planlægger en lignende sænkning af  

 bilafgiften næste år for biler, der overholder de amerikanske normer.
Som anden fase i indsatsen mod bilforureningen vil jeg med virkning  

 fra 1. oktober 1990 indføre de amerikanske normer.
I forhold til den  

 oprindelige plan er der tale om en udskydelse på 1 år.
I denne sag er der imidlertid en betydelig sammenhæng mellem  

 afgiftsspørgsmålet og introduktionen af nye normer.
Jeg har derfor af hensyn  

 til bilbranchen - som normalt gives et varsel på 18 måneder - fundet det  

 rimeligst i en sag af den karakter at fastholde de sædvanlige varsler.
Som jeg nævnte indledningsvis, er der tæt sammenhæng mellem indsatsen mod  

 NOx-forureningen fra biler og kraftværker.
Jeg vil derfor til efteråret i  

 forbindelse med det kommende lovforslag om afgiftslempelse for miljøvenlige  

 biler og et lovforslag om begrænsning af SO2 og NOx fra kraftværker give  

 Folketinget en kort redegørelse for den samlede indsats mod NOx-forureningen  

 som opfølgning af lufthandlingsplanen fra april.
Bilag 3 Henvendelse fra Automobil-Importørernes Sammenslutning og  

 skatteministerens kommentarer hertil Vedrørende lovforslag nr.
L 135 (afgiftslempelse for miljøvenlige biler  

 m.v.) Med lovforslaget tilstræber regeringen angiveligt at fremme salget af  

 miljøvenlige biler (biler med katalysatorer). Det siges i bemærkningerne til  

 forslaget, at »salget af biler med katalysatorer uden afgiftslempelsen  

 må antages at ville være meget begrænset«.
Vi tillader os at meddele Udvalget, at også efter gennemførelse af en  

 afgiftslempelse som den foreslåede, 11.000 kr. for personbiler, må salget af  

 biler med katalysator antages at ville være meget begrænset, idet  

 foreliggende oplysninger viser, at forskellen mellem prisen for en bil med  

 katalysator og prisen for den nærmest tilsvarende model uden katalysator i  

 praktisk taget alle tilfælde er betydeligt højere end 11.000 kr.
Nogle  

 eksempler er anført i medfølgende oversigt.
 Vi erindrer om, at et lovforslag med samme indhold som det foreliggende  

 var genstand for 1. behandling i Folketinget den 11. december 1987, og det  

 blev da konstateret, at »det er nødvendigt dels at fritage købere for  

 betaling af katalysatorer, dels at fritage disse for  

 registreringsafgift«, samt at »en bil med katalysator og en bil  

 uden må koste forbrugeren det samme«, og det blev anført, at »den  

 foreslåede afgiftsnedsættelse for miljøvenlige biler er af en sådan  

 størrelsesorden, at det bliver mindre attraktivt at køre miljøvenligt end  

 ikke at gøre det«. (Sp. 3819 og 3821).
 Hvis loven skal opfylde det angivne formål, må forslaget ændres, således  

 at det imødekommer de synspunkter, som også miljøministeren har givet udtryk  

 for i et svar (13. juli 1988) gengivet i Folketingets forhandlinger sp. 1270:
 Registreringsafgiften bør udformes på en sådan måde, at en miljøvenlig bil  

 i gennemsnit ikke bliver dyrere i anskaffelse end en tilsvarende, som ikke  

 opfylder de miljøvenlige udstødningsnormer.
 Efter lovforslaget skal det være en betingelse for afgiftslempelsen, at  

 der foreligger en anmeldt pris efter registreringsafgiftslovens § 9, stk. 1.
Vi anmoder indtrængende om, at denne betingelse udelades, idet den er  

 urimelig og klart uhensigtsmæssig, lovens formål taget i betragtning.
Det vil  

 efter Justitsministeriets forskrifter om særlig mærkning af katalysatorbiler  

 umiddelbart kunne konstateres, om den bil, der skal registreres, har  

 katalysator eller ej.
Og vi henleder opmærksomheden på, at der af biler, som  

 registreres uden forud anmeldt pris, opkræves en ekstra registreringsafgift,  

 som for nylig er forhøjet fra 300 kr. til 1.000 kr.
Automobil-Importørernes Sammenslutning Oplysninger om fordyrelsen af katalysatorbiler i forhold til andre biler Automobil-Importørernes Sammenslutning udtrykker beklagelse over, at  

 lovforslaget er udformet således, at en miljøvenlig bil i gennemsnit bliver  

 dyrere end en tilsvarende bil, der ikke opfylder de ønskede normer.  

 Sammenslutningen vedlægger en liste over bilmodeller og priser henholdsvis  

 med og uden katalysator.
 Efter forslaget er det en betingelse for afgiftslempelsen, at der  

 foreligger en anmeldt pris efter lovens § 9, stk. 1. Sammenslutningen anmoder  

 om, at denne betingelse udgår.
 Hertil bemærkes:
1. Den foreslåede afgiftslempelse svarer til afgiften af den  

 gennemsnitlige merpris for en bil med reguleret katalysator på ca. 5.000 kr.  

 plus moms.
Prisen er baseret på oplysninger fra Sammenslutningen af  

 Bilfabrikanter i EF, hvorefter biler under 1,4 liter gennemsnitlig vil stige  

 13 pct., svarende til ca. 5.000 kr., i forhold til biler med karburatorer,  

 der opfylder de gældende krav til bilers udstødning.
Sammenslutningen af  

 bilfabrikanter i Japan har oplyst, at man forventer prisstigninger på mellem  

 4.000 kr. og 7.000 kr.
For biler over 1,4 liter vil den procentvise  

 prisstigning være mindre, men gennemsnitlig udgøre den samme i kroner.
 Når lempelsen alene gives for afgiften af merprisen og ikke selve  

 merprisen, skyldes det dels et ønske om, at lovforslaget holdes  

 provenuneutralt, dels at undgå, at forslaget får karakter af statsstøtte.
Eksempelvis overvejes det for tiden i Holland at indføre en  

 afgiftslempelse for biler, der lever op til USA-normerne, således at prisen  

 for disse bliver den samme som for biler, der ikke overholder normerne.  

Disse planer har EF-Kommissionen i oktober 1988 krævet suspenderet under  

 henvisning til, at der er tale om en teknisk handelshindring.
Det må  

 imidlertid forventes, at EF-Kommissionen i sidste instans vil vælge at anse  

 en sådan ordning for at være ulovlig statsstøtte.
For så vidt angår den vedlagte liste bemærkes for det første, at  

 prisstigninger ud over de godt 17.000 kr. (5.000 kr. + moms og  

 registreringsafgift), som har været udgangspunkt for lovforslaget, typisk kan  

 forklares med andre forbedringer, f.eks. større motorer.
USA-normerne kan i  

 øvrigt ikke realiseres uden elektronisk benzinindsprøjtning; en sammenligning  

 med nærmeste indsprøjtningsmodel ville formentlig give betydelig lavere  

 prisstigninger.
For det andet indeholder listen kun et begrænset udsnit af  

 bilmodeller.
F.eks. mangler populære modeller som Citroen BX, hvor den  

 anslåede merpris ifølge FDM udgør 12.000-16.000 kr., SAAB 900 i, Seat Ibiza  

 og YUGO 45 A, hvor merprisen ifølge importøren udgør 14.000-17.000 kr.
 2. Betingelsen om, at der skal være anmeldt en standardpris, var også  

 indeholdt i L 107 om afgiftslempelse for miljøvenlige biler, der bortfaldt  

 med udskrivelsen af folketingsvalget i april 1988. Baggrunden herfor var, at  

 man gerne ville tilskynde importørerne til at fastsætte en pris på  

 landsbasis, og at det ved markedsføringen af miljøvenlige biler ville være en  

 fordel, at forbrugerne kendte prisen.
Betingelsen blev bibeholdt i L 135 for at bevare fordelene ved  

 standardprissystemet.
Samtidig ville toldvæsenet sikre, at afgiften af de  

 enkelte miljøvenlige biler, der ikke kan anmeldes standardpris på, blev  

 nedsat, når det dokumenteredes, at bilerne opfylder de nødvendige krav.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde.
Udvalget har stillet et  

 spørgsmål til skatteministeren og miljøministeren, som disse har besvaret i  

 samråd.
Et notat om skatteministerens besvarelse af samrådsspørgsmålet er  

 optrykt som et bilag til denne tillægsbetænkning.
 Herefter indstiller et flertal (udvalget med undtagelse af  

 Fremskridtspartiets og Centrum-Demokraternes medlemmer) lovforslaget til  

vedtagelse i den affattelse, hvori det foreligger efter 2. behandling.
 Et mindretal (Fremskridtspartiets medlem af udvalget) indstiller  

 lovforslaget til forkastelse og oplyser, at der efter nærværende  

 tillægsbetænknings afgivelse stadig er en række ministerspørgsmål, som der  

 forventes svar på inden lovforslagets 3. behandling den 28. marts 1989.  

 Svarene vil sandsynligvis påvirke mindretallets nærmere argumentation og  

 muligvis endog mindretallets stillingtagen.
 Et andet mindretal (Centrum-Demokraternes medlem af udvalget)  

 indstiller lovforslaget til forkastelse.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Henning Nielsen (S) Stavad (S) fmd.  

Bjørn Poulsen (SF) Jens Thoft (SF) Bilag Notat om skatteministerens besvarelse af samrådsspørgsmål A den 15. marts  

 1989 Notat vedrørende L 135 og den hollandske ordnings forhold til EF-retten 1. Regeringen har forud for fremsættelsen af lovforslag L  

 135 nøje vurderet den foreslåede afgitsnedsættelses forhold til EF-retten.  

 Det er på denne baggrund regeringens opfattelse, at L 135 hverken er i strid  

 med EØF-traktatens regler om tekniske handelshindringer eller om statsstøtte.
2. I sommeren 1988 fremlagde den hollandske regering et lovforslag om  

 afgiftslempelser for miljøvenlige biler.
Ifølge forslaget skal afgiften for  

 biler, der overholder USA-normerne for bilers udstødning, nedsættes med 1.700  

 gylden.
Denne nedsættelse indebærer ikke alene en afgiftsmæssig friholdelse  

 af det miljøvenlige ekstraudstyr (3-vejs katalysator m.v.), men endvidere en  

 kompensation for ekstraudstyrets pris, hvilket medfører en ændring af den  

 hidtil gældende prisstruktur på bilmarkedet.
Lovforslaget indeholder  

 endvidere en afgiftsnedsættelse på 850 gylden for biler, som overholder  

 foreslåede eller vedtagne - men endnu ikke ikrafttrådte - EF-regler for  

 biludstødning.
 Den hollandske regering underrettede EF-Kommissionen om lovforslaget i  

 medfør af det såkaldte informationsproceduredirektiv (83/189/EØF), ifølge  

 hvilket ethvert udkast til teknisk forskrift skal forelægges for  

 Kommissionen, som derved får mulighed for at vurdere, om de påtænkte regler  

 udgør en teknisk handelshindring.
 Den hollandske regering underrettede endvidere Kommisionen om lovforslaget  

 i medfør af reglerne om statsstøtte i EØF-traktatens artikler 92-93.
 Den 12. oktober 1988 meddelte Kommissionen, at den i medfør af  

 informationsproceduredirektivet havde tilsendt den hollandske regering en  

 såkaldt udførlig udtalelse, hvori den krævede vedtagelsen af lovforslaget  

 udsat til midten af januar 1989.
 Efter udløbet af denne frist blev lovforslaget den 19. januar vedtaget af  

 det hollandske parlaments andetkammer.
 Den 25. januar 1989 opfordrede Kommissionen de hollandske myndigheder til  

 at suspendere iværksættelsen af afgiftslempelserne for derved at give  

 Kommissionen mulighed for at afslutte sine undersøgelser af lovforslaget.  

 Denne opfordring blev afvist af Holland den 27. januar 1989.
 Med skrivelse af 30. januar 1989 til den hollandske regering indledte  

 Kommissionen proceduren i EØF-traktaten artikel 93, stk. 2, 1. afsnit (om  

 ulovlig statsstøtte) og gjorde samtidig opmærksom på, at afgiftslempelsen  

 ikke måtte gennemføres, før Kommissionen havde truffet en endelig afgørelse i  

 statsstøttesagen.
 Den 31. januar 1989 vedtog det hollandske senat lovforslaget.  

 Miljøministeren udtalte under senatsbehandlingen, at Holland agtede at  

 indbringe Kommissionens krav om suspension for EF-Domstolen som hastesag.
 3. Kommissionen meddelte den 8. marts 1989, at den havde besluttet  

 at indstille sin procedure mod Holland for overtrædelse af  

statsstøttereglerne, hvilket indebærer, at Kommissionens forbud mod  

 iværksættelse af de hollandske regler er ophævet.
Til gengæld har Kommissionen i en såkaldt begrundet udtalelse i henhold  

 til EØF-traktatens artikel 169 gjort gældende, at de hollandske regler er i  

 strid med EØF-traktatens artikel 30 om tekniske handelshindringer.
Når  

 det hollandske svar på den begrundede udtalelse foreligger, vil Kommissionen  

 afgøre, om sagen skal indbringes for EF-Domstolen.
 4. I forbindelse med en vurdering af den hollandske og danske ordnings  

 forhold til EF's regler om handelshindringer gør følgende forhold sig således  

 gældende:
a.
Den hollandske afgiftsnedsættelse for miljøvenlige biler er så stor, at  

 disse biler ikke bliver dyrere end biler, der overholder de gældende normer.
 Ifølge L 135 ydes alene en afgiftsnedsættelse svarende til afgiften af  

 merprisen for en katalysator.
b.
Der produceres i Holland biler, medens dette ikke er tilfældet i  

 Danmark.
Kommissionen kan derfor hævde, at den hollandske ordning støtter den  

 nationale bilproduktion.
