 Studieplanen har virkning fra den 1. august 1986.
 P.d.v.
 e.b.
Erik Nexelmann underv.insp.
 Modulets formål:
Dette kursus har til formål at give deltagerne den nødvendige tekniske og  

 teoretiske baggrund for forståelse af de grundlæggende principper i  

 datatransmission.
Deltagerne skal opnå kendskab til arten af og funktionerne  

 i det udstyr, som benyttes ved datatransmission.
Kurset skal endvidere give deltagerne et grundigt kendskab til  

 kommunikationssystemers opbygning og virkemåde.
Deltagerne skal herunder opnå  

 fortrolighed med en hierakisk opfattelse af kommunikationssystemers  

 arkitektur, således som den er repræsenteret i ISO's OSI-model.
 Deltagerne skal desuden opnå kendskab til de mest anvendte standarder  

 indenfor datatransmission og -kommunikation, samt kendskab til disses  

 anvendelse i de offentlige kommunikationssystemer.
 Adgangsbetingelser:
 Edb-drift.
 Datamaten og symbolsk maskinsprog.
 Matematik.
 Anbefalede forudsætninger.
 1.1 Datamatarkitektur.
 1.2 Operativsystemer.
 2.2 Programkonstruktion.
 Hovedemner og undervisningsmål for disse.
 Generelt om kommunikationssystemer.
Målet med dette emne er at give de studerende et generelt overblik over  

 forskellige typer af kommunikationssystemer samt et grundigt kendskab til  

 kommunikationssystemernes principielle opbygning og virkemåde.
Der lægges her  

 speciel vægt på kommunikationssystemer, der involverer datamatisk udstyr.
 De studerende skal desuden opnå et grundigt kendskab til en arkitektur af  

 kommunikationssystemer baseret på et hieraki af protokoller og funktioner.
 Datatransmission - teknik og udstyr.
 Målet med emnet er at gøre de studerende fortrolig med transmissionsteknik  

 og funktionerne i det mest anvendte transmissionsudstyr på datamaskinen, samt  

 til grundlæggende teleteknik.
De studerende skal være fortrolig med den grundlæggende teori knyttet til  

 datatransmission og teleteknik.
De studerende skal desuden opnå kendskab til  

 de mest udbredte standarder på området.
 Datakommunikation - teknik og udstyr.
Målet med dette emne er at give de studerende et grundigt kendskab til  

 teknik og udstyr indenfor datakommunikation.
De studerende skal bibringes  

 kendskab til de mest anvendte standarder på området.
Der lægges specielt vægt  

 på at give de studerende kendskab til terminaler, styring af terminaler og  

 til begrebet virtuel terminal.
 Kommunikationsnetværk.
Det er målet med emnet at give de studerende et grundigt kendskab til den  

 principielle opbygning af kommunikationsnetværk.
Den studerende skal  

 bibringes indsigt i anvendte netstrukturer og grundlæggende begreber  

 vedrørende nettopologi og netarkitektur.
Den studerende skal opnå  

 fortrolighed med ISO's OSI-model eller tilsvarende hierarkiske modeller.
 De studerende skal opnå kendskab til nogle eksempler på realiserede  

 kommunikationsnet herunder til offentlige netværk og teletjenester.
 Datakommunikation i fjernnet.
 Emnet dækker funktioner og protokoller svarende til de fire nederste lag  

 af ISO's OSI-model, dvs det fysiske lag, datakædelaget, netværkslaget og  

 transportlaget.
De studerende skal opnå et grundigt kendskab til principperne i  

 opbygningen af og funktioner og protokoller i fjernnet.
Desuden skal de  

 studerende opnå kendskab til de mest udbredte standarder på området, specielt  

 CCITT's rekommandationer.
 Datakommunikation i lokalnet.
De studerende skal kende strukturerne i de mest anvendte typer af  

 lokalnet.
Den studerende skal kunne gøre rede for de anvendte protokoller,  

 samt have et grundigt kendskab til systemernes arkitektur.
De studerende bør  

 opnå lokalkendskab til mindst eet eksisterende lokalnet, samt kendskab til de  

 mest udbredte standarder.
