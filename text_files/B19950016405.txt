 I medfør af § 19, stk. 4, og § 44, stk. 2, i lov om lægemidler, jf.
lovbekendtgørelse nr. 452 af 10. juni 1992, som ændret senest ved lov nr. 380 af 18. maj 1994, fastsættes følgende:
Område og definitioner § 1.  Denne bekendtgørelse omfatter lægemidler til  

 human og veterinær brug, som er godkendt ved en markedsføringstilladelse fra  

 Sundhedsstyrelsen, jf. lægemiddellovens § 13, samt homøopatiske lægemidler.
 Stk. 2.  Denne bekendtgørelse berører ikke  

 anvendelsesområdet for Kommissionens forordning om procedurer for  

 indberetning af formodede uventede bivirkninger, som ikke er alvorlige, og  

 som har vist sig i Fællesskabet eller i et tredieland, ved human- og  

 veterinærlægemidler, der er godkendt i overensstemmelse med forordning (EØF)  

 nr. 2309/93.
 § 2.  Ved en bivirkning forstås en skadelig og  

 utilsigtet reaktion, som indtræder ved sådanne doser, der normalt anvendes  

 til mennesker eller dyr med henblik på forebyggelse, diagnose eller  

 behandling af sygdom eller til ændring af fysiologiske funktioner.
 Stk. 2.  Ved en alvorlig bivirkning af et lægemiddel til  

 human brug forstås en bivirkning, som er dødelig, livsfarlig, invaliderende,  

 medfører uarbejdsdygtighed, eller som resulterer i hospitalsindlæggelse eller  

 forlænget hospitalsindlæggelse.
 Stk. 3.  Ved en alvorlig bivirkning af et lægemiddel til  

 veterinær brug forstås en bivirkning, som er dødelig, livsfarlig eller  

 medfører læsioner, invaliditet eller uproduktivitet, eller som resulterer i  

 vedvarende eller langvarige symptomer hos det behandlede dyr.
 Stk. 4.  Ved en uventet bivirkning forstås en  

 bivirkning, som ikke er nævnt i produktresumeet.
 Stk. 5.  Ved en alvorlig, uventet bivirkning forstås en  

 bivirkning, der er alvorlig og uventet, jf. stk. 2, 3 og 4.
Krav til indehavere af markedsføringstilladelser § 3.  Indehaveren af en markedsføringstilladelse skal  

 have en person, der er tilstrækkeligt sagkyndig inden for  

 lægemiddelovervågning til sin rådighed.
 Stk. 2.  Den sagkyndige person er ansvarlig for:
 § 4.  Indehaveren af markedsføringstilladelsen skal  

 registrere alle formodede alvorlige bivirkninger set i Danmark, som meddeles  

 denne af en person i sundhedssektoren eller en dyrlæge, og straks og under  

 alle omstændigheder senest 15 dage efter modtagelsen af oplysningerne  

 indberette dem til Sundhedsstyrelsen.
 Stk. 2.  Indehaveren af markedsføringstilladelsen skal  

 føre detaljerede fortegnelser over alle andre formodede bivirkninger set i  

 Danmark, som indberettes til denne af en person i sundhedssektoren eller en  

 dyrlæge.
Stk. 3.  Medmindre andet er fastsat i forbindelse med  

 udstedelsen af markedsføringstilladelsen, skal de i stk. 2 nævnte  

 fortegnelser forelægges for Sundhedsstyrelsen, såsnart denne anmoder derom  

 eller mindst hver 6. måned i de første to år efter udstedelse af  

 markedsføringstilladelsen og 1 gang om året i de følgende 3 år.
Derefter  

 forelægges fortegnelserne med 5 års mellemrum sammen med ansøgning om  

 fornyelse af markedsføringstilladelse eller straks, hvis der fremsættes  

 anmodning derom.
Disse fortegnelser skal ledsages af en videnskabelig  

 vurdering.
Anvendelse af bivirkningsdata § 5.  Sundhedsstyrelsen skal meddele indberetninger om  

 formodede alvorlige bivirkninger straks og under alle omstændigheder senest  

 15 dage efter indberetningen til Det Europæiske Agentur for  

 Lægemiddelvurdering (i det følgende kaldet Agenturet) og til indehaveren af  

 markedsføringstilladelsen.
 § 6.  Hvis Sundhedsstyrelsen som følge af vurderingen  

 af fortegnelser over bivirkninger overvejer at ændre, suspendere eller  

 tilbagekalde en markedsføringstilladelse, skal den straks underrette  

 Agenturet og indehaveren af markedsføringstilladelsen herom.
 § 7.  De oplysninger vedr. bivirkninger, som  

 indberettes til Sundhedsstyrelsen, kan sammenholdes med oplysninger om  

 lægemiddelforbruget og om hyppigt bemærket forkert brug og alvorligt misbrug  

 af lægemidlet.
Straf § 8.  Med bøde straffes den, der overtræder §§ 3 og 4.
Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende kan der efter § 44, stk. 3, i  

 lov om lægemidler pålægges selskabet som sådant bødeansvar.
Er overtrædelsen  

 begået af staten, en kommune eller et kommunalt fællesskab, jf. § 60 i lov om  

 kommunernes styrelse, kan der pålægges staten, kommunen eller det kommunale  

 fællesskab bødeansvar.
Ikrafttrædelse § 9.  Denne bekendtgørelse træder i kraft den 28.  

 marts 1995.
Sundhedsministeriet, den 13. marts 1995 Yvonne Herløv Andersen / J.
Bartels Petersen (* 1) Bekendtgørelsen indeholder bestemmelser, der gennemfører Rådets  

 direktiv 93/39/EØF, EF-Tidende 1993 L 214 s. 22, og Rådets direktiv  

 93/40/EØF, EF-Tidende 1993 L 214 s. 31.
