 Herved bekendtgøres lov om offentlig mobilkommunikation  

 (GSM-mobilnet), jf. lovbekendtgørelse nr. 473 af 1. juni 1994 med de  

 ændringer, der følger af lov nr. 376 af 14. juni 1995.
§ 1.  Forskningsministeren kan meddele tilladelse til  

 etablering og drift af et offentligt mobilkommunikationsnet (GSM-mobilnet) i konkurrence med Tele Danmark A/S' tilsvarende net.
Et sådant alternativt net må tidligst sættes i drift den 1. marts 1992.
 Stk. 2.  Forskningsministeren meddeler med virkning fra  

 den 1. marts 1992 Tele Danmark A/S tilladelse til at etablere og drive et  

 offentligt GSM-mobilnet.
 Stk. 3.  Tilladelse efter stk. 1 og stk. 2 omfatter  

 tillige udbudet af de til GSM-mobilnettet naturligt hørende basale tjenester.
 Stk. 4.  Forskningsministeren fastsætter de nærmere  

 vilkår for tilladelser efter stk. 1 og 2. I vilkårene kan der fastsættes  

 bestemmelser om bl.a.:
 Stk. 5.  Til tilladelse i henhold til stk. 1 kan  

 endvidere knyttes vilkår, som indgår i det offentlige udbud, jf. § 3, eller  

 som i øvrigt er fastsat i forbindelse med udvælgelsen af tilladelsesindehaver  

 på grundlag af det offentlige udbud, jf. § 3.
 Stk. 6.  Til tilladelse i henhold til stk. 2 kan  

 forskningsministeren fastsætte vilkår af samme art, som måtte blive fastsat i  

 henhold til stk. 5.
 Stk. 7.  Tilladelse efter stk. 1 og 2, jf. stk. 4  

 omfatter endvidere adgang til direkte samtrafik med andre offentlige mobilnet  

 af tilsvarende art i Danmark og i udlandet.
 Stk. 8.  Tilladelserne er unddraget retsforfølgning og  

 kan kun overdrages direkte eller indirekte til andre med  

 forskningsministerens samtykke.
 § 1 a.  Forskningsministeren kan træffe beslutning om  

 liberalisering af udbudet af de tjenester, som er nævnt i § 1, stk. 3.
 Stk. 2.  En beslutning om liberalisering, jf. stk. 1,  

 kan tidligst få virkning fra 1. marts 1997, medmindre tilladelsesindehavernes  

 samtykke hertil foreligger.
 § 2.  Forskningsministeren kan tilbagekalde  

 tilladelsen, hvis tilladelsesindehaveren træder i betalingsstandsning eller  

 likvidation eller kommer under konkurs.
 Stk. 2.  Såfremt vilkår fastsat i medfør af § 1, stk.  

 4-6, ikke overholdes, eller såfremt tilladelsen overdrages i strid med § 1,  

 stk. 8, kan forskningsministeren tilbagekalde tilladelsen.
 Stk. 3.  Forskningsministeren kan pålægge en  

 tilladelsesindehaver dagbøder med henblik på at fremtvinge, at  

 tilladelsesindehaveren opfylder vilkår fastsat i medfør af § 1, stk. 4-6. Der  

 er udpantningsret for beløbene.
 Stk. 4.  Såfremt tilladelsesindehaveren ikke betaler  

 dagbøder pålagt i medfør af stk. 3, kan tilladelsen tilbagekaldes.
Stk. 5.  Tilladelsen kan tilbagekaldes pr. 1. marts 1997  

 med et års varsel.
Tilbagekaldes tilladelsen ikke pr. 1. marts 1997, løber  

 tilladelsen uden ansøgning videre i perioder på 5 år.
Ved udløbet af disse  

 5-års-perioder kan tilladelsen tilbagekaldes med et års varsel.
Tilladelsen  

 kan i øvrigt tilbagekaldes, såfremt forskningsministeren skønner det  

 nødvendigt.
 § 3.  Forskningsministeren meddeler tilladelse i  

 medfør af § 1, stk. 1, på grundlag af en udvælgelse, som finder sted efter et  

 offentligt udbud.
 Stk. 2.  Forskningsministeren fastsætter de nærmere  

 vilkår for det i stk. 1 nævnte udbud.
 Stk. 3.  Såfremt en tilladelse givet i medfør af § 1,  

 stk. 1 eller 2, opgives af tilladelsesindehaveren eller tilbagekaldes af  

 forskningsministeren, kan en ny tilladelse meddeles efter § 1, stk. 1.
 § 4.  Forskningsministeren fastsætter nærmere vilkår  

 med henblik på en effektiv udnyttelse af radiofrekvensspektret, herunder  

 overholdelse af relevante tekniske bestemmelser, i forbindelse med udstedelse  

 af tilladelse i henhold til lov om radiokommunikation til anlæg og drift af  

 de for nettet nødvendige radioanlæg.
 § 5.  Telekommunikationsanlæg, som etableres af  

 indehaveren af en tilladelse udstedt i medfør af § 1, vil i henseende til  

 anvendelsen af lov nr. 96 af 31. marts 1965 om ekspropriationer under  

 Ministeriet for Offentlige Arbejder være at sidestille med  

 telekommunikationsanlæg, der udføres af staten eller et koncessioneret  

 selskab, jf. nævnte lovs § 1, stk. 1, litra d.
 § 5 a.  Forskningsministeren fører tilsyn med  

 overholdelsen af tilladelserne og de heri fastsatte vilkår.
 Stk. 2.  Forskningsministeren kan med bindende virkning  

 for tilladelsesindehaverne afgøre klager over tilladelsesindehavernes forhold  

 på GSM-området over for det offentlige eller private, jf. dog § 5 c.
 § 5 b.  Forskningsministeren kan beslutte, at det  

 tilsyn, som er nævnt i § 5 a, stk. 1, samt ministerens øvrige beføjelser i  

 henhold til loven, helt eller delvis skal varetages af Telestyrelsen.
 § 5 c.  Følgende afgørelser truffet af Telestyrelsen  

 kan påklages til det Telenævn, der er nedsat i medfør af lov om visse forhold  

 på telekommunikationsområdet:
 Stk. 2.  Afgørelser truffet af Telenævnet efter stk. 1,  

 kan ikke indbringes for anden administrativ myndighed.
 Stk. 3.  For Telenævnets virksomhed og dets behandling  

 af sager, der påklages i medfør af stk. 1, gælder de regler om Telenævnet,  

 der er fastsat i lov om visse forhold på telekommunikationsområdet.
 Stk. 4.  Forskningsministeren kan fastsætte bestemmelser  

 om opkrævning af gebyrer for sager, der behandles ved Telenævnet.
 § 6.  Forskningsministeren kan fastsætte gebyrer, der  

 opkræves hos tilladelsesindehaverne, til dækning af de udgifter, som er  

 forbundet med administrationen m.v. af denne lov og administrative  

 forskrifter udstedt i medfør af denne.
 § 7.  Forskningsministeren kan pålægge  

 tilladelsesindehaverne samt disses ansatte at hemmeligholde al kommunikation  

 via nettet såvel som navne på brugerne af nettet.
 Stk. 2.  Bestemmelserne i borgerlig straffelovs § 152 og  

 §§ 152 d-152 f finder tilsvarende anvendelse for den, der er eller har været  

 beskæftiget hos en tilladelsesindehaver eller hos en tilladelsesindehavers  

 datterselskaber.
 § 7 a.  Med bøde straffes den, der overtræder vilkår,  

 der er fastsat i en tilladelse i henhold til § 1, stk. 4-6.
Stk. 2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale fællesskab  

 bødeansvar.
 § 7 b.  I tilfælde omfattet af § 7 a, kan  

 forskningsministeren eller den ministeren bemyndiger dertil, tilkendegive  

 over for den pågældende, at sagen kan afgøres uden retslig forfølgning, hvis  

 den pågældende erkender sig skyldig i overtrædelsen og erklærer sig villig  

 til inden for en nærmere angiven frist, der efter skriftlig begæring kan  

 forlænges, at betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
 § 8.  Loven træder i kraft dagen efter bekendtgørelsen  

 i Lovtidende.
§ 9.  Loven gælder ikke for Færøerne og Grønland.
Lov  

 nr. 372 af 18. maj 1994 om ændring af lov om offentlig mobilkommunikation  

 (GSM-mobilnet) samt ændring af lov om visse forhold på  

 telekommunikationsområdet indeholder følgende bestemmelse:
§ 3 Loven træder i kraft den 1. juni 1994. Lov nr. 376 af 14. juni 1995 om  

 ændring af lov om visse forhold på telekommunikationsområdet og lov om  

 offentlig mobilkommunikation (GSM-mobilnet) indeholder følgende bestemmelse:
§ 3 Loven træder i kraft den 1. juli 1995.
