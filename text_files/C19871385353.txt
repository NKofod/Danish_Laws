 I henhold til landbrugsministeriets bekendtgørelse om tillægsafgift på  

 mælk og mejeriprodukter varetager opkøber forvaltningen af ordningen i  

 forhold til de enkelte producenter.
 Forvaltningen skal ske i overensstemmelse med følgende retningslinier.
A.
Tildeling af de i et afgiftsår til rådighed værende basisandele I.
Producenter, der i henhold til investeringsplaner m.v. godkendt i  

 tidligere afgiftsår har opnået tilsagn om tildeling af basisandele,  

 tilgodeses forlods.
Den mængde basisandele, som herefter er til rådighed,  

 fordeles i overensstemmelse med pkt.
II. og III.
 II. 1. Op til 25 % af den til rådighed værende mængde basisandele, jfr.  

 dog. pkt. 4 og 5, kan anvendes til tildeling af basisandele til producenter i  

 forbindelse med investeringer m.v., som er foretaget efter 1. april 1984,  

 eller som agtes foretaget.
2. Det er en forudsætning for tildeling, at  

 producenten har landbrug som hovederhverv, og at investeringen kan anses for  

 strukturelt velbegrundet.
Der skal bestå et afbalanceret forhold mellem den  

 tildelte mængde og produktionsfaciliteterne, herunder det for  

 mælkeproduktionen disponible areal.
 3. Det er endvidere en forudsætning, at producenten er  

 omfattet af et af følgende kriterier:
a. 1. 1. eller 2. gangsetablering (helt eller delvis) efter 31. marts 1984  

 på en bedrift, hvorfra der har været leveret mælk på et tidspunkt inden for  

 en periode på 5 år forud for etableringen.
Det er en forudsætning, at  

 producenten ikke er fyldt 40 år på etableringstidspunktet.
 2. Moderniseringsstøttesager vedrørende kostalde, på  

 bedrifter, hvorfra der har været leveret mælk inden for en periode på 5 år  

 forud for starten på det afgiftsår, hvori ansøgning om basisandel indgives,  

 og for hvilke forbedringsplan er indgivet efter 29. februar 1984. Det er en  

 forudsætning, at investeringsbeløbet vedrørende kostalden godkendes som  

 tilskudsberettiget efter forbedringsloven.
 3. Ekstraordinære forhold, herunder brand og  

 ekspropriation.
b.
Andre investeringer i mælkeproduktion, herunder investeringer på  

 bedrifter, hvor der ikke har været mælkeleverancer i en periode på 5 år forud  

 for overtagelsen, og bedrifter, hvor producenten er fyldt 40 år på  

 etableringstidspunktet.
 4. I hvert afgiftsår skal reserveres og kan samtidig  

 maksimalt anvendes 7 mio. kg til den i pkt. 3 b nævnte kategori.
 Dog anvendes de fornødne mængder vedrørende ansøgninger under denne  

 kategori, som kan godkendes og er modtaget af opkøber senest den 31. marts  

 1987. Der kan herefter ikke anvendes yderligere mængder vedrørende 1987/88.
 Vedrørende ansøgninger, modtaget efter 31. marts 1987, meddeles  

 producenten, at ansøgningen afvises, og at ny ansøgning kan indgives  

 vedrørende 1988/89.
 5. Til de under 3 a nævnte kategorier kan anvendes de  

 i pkt. 1 nævnte mængder med fradrag af de i pkt. 4 nævnte mængder.
 Vedrørende 1987/88 kan dog anvendes de mængder, der er fornødne til  

 imødekommelse af kvalificerede ansøgninger.
6. Ansøgninger under henholdsvis pkt. 3.a. og pkt.  

 3.b. imødekommes i den rækkefølge, de modtages.
Vedrørende afgiftsåret  

 1988/89 og følgende afgiftsår anses ansøgninger modtaget senest den 3. mandag  

 i maj i afgiftsåret for modtaget samtidig.
Kan ikke alle ansøgninger modtaget samtidig under henholdsvis pkt. 3.a. og  

 3.b. imødekommes, prioriteres ansøgningerne efter ansøgers alder, således at  

 den yngre imødekommes frem for den ældre.
Vedrørende ansøgninger, der ikke  

 kan imødekommes, meddeles producenten, at ansøgningen afvises.
 7. Såfremt der på en bedrift er blevet accepteret en  

 ophørsordning med udbetaling af præmie, vil der ikke på samme bedrift kunne  

 foretages en tildeling af basisandel i de efterfølgende 2 afgiftsår.
III.
Med virkning fra starten af afgiftsåret 1987/88 tildeltes hver enkelt  

 producent uden ansøgning et tillæg til sin basisandel på 4.500 kg, jfr. § 4,  

 stk. 4, i ovennævnte bekendtgørelse.
 Med virkning fra starten af afgiftsåret 1988/89 tildeles hver enkelt  

 producent yderligere et tillæg på 5.500 kg uden ansøgning.
IV.
For et givet afgiftsår må summen af de uddelte basisandele ikke  

 overstige opkøbers referencemængde.
B.
Beregning af størrelsen af basisandele, der tildeles efter pkt.  A.
I.  

 og II.
 1. Ved tildelinger af supplerende basisandele anvendes  

 den i standardtabellen i bilag 1 angivne standardleverance pr. årsko, som  

 svarer til den til basisandelen knyttede basisfedtprocent, medmindre der  

 foreligger forhold, som kan begrunde en væsentlig afvigelse fra  

 standardleverancen.
2. Ved tildelinger af nye basisandele anvendes som  

 grundregel den i standardtabellen angivne standardleverance pr. årsko, som  

 svarer til den fedtprocent, mælken omfattet af de første 52 ugers leverancer  

 må antages at få.
Tildelingen er endelig.
C.
Regulering af tildelte basisandele m.v.
 I tilfælde, hvor opkøber har meddelt producenten en til basisandelen  

 knyttet fedtprocent ved tildeling af nye og supplerende basisandele,  

 foretages følgende med virkning fra 7. april 1987:
 1. Har opkøber meddelt producenten en til basisandelen  

 knyttet fedtprocent, som er forskellig fra den i medfør af  

 tillægsafgiftsbekendtgørelsen fastsatte basisfedtprocent, reguleres  

 producentens basisandel under anvendelse af den som bilag 1 vedlagte  

 standardtabel.
 2. Regulering efter pkt. 1 skal kun ske i det omfang,  

 følgende betingelser opfyldes:
 3. Vedrørende nye basisandele, som er tildelt i  

 afgiftsårene 1985/86 og 1986/87, fastsættes producentens basisfedtprocent til  

 den af opkøber meddelte fedtprocent.
4. De under 1. og 2. nævnte justeringer foretages ikke  

 vedrørende de i pkt.
A.III. nævnte tillæg.
D.
Afgiftsberegning Afgiftsberegning for den enkelte producent sker under anvendelse af  

 reglerne herom i tillægsafgiftsbekendtgørelsen.
E.
Gamle retningslinier Nærværende retningslinier erstatter retningslinier af 19. april 1985, 16.  

 februar 1987 og 27. oktober 1987.
 (* 1) Retningslinierne er fremsendt til Danske Mejeriers Mælkeudvalg med  

 skrivelse af 12. januar 1988.
