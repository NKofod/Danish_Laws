 91. Markedskontrol frugt og grøntsager m.m.
Retsgrundlag Fortegnelse over love, bekendtgørelser, forordninger, regler der styrer  

 markedskontrollen på det nationale danske marked:
Kommissionens forordning nr. 93/67/EØF af 3. maj 1967 om de første  

 bestemmelser om kvalitetskontrol med frugt og grøntsager, der bringes i  

 omsætning inden for Fællesskabet. (40.7) Rådets forordning (EØF) nr.234/68 af 27. februar 1968 om oprettelse af en  

 fælles markedsordning for levende planter og blomsterdyrkningens produkter.  

 (40.8) Rådets forordning (EØF) nr. 315/68 af 12. marts 1968 om fastsættelse af  

 kvalitetsnormer for blomsterløg og -knolde. (40.9) Rådets forordning (EØF) nr. 316/68 af 12. marts 1968 om fastsættelse af  

 kvalitetsnormer for friske afskårne blomster og frisk løvværk. (40.10) Kommissionens forordning (EØF) nr. 2638/69 af 24. december 1969 om  

 supplerende bestemmelser vedrørende kvalitetskontrol med frugt og grøntsager,  

 der omsættes inden for Fællesmarkedet. (40.14) Rådets forordning (EØF) nr. 1035/72 af 18. maj 1972 om den fælles  

 markedsordning for frugt og grøntsager. (40.16) Landbrugsministeriets bekendtgørelse nr. 731 af 13. november 1988 af lov  

 nr. 595 af 22. december 1972 om administration af Det europæiske økonomiske  

 Fællesskabs forordninger om markedsordninger for landbrugsvarer m.v. (40.104) Landbrugsministeriets bekendtgørelse nr. 798 af 11. december 1987 af lov  

 om handel med frø, såsæd, læggekartofler og planter (40.91) Landbrugsministeriets bekendtgørelse nr. 72 af 11. februar 1988 af lov nr.  

 596 af 22. december 1972 om administration af Det europæiske økonomiske  

 Fællesskabs forordninger om markedsordninger for frugt og gartneriprodukter  

 m.v. (40.99).
 Landbrugsministeriets bekendtgørelse n. 324 af 17. juni 1988 om  

 kvalitetskontrol med frugt og gartneriprodukter (40.100).
91.1 Baggrund for markedskontrollen Baggrunden for markedskontrollen hviler på retsgrundlager omtalt i 91.
 Formålet med markedskontrollen er kort følgende:
1. At sikre producenter af frugt og grønsager en  

 rimelig pris for deres produkter.
Dette gøres bl.a. ved at sikre, at der ikke  

 markedsføres produkter af ringe kvalitet, der kan forstyrre prisfastsættelsen  

 på produk- ter af god kvalitet.
2. At sikre at handelen med frisk frugt og grønsager  

 bliver så let og enkel som mulig.
Dette gøres bl.a. ved at sikre, at de i  

 EF-regi vedtagne kvali- tetsnormer overholdes.
Handlen lettes ved, at de  

 vedtagne handels- klasser I og II samt mærkning og skiltning overholdes.
 3. At sikre forbrugere af frugt og grønsager en god  

 kvalitet for de produkter de køber.
 PDs opgave er ved stikprøvekontrol at sikre, at de vedtagne  

 kvalitetsnormer overholdes i alle handelsled.
 PD står således ikke som garant for kvaliteten af frugt og grønsager, da  

 ansvaret for kvaliteten af de produkter, der er udbudt til salg, alene  

 påhviler producenten og handlen.
 91.2 Markedskontrolregler frugt og grøntsager m.m.
91.2.1 Regler for markedskontrol Indholdsfortegnelse Regler for markedskontrol af frugt og grøntsager m.m.
§ 1. Kontrolmyndighed På grundlag af de bestemmelser og den bemyndigelse, der er givet i  

 retsgrundlaget, foretager Plantedirektoratet kontrollen med kvalitet og  

 mærkning m.m. af frugt og grøntsager m.m.
§ 2. Kontrollens omfang De produkter, der er omfattet af EF-kvalitetsnormer, må kun udstilles med  

 henblik på salg, udbydes til salg, sælges, leveres og i øvrigt bringes i  

 handelen, såfremt de opfylder kvalitetsnormerne (undtagelser, se § 3).  

 Blomsterløg og -knolde, der er færdigemballeret med henblik på salg til  

 forbrugeren, både dansk producerede og importerede, er omfattet af  

 kontrolbestemmelserne i alle handelsled.
Spørgsmål om kontrol af friske,  

 afskårne blomster og frisk løvværk i engroshandelen henvises til Afdeling for  

 Gartneri.
Indehaveren af det firma eller for selskaber den ansvarlige leder,  

 der på kontroltidspunktet ejer eller er ansvarlig for de produkter, der  

 bringes i handelen, er ansvarlig for, at varerne opfylder kvalitetsnormerne  

 og mærkningsbestemmelserne.
 Stk. 2.  Kontrollen foretages i engroshandelen, hvor  

 produkter omfattet af kvalitetsnormer bringes i handelen, dvs. på GASAer, på  

 KGT, samt grossistvirksomheder i øvrigt.
Stk. 3.  I detailhandelen kontrolleres der alle steder,  

 hvor der tilbydes produkter til salg, der er omfattet af kvalitets- og  

 mærkningsbestemmelserne.
Salg fra stade på lokalt torv eller fra vogn er  

 detailvirksomhed.
§ 3. Undtagelser fra kontrolbestemmelserne Produkter, der inden for EF-området sælges eller leveres til industriel  

 bearbejdning eller forarbejdning (det kan være til most, pulp, skrælning,  

 henkogning, frysning, opskæring o.l.), er ikke omfattet af  

 kvalitetskontrollen.
Produkter, der er importeret til industriel be- eller  

 forarbejdning, må ikke efter importen udbydes til salg på friskvaremarkedet.
 Stk. 2.  Produkter, som her i landet usorteret af  

 producenten leveres til fælleslager, lejet lager o.l. med henblik på  

 opbevaring og senere sortering og emballering, er ikke underlagt  

 kontrolbestemmelserne.
 Stk. 3.  Produkter, som her i landet fra producenten,  

 fra fælleslager, lejet lager, grossistlager eller fra engroshandelscentre som  

 GASAerne og KGT sælges eller leveres til sorterings- eller  

 emballeringsvirksomheder som fx forbrugerpakkecentraler,  

 grossistpakkecentraler eller anden form for sorteringscentraler eller  

 lagervirksomheder, er ikke omfattet af kontrolbestemmelserne.
Stk. 4.  I detailhandelen er alene  

 »stalddørssalg« af egne produkter undtaget fra  

 kontrolbestemmelserne, når det er produkter, der i producentens virksomhed  

 overdrages til den endelige forbruger.
Sker salget fra fast etableret  

 salgssted eller vejsidesalg eller ved annoncering o.l. skal bestemmelserne om  

 kvalitet og mærkning overholdes, og der kontrolleres.
§ 4. Dokumentationspligt For de produkter, der er nævnt ovenfor i § 3, skal det på  

 kontroltidspunktet kunne dokumenteres, at de er beregnet til et formål, der  

 ikke er omfattet af bestemmelserne om kontrol.
Denne dokumentation kan fx  

 være faktura, ordreseddel, skilt med firmanavn om reservation af partiet.
Er  

 produkterne placeret således på eller ved et engrossalgssted, at de naturligt  

 vil blive medtaget under kontrollen, skal der foreligge en dokumentation for  

 formålet, ellers skal Plantedirektoratet betragte produkterne som omfattet af  

 kontrolbestemmelserne.
Er der på kontrolstedet produkter, der ikke er udbudt  

 til salg, skal dette være tydeligt markeret.
Fx. ved overdækning eller  

 skiltning.
§ 5. Specielle forhold På GASAerne.
Produkter omfattet af kvalitetsnomer, der henstår i de  

 auktionshaller og lignende lokaler, hvor der normalt fremstilles varer til  

 eftersyn forud for auktionen, vil af Plantedirektoratet blive medtaget under  

 kontrollen, medmindre der på kontroltidspunktet foreligger en dokumentation  

 for anvendelsen.
Stk. 2.  På Københavns Engros Grønttorv, KGT.
På  

 sælgerstaderne på KGT må der kun opbevares og fremstilles produkter omfattet  

 af kvalitetsnormer til salg, der som minimum opfylder kravene til den laveste  

 tilladte kvalitetsklasse, og som er mærket efter reglerne.
Produkter, der  

 henstår på staderne med tilladelse efter KGTs regler for døgnopbevaring, er,  

 hvis de ikke opfylder kravene til kvalitet og mærkning, omfattet af  

 dokumentationspligten i § 4.
Stk. 3.  Grossister og grossistlagre.
I de områder af en  

 grossistforretning, der anvendes som salgsudstilling, betragter  

 Plantedirektoratet alle varerne som omfattet af kontrolbestemmelserne,  

 medmindre det kan dokumenteres, at de er beregnet til anden anvendelse.
Stk. 4.  Sorterings- og emballagevirksomheder.
Som  

 sådanne betragter Plantedirektoratet alle virksomheder, der foretager  

 sortering og emballering af varer fra producenter eller lagervirksomheder;  

 der kan dog også forekomme tilfælde, hvor tidligere sorterede varer skal  

 omsorteres og ompakkes.
I disse tilfælde foretages kontrollen kun for de  

 færdigbehandlede produkter.
Stk. 5.  Forbrugerpakkecentraler.
Virksomheder, der  

 forbrugerpakker varer til direkte salg til forbrugeren, er omfattet af  

 kontrollen for de varer, der er færdiggjort til afsendelse til  

 detailhandleren.
§ 6. Kvalitet Kvalitetskontrollen foretages i overensstemmelse med de gældende  

 kvalitetsnormer i kapitel 90.
§ 7. Mærkning/emballering De oplysninger, som EF-kvalitetsnormernes afsnit VI kræver med hensyn til  

 mærkning, skal med let læselige bogstaver, som ikke kan udviskes, være  

 anbragt på en af emballagens sider.
Mærkningen er en engrosmærkning, som skal  

 foretages på alle emballageenheder, der anvendes i engroshandelen.
Stk. 2.  Emballagen kan være af træ, pap, jute,  

 kunststof el.lign., men for alle emballageformer anvendt i engroshandelen  

 gælder det, at mærkningen skal vær synlig.
Produkterne kan emballeres løst i  

 emballagen, lag- eller rækkepakkes, i formede bakker eller celler i kassen,  

 eller i forskellige former for forbrugerpakninger lagt i en  

 transportemballage.
Stk. 3.  Mærkningen kan være påtrykt eller stemplet  

 direkte på fx engangsemballage.
Den kan angives på en påsat mærkeseddel på  

 træemballage, der anvendes flere gange.
På sække kan mærkningen være påtrykt  

 papirs- eller plastsække eller være angivet på en fastgjort mærkeseddel på  

 sækkemateriale, der ikke er modtageligt for påtryk.
Stk. 4.  Produkterne skal emballeres således, at de  

 sikres en passende beskyttelse.
Materialerne, der anvendes indvendigt i  

 pakningen, skal være nye, rene og af en kvalitet, der ikke fremkalder ydre  

 eller indre forringelser af produkterne.
Anvendelse af materialer, herunder  

 papir eller stempler med handelsmæssige oplysninger, er tilladt, hvis  

 påtrykningen eller mærkningen foretages med sværte eller lim, der er giftfri.
Stk. 5.  I engroshandelen er der intet krav om, at de  

 enkelte forbrugerpakninger med frugt og grøntsager, der handles i en  

 transportemballage, skal være mærket, men de kan være det.
Den, der på  

 kontroltidspunktet bringer produkterne i handelen, er ansvarlig for, at  

 mærkningen er foretaget.
§ 8. Mærkning/skiltning Tilbydes frugt og grøntsager til salg i detailhandelen i den  

 transportemballage, hvori de er købt engros, skal den mærkning, der er  

 foreskrevet i engroshandelen, være anbragt tydeligt og synligt for  

 forbrugeren (kunden). Kan dette ikke lade sig gøre, eller tages produkterne  

 ud af transportemballagen ved udbud til salg, skal detailhandleren tydeligt  

 skilte med følgende oplysninger: sortsnavn (for de arter og klasser, hvor  

 dette kræves) produktets oprindelse (land, ikke bogstavforkortelser)  

 kvalitetsklasse Skilteningen skal foretages i tilknytning til produkternes placering, og  

 oplysningerne skal i henhold til levnedsmiddellovgivningen gives på dansk,  

 medmindre den udenlandske stavemåde kun afviger ubetydeligt fra dansk.
 Stk. 2.  For frugt og grøntsager, der udbydes til salg i  

 færdigpakket stand og fremlægges på et for kunderne tilgængeligt sted, kan  

 skiltning med de ovenfor krævede oplysninger undlades, såfremt hver enkelt  

 forbrugerpakning i en let læselig form er forsynet med de krævede  

 oplysninger.
§ 9. Forbrugerpakninger Ved en forbrugerpakning forstås en færdigpakket enhed af en vareart, der  

 sædvanligvis indkøbes af forbrugeren i et eller flere stk. pr. indkøb, pakket  

 på en sådan måde, at den ikke i almindelighed fordrer yderligere indpakning.  

 Som forbrugerpakninger kan nævnes bærbakker, foodtainere med krympefolie,  

 papirs-, plast- eller netposer, krympefolie om de enkelte grønsager eller  

 anden pap- eller plastemballage af forskellig udformning beregnet til, at  

 forbrugeren tager en enhed med.
§ 10. Annoncering Tilbydes frugt og grøntsager, der er omfattet af EF-kvalitetsnormer, til  

 salg i annoncer i dagblade, distriktsblade, ugeblade eller omdelte reklamer  

 o.l. med angivelse af pris, skal produkternes kvalitetsklasse oplyses  

 samtidig.
 Tilbydes blomsterløg og -knolde til salg gennem annoncer, kataloger eller  

 prislister mv. med angivelse af pris, skal produkternes art og størrelse  

 altid angives.
§ 11. Kontrol Plantedirektoratet har adgang til ethvert sted, hvor de omhandlede  

 produkter i erhvervsmæssig øjemed tilvirkes, oplagres eller forhandles, samt  

 til ethvert transportmiddel, hvor produkterne er indladet, samt er berettiget  

 til at foretage eftersyn af produkterne og udtage prøver til eftersyn uden  

 erstatning.
På begæring gives der kvittering for udtagne prøver, form. 220  

 kan anvendes.
Virksomheden skal yde den bistand, der er nødvendig for  

 foretagelsen af kontrollen.
§ 12. Produkternes friskhed Ved den kontrol, der foretages i engros- eller detailledet, kan der  

 tillades en uvæsentlig foringelse af friskhed og saftspænding for  

 produkterne, ligesom de letfordærvelige produkter kan være lettere forringet.  

 Det er dog en forudsætning, at produkterne stadig opfylder kraverne til den  

 mærkede klasse.
Disse lettere forringelser tillades dog ikke for produktet  

 mærket klasse »Ekstra«.
 Som let fordærvelige produkter betragtes fx jordbær, kirsebær, fersken,  

 tidlige pærer, tidlige æbler, blommer, bladselleri, spinat, bønner,  

 courgetter, agurker, salat og ærter med bælg o. lign.
§ 13. Kassation Produkter, der ved kontroleftersynet ikke opfylder kravene til kvalitet,  

 mærkning eller skiltning, kan af kontrollen kræves bragt i overensstemmelse  

 med gældende bestemmelser eller kræves fjernet fra salgsstedet.
Det skrives  

 rapport om fejl og mangler konstateret ved kontroleftersynet.
Efter aftale  

 mellem kontrolløren og den implicerede part besluttes der, hvordan der skal  

 gives meddelelse til Plantedirektoratet, efter at fejl og mangler er rettet.  

 Denne aftale skal skrives på rapporten under bemærkninger.
Kontrolløren kan  

 vælge at indstille virksomheden til en administrativ bøde.
 Stk. 2.  Klage over manglende opfyldelse eller  

 overtrædelse af kvalitets- og mærkningsbestemmelserne skal ske til  

 Plantedirektoratet.
Stk. 3.  Opstår der uenighed mellem Plantedirektoratets  

 kontrollør og den implicerede part, skal der rettes henvendelse til Afdeling  

 for Gartneri.
Afdelingen vil derefter træffe afgørelse om, hvad der videre  

 skal ske i sagen.
 Observationer foretaget af Plantedirektoratets personale skal altid  

 forelægges for den implicerede part med opfordring om udtalelse, inden  

 Plantedirektoratet træffer en skriftlig afgørelse i en sag.
Den implicerede part vil altid kunne klage over en afgørelse til  

 landbrugsministeren.
Plantedirektoratet skal give vejledning i klagesager.
§ 14. Tilbagekøb Såfremt prisniveauet for frugt og grøntsager udløser tilladelse til at  

 foretage tilbagekøb efter interventionsordningerne, skal der i denne  

 forbindelse foretages en kvalitetskontrol af de anmeldte partier.  

 Bestemmelser for disse foranstaltninger vil blive udsendt for den enkelte  

 periode, hvor disse tilbagekøb finder sted.
§ 15. Straffebestemmelser I overensstemmelse med loven (nr. 534 af 13. december 1972, nr. 596 af 22.  

 december 1972 og nr. 595 af 22. december 1972) straffes overtrædelser med  

 bøde.
§ 16. Ikrafttrædelse Denne sammenskrivning er foretaget af tekniske og praktiske grunde.
 Den originale tekst i retsgrundlaget 91.1 er den retsgyldige.
91.3 Generelle bemærkninger vedrørende kontrollens udførelse Ved orienteringsbesøg skrives rapport.
 Et orienteringsbesøg skal bruges, når kontrolløren har behov for indsigt  

 med den aktuelle kvalitet på markedet og derfor er det ikke nødvendigt, at  

 rapporten afleveres til virksomheden.
 Rapporten skal sendes til afdelingen.
91.3.1 Kontrollens gennemførelse Kvalitetskontrollen foretages med grundlag i kvalitetsnormerne for de  

 enkelte varearter.
Kontrollen foretages som en stikprøvekontrol, og der  

 udtages så mange emballageenheder, at det er muligt at bedømme sendingen  

 kvalitet og/eller sundhedstilstand.
Retningsgivende for antal enheder, der  

 skal udtages, såfremt der er tale om afvisning af en sending eller parti af  

 en sending, er Såfremt partiet ikke opfylder kravene til kvalitet, skrives der rapport  

 med angivelse af fejlene, og hvor mange emballageenheder der er konstrolleret  

 som grundlag for afvisningen.
 Et parti defineres som produkter af samme art, fra samme avler, samme sort  

 og evt. samme kvalitet.
91.3.2 Kontroltyper Inden for markedskontrollen beskæftiger Plantedirektoratet sig med to  

 typer af kontrol.
Rutinekontrol og kampagnekontrol.
 For hver af de to kontroltyper skal gennemsnitlig i løbet af året anvendes  

 50 % af de ressourcer, der er tildelt distriktskontorerne inden for  

 markedskontrol.
91.3.3 Rutinekontrol Virksomheder der er omfattet af kontrollen er (import-) grossist- og  

 detailviksomheder.
Alle virksomheder, der sælger/handler med frugt og grønsager er omfattet  

 af kontrollen (se undtagelser side 3, § 3). som hovedregel skal der dog i det  

 daglige arbejde ikke udføres kontrol i f.eks.
DSB-kiosker, slagtere,  

 småkøbmænd med få varegrupper (3-4 stk.) af ringe mængde (få stykker eller  

 een kasse af hvert produkt).
Hvis der opstår specielle problemer med en virksomhedstype eller eet  

 produkt, kan kontrollen dog i en periode også omfatte ovenstående  

 virksomhedstyper Besøgsfrekvensen bør være 1 - 2 besøg pr. år ved den almindelige  

 rutinekontrol.
 Hvis det ved rutinekontrollen konstateres, at virksomheden ikke overholder  

 reglerne for handel med frisk frugt og grønsager, skal kontrolløren  

 intensivere kontrollen i virksomheden efter de retningslinier, der er givet i  

 afsnit 91.5.1.
91.3.4 Kampagnekontrol Denne type af kontrol beskæftiger sig med et enkelt problem fx. et produkt  

 eller en speciel virksomhedstype.
 Virksomheder, der er omfattet af kontrollen, vil hovedsagelig være import-  

 og grossistvirksomheder.
Baggrunden for en kampagnekontrol kan være Plantedirektoratets efaring med  

 problemer omkring et produkt på en bestemt årstid.
Specielt  

 distriktskontorernes observationer i lokalområdet, henvendelser fra erhvervet  

 om specielle problemer med kvalitet eller mærkning af enkelte produkter kan  

 udløse en kampagnekontrol.
 En kampagnekontrol koncentrerer sig om en kort periode.
Ved indledningen til en kampagnekontrol skal afdelingen sikre sig, at  

 kontrollørerne har den fornødne baggrundsviden, der skønnes relevant for  

 udførelse af kontrollen.
Dette kan fx. ske ved at afholde instruktionsdage,  

 hvor den kommende kontrols problemer gennemgås.
Ved udførelsen af kontrollen er det af stor betydning, at det problem  

 kampagnekontrollen omhandler, behandles grundigt og effektivt og med et tæt  

 samarbejde dels mellem de enkelte distriktskontorer og dels mellem  

 distriktskontorerne og afdelingen.
Afdelingen skal overvåge om formålet med  

 kontrollen opfyldes.
Ved afslutningen af kampagnekontrollen skal afdelingen udarbejde en samlet  

 opgørelse over kontrollens resultater.
Afdelingen skal vurdere, hvorledes  

 resultaterne skal offentliggøres.
Dette kan ske i form af rapporter, notater  

 og pressemeddelelser.
 I bilag 1 ses en oversigt over mulige emner for en kampagnekontrol.
91.3.5 Udfyldelse af rapporter Se bilag 2, 4 og 5.
 Koder skal bruges ved rapportskrivning.
 Ved nedklassificering og omsortering skal kode 10 og 14 suppleres med  

 koder, der forklarer grunden til nedklassificering eller omsortering.
 Kodene 11 - 17 skal beskrives under bemærkninger.
91.4. Administration distriktskontor - markedskontrol Administration ved distriktskontorene af markedskontrolbestemmelserne for  

 frugt og grønsager m.m.
91.4.1. Kontrollens tilrettelæggelse Detailhandelen.
Kontrollen organiseres ved en opdeling af lokalområdet i  

 kontrolområder, der kan være landområder efter postnumre, byområder,  

 kommunegrænser eller andre naturlige afgrænsninger.
Engroshandelen.
Ved opdelingen af lokalområdet i kontrolområder for  

 engroshandelen må der tages hensyn til koncentationer af grossistvirksomheder  

 samt disses størrelse.
91.4.2 Kontrol af friske afskårne blomster og frisk løvværk I detailhandelen er der ikke foreskrevet nogen kontrol af disse produkter.
 91.4.3. Daglig planlægning  På distriktskontoret fastlægges,  

 hvilke kontrolområder og virksomheder der skal besøges den enkelte dag efter  

 et system, så alle områder og virksomheder bliver ensartet besøgt.
91.4.4 Kontroleftersynets-gennemførelse Forud for kontroleftersynet gennemgås evt. tidligere skrevne rapporter for  

 at opfriske hukommelsen om den pågældende virksomhed.
 Kontrolløren skal altid præsentere sig for forretningens indehaver eller  

 anden ansvarlig i virksomheden ved begyndelsen af kontroleftersyn, og  

 kontrolløren skal altid kunne legitimere sig på anmodning herom.
91.4.5 Kontrolresultaternes behandling Gule kopier af formular 220 sendes løbende til afdelingen.
91.5. Administration Afdeling for Gartneri - markedskontrol 91.5.1 Materiale fra distriktskontorerne Resultater og materiale vedr. markedskontrollen, der fra  

 distriktskontorerne indsendes til Afdeling for Gartneri, behandles efter  

 følgende retningslinjer.
91.5.2 Detailhandelen Gule kopier af form. 220 fra detailhandelen indtastes i edb-systemet  

 umiddelbart efter modtagelsen.
91.5.3 Engroshandelen Gule kopier af form. 220 fra engroshandelen indtastes i edb-systemet  

 umiddelbart efter modtagelsen.
91.6 Regler for kontrolpraksis 91.6.1 Distriktskontorets arbejde Det er som hovedregel kontrolløren på distriktskontoret, der tager  

 initiativ til at en virksomhed indstilles til en administrativ bøde efter  

 følgende retningslinier.
 Når distriktskontoret får kendskab til en virksomheds eksistens, besøges  

 den og der skrives den 1. rapport.
 Der skrives rapport ved hvert kontrolbesøg og originalen afleveres hver  

 gang til en ansvarlig person i virksomheden.
De gule kopier af kontrolrapporten sendes løbende til A.f.G.
De røde  

 kopier opbevares i plastikchartek på distriktskontoret.
Anvendes der mere end  

 een rapport ved et kontrolbesøg, skal rapporterne sendes sammenhæftede til  

 afdelingen.
Samtidig med registreringen af virksomheden forklarer kontrolløren over  

 for virksomhedens indehaver eller personale indgående om de regler, der  

 ligger til grund for markedskontrollen.
Specielt forklares der om hvilke  

 regler, der er for kvaliteten og hvilke regler der er for mærkning og  

 skiltning.
I bilag 2 ses eksempler på korekt udfyldte kontrolrapporter.
Bagsiden af  

 formular 220 gennemgås, således at virksomheden bliver klar over, hvilke  

 konsekvenser det kan få, hvis kvalitets- og mærkningsreglerne ikke  

 overholdes.
Muligheden for at klage over et kontrolbesøgs resultat skal  

 præciseres.
 Hvis kontrolløren vurderer, at virksomheden har problemer med at overholde  

 kvalitets- og mærkningsreglerne, skal kontrolløren i løbet af 2 - 3 måneder  

 aflægge 2 - 3 besøg, således at virksomheden bliver klar over, at  

 Plantedirektoratet ønsker at reglerne overholdes.
 Hvis virksomheden efter 3 besøg inden for maksimalt 4 mdr. ikke har bragt  

 kvaliteten, mærkningen eller skiltningen i overensstemmelse med reglerne,  

 skal kontrolløren indstille virksomheden til en administrativ bøde.
Efter at en virksomhed har været registreret i 4 mdr., indgår virksomheden  

 i rutinekontrollen. (Se 91.2.2) Hvis der ved et rutinebesøg konstateres fejl og mangler ved kvalitet og  

 mærkning af virksomhedens frugt og grønsager, indskærpes reglerne atter og  

 der følges op med kontrolbesøg inden for en måned.
Hvis fejlene ikke er  

 rettet eller der ikke er sket en væsentlig bedring, skal virksomheden  

 indstilles til en administrativ bøde.
 I specielle tilfælde, hvis en virksomhed fx. ikke efterkommer påbud fra  

 kontrolløren og fx. videresælger et vareparti, der af kontrolløren er  

 beordret taget ud af handlen, skal kontrolløren straks indstille virksomheden  

 til en administrativ bøde.
 Hvis en virksomhed handler med store partier, af produkter af ringe  

 kvalitet, kan kontrolløren også umiddelbart indstille virksomheden til en  

 administrativ bøde.
 Når distriktskontoret indstiller en virksomhed til en administrativ bøde,  

 skal der medsendes kopier af rapport 220 for de sidste kontrolbesøg.
Rapporter skal gemmes i 2 år, da en administrativ bøde kan gives på  

 baggrund af rapporter, der er højst 2 år gamle.
Det skal dog tilstræbes, at  

 bøder ikke gives på baggrund af rapporter, der er mere end et år gamle.
91.6.2 Ikke afsluttede sager Virksomheder, der er indberettet, pålagt administrativ bøde eller  

 oversendt til politimæssig undersøgelse med henblik på tiltalerejsning, tages  

 der ikke særskilt hensyn til i kontrollen.
Disse virksomheder indgår i den  

 fastlagte rutine for de pågældende kontrolområder i lighed med andre  

 virksomheder.
91.6.3 Vidneindkaldelse og retssager Indkaldelse som vidne eller i anden forbindelse til retsmøder om  

 overtrædelse af markedsordningerne meddeles til afdelinger med oplysning om,  

 hvilken sag det drejer sig om, dato for retsmøder, hvem der er indkaldt som  

 vidne samt øvrige oplysninger, der måtte være af betydning.
91.6.4 Administrative bøder Når A.f.G. modtager en indstilling fra en kontrollør på en virksomhed, der  

 skal have en bøde, skal afdelingen konstatere om ovenstående retningslinier  

 er fulgt.
 Den administrative bøde gives ud fra retningslinier givet af  

 Landbrugsministeriet.
 Bødens størrelse bestemmes af virksomhedens størrelse, karakteren af  

 fejlen og endelig efter om virksomheden tidligere har været tildelt en  

 administrativ bøde.
 Afdelingen skal på baggrund af initiativer fra kontrollørerne og egne  

 initiativer overvåge, at virksomhederne over hele landet får så ens  

 behandling i markedskontrolsager, som det er muligt efter gældende regler og  

 bestemmelser.
I bilag 3 ses eksempler på en standard bødeskrivelse til en virksomhed og  

 et standard brev til politimesteren.
Dette brev anvendes, hvis virksomheden  

 ikke ønsker at betale den administrative bøde.
