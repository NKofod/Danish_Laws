 Udtalt, at normalforretningsordenens § 1, der angiver 3 grupper af  

 sager herunder sager om køb og salg af fast ejendom der som udgangspunkt skal  

 behandles for lukkede døre, ikke kan anses for udtømmende, men alene er et  

 udgangspunkt for borgmesteren ved placeringen af sagerne i det  

 dagsordensforslag, som kommunalbestyrelsen skal tage stilling til ved mødets  

 begyndelse.
 De hensyn, der hyppigst vil føre til dørlukning, f.eks. ved  

 behandlingen af sager vedrørende køb og salg af fast ejendom, er navnlig  

 hensynet til de kommunale myndigheders mulighed for at kunne disponere  

 økonomisk hensigtsmæssigt og hensynet til, at den enkelte borgers (sælgers  

 eller købers) personlige og økonomiske forhold ikke gøres til genstand for  

 offentlig drøftelse.
En kommunalbestyrelses beslutning om at leje eller udleje fast ejendom  

 måtte efter indenrigsministeriets opfattelse sidestilles med en sag om køb  

 eller salg af fast ejendom.
I sådanne sager vil spørgsmålet om selve  

 dispositionen og vilkårne for denne ofte foreligge til bedømmelse samtidig.  

 En kommunalbestyrelses stillingtagen til, om den pågældende disposition skal  

 foretages, vil i øvrigt naturligt være afhængig af oplysning om, hvilke  

 vilkår kommunalbestyrelsen kan opnå hos køber eller lejer.
Indenrigsministeriet fandt herefter ikke at kunne kritisere, at en  

 borgmester havde placeret en sag om udleje og vilkårne herfor i sin helhed på  

 dagsordensudkastet til behandling for lukkede døre.
Man fandt heller ikke at  

 kunne kritisere, at kommunalbestyrelsen ved sin godkendelse af  

 dagsordensudkastet stiltiende accepterede, at sagen i sin helhed blev optaget  

 på dagsordenen til drøftelse for lukkede døre.
 I skrivelse af 25. juli 1983 har kommunalbestyrelsen forelagt  

 indenrigsministeriet en udtalelse, som tilsynsrådet for Vestsjællands amt har  

 afgivet den 18. juli 1983 om nogle proceduremæssige spørgsmål, som den 7.  

 juli 1983 blev rejst over for tilsynsrådet af et medlem af Høng  

 kommunalbestyrelse.
 De spørgsmål, som ønskes vurderet, er følgende:
 1. Burde sagen om udleje af Sæby-Hallenslev skole have været  

 behandlet for åbne eller lukkede døre på kommunalbestyrelsens ordinære møde  

 den 7. juni 1983.
 2 Burde det ekstraordinære kommunalbestyrelsesmøde, som den  

 socialdemokratiske gruppe den 16. juni 1983 anmodede om at få indkaldt til,  

 have været berammet til et tidligere tidspunkt end til den 5. juni 1983 kl.  

 19.00.
 Ad punkt 1.
Det fremgår af sagen, at spørgsmålet om udleje af Sæby-Hallenslev skole  

 blev behandlet på kommunalbestyrelsens møder den 1. marts og 5. april 1983  

 for åbne døre.
På mødet den 5. april 1983 tiltrådte kommunalbestyrelsen  

 økonomiudvalgets indstilling, hvorefter skolen ikke skulle udlejes.
Som  

 grundlag for kommunalbestyrelsens behandling på mødet for lukkede døre den 7.  

 juni 1983 af udlejesagen, forelå en skrivelse af 28. maj 1983 fra Dansk  

 Friskoleforening, bilagt udkast til lejekontrakt.
Kommunalbestyrelsen afvise  

 på dette møde at udleje Sæby-Hallenslev skole.
I forbindelse med tilsynsrådets behandling af sagen har borgmesteren  

 påpeget, at intet medlem af kommunalbestyrelsen på mødet den 7. juni 1983 ved  

 mødets begyndelse havde bemærkninger til dagsordensudkastet, hvorefter  

 udlejesagen skulle behandles for lukkede døre, og at kommunalbestyrelsen  

 derfor stiltiende og i enighed har godkendt punktets placering på  

 dagsordenen.
Heller ikke under dagsordenspunktets behandling fremkom  

 bemærkninger til spørgsmålet.
 Tilsynsrådet har i udtalelsen af 18. juni 1983 givet udtryk for den  

 opfattelse, at det principielle spørgsmål om udleje af Sæby-Hallenslev skole  

 burde have været behandlet for åbne døre den 7. juni 1983, hvorimod  

 spørgsmpålet om fastsættelsen af lejevilkår skulle behandles på mødet for  

 lukkede døre.
 Under henvisning til, at kommunalbestyrelsen godkendte forslaget til  

 dagsordenen på mødet har tilsynsrådet ikke fundet at kunne foretage sig  

 videre i sagen.
 Ad punkt 2.
Hvad angår spørgsmålet om tidspunktet for det ekstraordinære mødes  

 afholdelse fremgår det af sagen, at den socialdemokratiske gruppe i skrivelse  

 af 16. juni 1983 anmodede om at få indkaldt til et ekstraordinært møde om  

 udlejesagen - gerne som aftenmøde.
I skrivelse af 17. juni 1983 meddelte  

 borgmesteren, at mødet ville blive afholdt den 5. juli 1983 kl. 19.00 efter  

 afholdelsen af det ordinære kommunalbestyrelsesmøde samme dag kl. 17.00. I  

 tidsrummet 17. juni 1983 til 5. juli 1983 blev der ikke gjort indsigelse mod  

 tidspunktet for mødets afholdelse, hvilket efter borgmesterens opfattelse må  

 fortolkes derhen, at fastsættelse af tid og sted er accepteret af alle uden  

 forbehold.
Tilsynesrådet har herom udtalt, at borgmesteren burde have fastsat et  

 tidligere tidspunkt for det ekstraordinære mødes afholdelse.
Tilsynsrådet har  

 herved bemærket, at der inden tidspunktet for det ekstraordinære mødes  

 afholdelse afholdtes ordinært kommunalbestyrelsesmøde.
 Under henvisning til, at borgmesteren allerede dagen efter anmodningen om  

 afholdelse af det ekstraordinære møde meddelte formanden for den  

 socialdemokratiske gruppe, hvornår mødet ville blive afholdt, og under  

 henvisning til, at der ikke blev protesteret mod tidspunktet fra den  

 socialdemokratiske gruppes side, har tilsynesrådet heller ikke for så vidt  

 angår dette punkt fundet at kunne foretage sig videre i sagen.
 Indenrigsministeriet har i anledning af kommunalbestyrelsens henvendelse  

 anmodet om en udtalelse fra tilsynsrådet for Vestsjællands amt, der den 8.  

 september 1983 har meddelt, at rådet kan henholde sig til udtalelsen af 18.  

 juli 1983.
 Tilsynsrådet har supplerende oplyst følgende:
 Ad punkt 1.
Da spørgsmålet om bl.a.
Sæby-Hallenslev skolens fortsatte eksistens har  

 været genstand for megen drøftelse i kommunen, har tilsynsrådet ment, at  

 spørgsmålet om skolens anvendelse var af en sådan interesse for kommunens  

 borgere, at sagen burde behandles på et møde for åbne døre, og at ingen  

 forhandlingsmæssige grund talte herimod.
 Ad punkt 2.
 Der er ikke i den kommunale styrelseslov regler for, hvornår et  

 ekstraordinært kommunalbestyrelsesmøde, som et mindretal ønsker afholdt, skal  

 berammes.
Det er tilsynsrådets opfattelse, at sådane møder om verserende sager  

 normalt bør afholdes hurtigst muligt.
Det forekommer under alle  

 omstændigheder noget usædvanligt, at mødet fastlægges til et tidspunkt, hvor  

 der forinden har været afholdt ordinært mdøe i kommunalbestyrelsen.
 I skrivelse af 25. juli 1983 til indenrigsministeriet har  

 kommunalbestyrelsen ad punkt 1 yderligere henledt opmærksomheden på,  

 at der i mødet den 7. juni 1983 umiddelbart forud for, at det nævnte punkt  

 også var til behandling for lukkede døre, var optaget en sag om betingelserne  

 for udleje af Reerslev skole, og at denne sag i prioncippet indeholdt det  

 samme som sagen om udleje af Sæby-Hallenslev skole.
 Endelig har borgmesteren på et møde her i ministeriet den 7. december 1983  

 yderligere redegjort for sin opfattelse af sagen.
 Ad punkt 2 har kommunalbestyrelsen i skrivelsen af 25. juli 1983  

 over for indenrigsministeriet oplyst, at da der i anmodningen af 16. juli  

 1983 var fremsat ønske om et aftenmøde, blev dette fastsat til kl. 19.00 den  

 5. juli 1983 (efter afholdelse af kommunalbestyrelsens ordinære møde kl.  

 17.00). Valget af tidspunkt var endvidere begrundet i - hvilket borgmesteren  

 også meddelte formanden for den socialdemokratiske gruppe i skrivelsen af 17.  

 juni 1983 - at sagen i sit indhold var identisk med, hvad der tidligere havde  

 været bekendt for kommunalbestyrelsens medlemmer, og som havde været  

 medvirkende grundlag for de beslutninger, som kommunalbestyrelsen havde  

 truffet, og der var således efter borgmesterens mening tale om en gentagelse  

 af en tidligere behandlet og afsluttet sag.
 I denne anledning skal indenrigsministeriet udtale følgende:
 Ad punkt 1.
Ifølge § 10 i lov om kommunernes styrelse er det hovedreglen, at  

 kommunalbestyrelsens møder er offentlige.
Kommunalbestyrelsen kan dog  

 bestemme, at en sag skal behandles for lukkede døre efter et skøn over, om  

 dette findes nødvendigt eller ønskeligt på grund af sagens beskaffenhed.  

 Behandlingen af sager for lukkede døre må således have undtagelsens karakter  

 og være begrundet i den enkelte sags beskaffenhed.
I normalforretningsordennes § 1, som imidlertid ikke kan anses for  

 udtømmende for så vidt angår forhold, der kan begrunde at dørene lukkes, er  

 angivet tre grupper af sager - herunder sager om køb og salg af fast ejendom  

 - der som udgangspunkt skal behandles for lukkede døre.
Den nævnte  

 bestemmelse er ikke en udvidelse eller indskrænkning i styrelseslovens § 10,  

 men er alene det forslag til dagsorden, som kommunalbestyrelsen skal tage  

 stilling til ved mødets begyndelse.
Det er således kommunalbestyrelsen, der  

 skal vurdere, om den pågældende sag, der af borgmestreren på  

 dagsordensudkastet er foreslået behandlet for lukkede døre, er af en sådan  

 karakter, at dens afgørelse forudsætter behandling for lukkede døre.
 De hensyn der herefter i praksis hyppigst vil føre til dørlukning, f.eks.  

 ved behandlingen af sager vedrørende køb og salg af fast ejendom, er navnlig  

 hensynet til de kommunale myndigheders mulighed for at kunne disponere  

 økonomisk hensigtsmæssigt og hensynet til, at den enkelte borgers (sælgers  

 eller købers) personlige og økonomiske forhold ikke gøres til genstand for  

 offentlig drøftelse.
Efter indenrigsministeriets opfattelse må en sag, der vedrører en  

 kommunalbestyrelses beslutning om at leje eller udleje fast ejendom  

 sidestilles med en sag om køb eller salg af fast ejendom.
I sådanne sager vil  

 spørgsmålet om selve dispositionen og vilkårene for denne ofte foreligge til  

 bedømmelse samtidig.
En kommunalbestyrelses stillingetagen til, om den  

 pågældende disposition skal foretages, vil i øvrigt naturligt være afhængig  

 af oplysning om, hvilke vilkår kommunalbestyrelsen kan opnå hos køber eller  

 lejer.
 Indenrigsministeriet finder på denne baggrund ikke at kunne kritisere, at  

 borgmesteren på udkastet til dagsordenen for kommunalbestyrelsens møde den 7.  

 juni 1983 havde placeret sagen om udleje og vilkårne herfor i sin helhed på  

 dagsordensudkastet til behandling for lukkede døre, ligesom man heller ikke  

 finder at kunne kritisere, at kommunalbestyrelsen ved sin godkendelse af  

 borgmesterens dagsordensudkast accepterede, at sagen i sin helhed blev  

 optaget på dagsordenen til drøftelse for lukkede døre.
Det bemærkes endvidere, at den omstændighed at en sag har været behandlet  

 for lukkede døre ikke i sig selv indebærer, at der påphviler et  

 kommunalbestyrelsesmedlem tavshedspligt efter lovgivningens regler herom om,  

 hvad der er passeret på mødet.
Et kommunalbestyrelsesmedlem vil således,  

 såfremt det kan ske uden at røbe forhold, der må betragtes som fortrolige,  

 f.eks. oplysninger om personlige eller økonomiske forhold vedrørende enkelte  

 personer, efter mødet kunne referere sin opfattelse af og stillingtagen til  

 sagen.
Hvis der ikke er tale om personlige, herunder personlige økonomiske  

 forhold, kan forholdet i øvrigt være det, at de hensyn, der har  

 bevirket at sagen er blevet behandlet for lukkede døre, efter nogen tid ikke  

 længere gøre sig gældende, således at der ikke længere kan antages at bestå  

 nogen tavshedspligt for et kommunalbestyrelsesmedlem.
Et medlem må imidlertid  

 altid selv bære risikoen for, om vedkommende, ved at udtale sig om hvad der  

 er passeret på et lukket møde, bryder en tavshedspligt og derved pådrager sig  

 strafansvaar.
 Ad punkt 2.
 Der er ikke - jfr. også tilsynsrådets udtalelse af 8. september 1983 - i  

 den kommunale styrelseslov fortsat regler for, til hvilket tidspunkt et  

 ekstraordinært kommunalbestyrelsesmøde, som begæres indkaldt, bør berammes.
Indenrigsministeriet er enigt med tilsynsrådet i, at et ekstraordinræt  

 mdøe bør søges afholdt snarest muligt.
Såfremt det ikke måtte være muligt at  

 afholde mødet, inden det nsæte ordinære møde i kommunalbestyrelsen findes  

 sted, vil indenrigsministeriet tinde det rettest, at det spørgsmål, som har  

 givet anledning til ønsket om indkaldelse af ekstraordinært møde, optages som  

 et særligt punkt på dagsordensudkastet for det førstkommende ordinære møde.
 Den sene besvarelse beklages.
 Tilsynesårdet for Vestsjællands amt er underrettet om foranstående.
 P.M.V.
 E.B.
