(Til alle seminarier) 1. Decentralisering af det økonomiske ansvar Pr. 1. januar 1992 overgik seminarierne til et nyt økonomistyringsprincip,  

 hvor det enkelte seminarium forud for finansårets start vil kende sine  

 bevillingsmæssige rammer.
 Ansvaret for disponering af de samlede bevillinger er placeret hos det  

 enkelte seminariums ledelse - bestyrelse/rektor.
Ledelsen har følgelig ansvaret for, at seminariets aktiviteter holdes  

 inden for de bevillingsmæssige rammer, og for at bevillingerne anvendes efter  

 deres formål og i henhold til de regler, der gælder for disponering af  

 statslige bevillinger, jf.
Budgetvejledning 1992 (BV 1992), Budgethåndbog  

 (BH), love, bekendtgørelser og cirkulærer.
 Bliver ledelsen ved den regelmæssige opfølgning af disponeringsplanerne  

 opmærksom på, at seminariets forbrugsniveau ikke svarer til de givne  

 bevillinger, skal den straks iværksætte initiativer, der sikrer, at forbruget  

 bringes i overensstemmelse med bevillingerne.
2. Bevillingsforudsætninger Bevillingen er en rammebevilling.
Det indebærer, at den samlede bevilling  

 skal anvendes til opfyldelse af seminariets generelle formål.
Inden for  

 rammebevillingen er der ikke øremærkede beløb til særlige formål.
Bevillingen kan disponeres frit, dog må den samlede bevilling ikke  

 overskrides.
Bortset fra at lønforbruget ikke må overskride lønbevillingen,  

 er bevillingens placering på standardkonti ikke bindende ved disponeringen.  

 Det samme gælder bevillingens placering på de enkelte formål i  

 institutionsskemaet.
Udgifterne skal konteres i regnskabet efter deres anvendelse og ikke  

 efter, hvor bevillingen er placeret.
Finanslovens bevillinger er givet i  

 årets pris- og lønniveau, og rektorerne må ved disponeringen tage hensyn til,  

 at løn- og prisstigninger skal holdes inden for bevillingerne.
 Lønstigninger i forbindelse med anciennitetsregulering, tildeling af  

 tillæg (herunder lokalløn) og generelle lønstigninger skal følgelig  

 indkalkuleres i lønforbruget ved disponeringen.
Eventuelle lønbesparelser som følge af mindreforbrug af årsværk eller som  

 følge af fald i det gennemsnitlige anciennitetsniveau kan anvendes til andre  

 formål eller opspares til anvendelse i efterfølgende år jf.
BV 1992 pkt.  

 41.19.
 For bevillinger til andre formål end løn gælder helt parallelle regler.  

 Årsværksbevillingen i de særlige lønrammer LR 35-40 må ikke overskrides.  

 Ledige årsværk i de særlige lønrammer kan altid anvendes i en lavere lønramme  

 end bevilget.
3. Aktivitetsforudsætninger Bevillingerne til det enkelte seminarium er givet i henhold til de  

 studieaktivitetsforudsætninger, der fremgår af institutionsskemaet og de  

 fastsatte optagelsestal samt de forudsætninger, der på  

 budgetteringstidspunktet blev lagt til grund for bygningsbudgettet.
 Ændres antallet af aktive studerende i forhold til det forudsatte, fordi  

 der sker ændringer i studiefrafaldet, ændres bevillingerne ikke.
Hvis optagelsestallet - opgjort pr. 1. oktober - ligger over det  

 forudsatte optagelsestal, reguleres bevillingen ved TB.
Hvis optagelsestallet  

 ligger under det forudsatte, reguleres bevillingen ikke i det igangværende  

 finansår.
 Sker der væsentlige ændringer på bygningsområdet, kan bevillingen blive  

 reguleret.
 Besparelser, som opnås ved økonomiseringsinitiativer som for eksempel  

 udlicitering, eller forbedret energistyring, tilfalder seminariet.
4. Opsparingsordning og genanvendelige indtægter Mindreforbrug på både på løn og øvrige konti kan opspares til brug i  

 senere år, jf.
BV 1992 pkt. 31.22 og 41.19.
 Hvis et seminarium ved regnskabsaflæggelsen har et mer- eller  

 mindreforbrug, vil opsparingen eller det efterfølgende finansårs bevilling  

 blive reguleret tilsvarende.
 Ministeriet vil snarest vende tilbage med resultaterne af gennemgangen af  

 1991-regnskabet og de deraf følgende konsekvenser for 1992-bevillingen.
Seminarierne har adgang til at genanvende indtægter ved supplerende mindre  

 virksomhed.
I 1992 kan seminarierne afholde merudgifter svarende til 60% af  

 eventuelle huslejeindtægter.
Der kan ikke med begrundelse i indtægter  

 afholdes merudgifter til løn.
Seminarierne kan udføre indtægtsdækket virksomhed og udbyde åben  

 uddannelse efter reglerne herom.
Indtægter og hertil svarende udgifter  

 optages på TB, jf.
BV 1992 pkt. 21.31.10, 21.32 og 21.33.
5. Særlige aftaler for lærerseminarierne Der opereres med en bevillingereserve for seminarierne.
Denne disponeres i  

 et samarbejde mellem Rektorforsamlingens økonomiudvalg og ministeriet.
 Reserven kan anvendes til kompensation for uforudsete forhold på det  

 enkelte seminarium, til finansiering af fælles opgaver eller til formål, man  

 i øvrigt finder rimelige.
 For 1992 er det aftalt, at bl.a. følgende forhold kan finansieres af  

 reserven:
 - Udgifter på det enkelte seminarium til sygevikarer, som overskrider en  

 selvrisiko på 0,5% af seminariets lønbevilling.
 - Udgifter i forbindelse med forhold, hvor private virksomheder normalt  

 vil være dækket af forsikringer, og hvor udgiften over- skrider en selvrisiko  

 på 10.000 kr.
Den nye tillægsstruktur for lærere ved lærerseminarierne betyder, at  

 lærerne får forhøjede tillæg.
I den periode, der er omfattet af budgetaftalen  

 mellem Undervisningsministeriet og lærerseminarierne, vil seminarierne få  

 kompensation for merudgifterne.
 Undervisningsministeriet vil ved indkaldelse af bidrag til TB 1992 bede  

 seminarierne beregne merudgifterne ved tillægsaftalen.
