Nr LSF 248 Forslag til Lov om ændring af realkreditlov (Valgfrihed mellem  

 annuitetslån og mixlån i ejerboliger) Fremsat af boligministeren (Kofod-Svendsen) den 24. marts 1993 Vedtaget ved tredjebehandling den 30. april 1993 Lov nr. 255 af 06/05/1993 § 1 I realkreditloven, jf. lovbekendtgørelse nr. 45 af 4. februar 1993,  

 foretages følgende ændring:
 § 25 affattes således:
»§ 25. Nominallån til ejerboliger til helårsbrug og  

 fritidshuse kan ikke ydes, så de afdrages langsommere end et 30-årigt  

 annuitetslån.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I realkreditloven, jf. lovbekendtgørelse nr. 45 af 4. februar 1993,  

 foretages følgende ændring:
 § 25 affattes således:
»§ 25. Nominallån til ejerboliger til helårsbrug og  

 fritidshuse kan ikke ydes, så de afdrages langsommere end et 30-årigt  

 annuitetslån.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Regeringen fremsætter hermed et lovforslag, der kan skabe øget omsætning  

 på ejerboligmarkedet og dermed bidrage til at fremme vækst og beskæftigelse.
Lovforslaget tilsigter således sammen med det af skatteministeren samtidig  

 fremsatte forslag til ændring af stempelloven at medvirke til en øget  

 aktivitet på ejerboligmarkedet.
Disse lovforslag vil tillige sammen med det  

 samtidigt fremsatte forslag til ændring af boligbyggeriloven (råderet og  

 godtgørelse for individuelle forbedringer) og det af skatteministeren  

 fremsatte forslag til lov om ændring af realrenteafgiftsloven (afgiftsfri  

 byggeri i 1993 og 1994) fremme væksten og beskæftigelsen i bygge- og  

 anlægssektoren.
 Det foreslås i lovforslaget, at adgangen til at yde 30-årige annuitetslån  

 til ejerboliger til helårsbrug og fritidshuse genindføres.
Baggrunden for at genindføre valgfriheden mellem mixlån og annuitetslån  

 til ejerboliger er, at kravet om mixlån i ejerboliger blev indført ved  

 kartoffelkuren i oktober 1986, for at fremme opsparingen.
Opsparingen er i  

 dag fremmet betydeligt, og det skønnes derfor ubetænkeligt at indføre en  

 valgfrihed mellem annuitetslån og mixlån, således at realkreditinstitutterne  

 både kan yde mixlån og annuitetslån til ejerboliger.
Optagelse af annuitetslån i stedet for mixlån vil betyde en  

 ydelseslettelse for låntagerne.
Forslaget antages derfor i kraft af denne  

 ydelseslettelse at fremme omsætningen på ejendomsmarkedet og dermed virke  

 positivt på ejendomspriserne.
Økonomiske og administrative konsekvenser I et annuitetslån er bruttoydelsen (rente plus afdrag) konstant i alle  

 terminer.
Rentebetalingen er gradvist faldende over tiden, mens  

 afdragsbetalingen er tilsvarende stigende.
Nettoydelsen efter skat vil være  

 svagt stigende over tiden p.g.a. de faldende rentebetalinger.
I et serielån er afdragsbetalingen derimod konstant over tiden, og da  

 rentebetalingen er faldende, vil bruttoydelsen ligeledes falde termin for  

 termin.
Begyndelsesafdraget er betydeligt større end i annuitetslånet, og på  

 et givet tidspunkt vil restgælden derfor være lavere i serielånet end i  

 annuitetslånet.
Efter de nugældende bestemmelser består et mix-lån af 40 pct. serielån og  

 60 pct. annuitetslån.
I den første del af løbetiden er nettoydelsen efter  

 skat højere end for annuitetslånet (p.g.a. det større afdrag). I takt med  

 lånets tilbagebetaling ændres forholdet mellem nettoydelserne imidlertid,  

 således at mix-lånet bliver billigere end annuitetslånet i den sidste del af  

 løbetiden.
Ved det nuværende renteniveau vil der på et 30-årigt lån kunne opnås en  

 reduktion af nettoydelsen efter skat det første år på ca. 15 pct. ved at  

 vælge annuitetslånet frem for mix-lånet.
For et hus til en pris på 650.000  

 kr. med maksimalt realkreditlån på 80 pct. vil dette svare til en  

 likviditetslettelse på ca. 5.600 kr. første år, eller ca. 470 kr. pr. måned.
Prisen for denne ydelsesnedsættelse i begyndelsen vil som nævnt være, at  

 nettoydelsen stiger svagt over tiden, og at nettoydelsen på et tidspunkt  

 bliver større end for et tilsvarende mixlån.
Fra år til år er disse ændringer  

 imidlertid små, og hvis nettoydelsen regnes i faste priser ved en årlig  

 inflation på 2 pct., vil den reale nettoydelse på annuitetslånet endda være  

 faldende i den første halvdel af løbetiden.
Herefter vil den reale  

 nettoydelse atter stige svagt og vil ende på samme niveau som i det første  

 år.
Hvis inflationen bliver større end 2 pct. p.a. eller hvis låntager  

 oplever stigende realløn vil den reale nettoydelse i forhold til indkomsten  

 blive tilsvarende lavere.
Sagt med andre ord må nettoydelsen på  

 annuitetslånet i almindelighed ventes at udgøre en nogenlunde konstant eller  

 faldende procentdel af familiens budget over tiden.
Muligheden for at opnå lavere begyndelsesydelser ved finansiering af såvel  

 ejerskifter som nybyggeri og om- og tilbygning må ventes at øge  

 efterspørgslen på disse områder.
Herved må der forventes en forøgelse af  

 ejendomsomsætningen samt ejendomspriserne og aktiviteten i byggesektoren.  

 Stigende byggeaktivitet vil medføre faldende udbetalinger af dagpenge.
 Lovforslaget ventes iøvrigt ikke at få direkte økonomiske eller  

 administrative konsekvenser for det offentlige.
Bemærkninger til lovforslagets enkelte bestemmelser Til § 1 Ændringsforslaget indebærer, at der ved ydelse af lån til ejerboliger til  

 helårsbrug og fritidshuse er valgfrihed mellem annuitetslån, jf. § 21, stk. 1  

 og serielån, jf. § 21, stk. 2 eller en blanding af disse.
Dette betyder, at  

 realkreditinstitutterne vil få mulighed for at kombinere de enkelte  

 afdragsprofiler, således at disse kan tilpasses låntagers behov f.eks. i  

 forhold til låntagers forventede indkomstudvikling.
 Desuden vil lovforslaget gøre det muligt at indfri seriedelen af et  

 allerede ydet mixlån med et annuitetslån.
 Lovforslaget indebærer tillige, at reguleringen af afdragsprofilen for lån  

 til ubebyggede grunde udlagt til ejerboliger til helårsbrug ophæves.  

 Baggrunden herfor er, at det ikke er muligt at kontrollere anvendelsen af  

 ubebyggede grunde.
Til § 2 Det foreslås, at lovforslaget træder i kraft dagen efter bekendtgørelsen i  

 Lovtidende.
Der vil dog allerede fra fremsættelsestidspunktet kunne tilbydes  

 annuitetslån, når tilbudet er betinget af lovforslagets vedtagelse.
De  

 tilbudte lån vil herefter kunne udbetales efter, at loven er trådt i kraft.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I realkreditloven, jf. lovbekendtgørelse nr. 45 af 4. februar 1993,  

 foretages følgende ændring:
 § 25 affattes således:
»§ 25. Nominallån til ejerboliger til helårsbrug og  

 fritidshuse kan ikke ydes, så de afdrages langsommere end et 30-årigt  

 annuitetslån.« § 25. Nominallån til ejerboliger til helårsbrug og fritidshuse  

 samt ubebyggede grunde, der er udlagt til ejerboliger til helårsbrug eller  

 fritidshuse, skal ydes, så de ikke afdrages langsommere end et lån, der  

 består af 60 pct. annuitetslån og 40 pct. serielån.
Lån efter 1. pkt. må ikke  

 deles i flere lån.
