 Resumé  


  

 A klagede over afgørelser fra Arbejdsskadestyrelsen (ASK) og Den Sociale  

 Ankestyrelse (DSA) om, at hans sygdom, der gav sig udslag i en middelsvær til  

 svær intellektuel reduktion, ikke kunne anerkendes som en erhvervssygdom.
A havde bl.a. været udsat for opløsningsmidler i en periode under  

 arbejde som laborant i virksomheden B.
A gjorde gældende, at da der ikke  

 længere fandtes materiale vedrørende virksomheden B til belysning af A's  

 udsættelse for organiske opløsningsmidler, måtte det lægges til grund, at A's  

 lidelse var omfattet af arbejdsskadeforsikringsloven, medmindre B eller ASK  

 kunne bevise, at A ikke havde været udsat for opløsningsmidler i  

 tilstrækkelig grad.
Ombudsmanden fandt ikke grundlag for at kritisere afgørelserne og  

 bemærkede, at arbejdsskadeforsikringslovens § 10 ikke var relevant i  

 forbindelse med afgørelsen af, hvorvidt den sygdom, A havde pådraget sig,  

 skulle anses som en erhvervssygdom.
Ombudsmanden fandt imidlertid, at DSA  

 burde  

 have taget udtrykkelig stilling til A's anbringende - fremsat i  

 klageskrivelsen  

 til DSA - om, at virksomheden B og ASK havde bevisbyrden for, at A's lidelse  

 ikke var omfattet af arbejdsskadeforsikringsloven, jf. begrundelseskravet i §  

 10, stk. 1, i lov om Den Sociale Ankestyrelse og forvaltningslovens §§ 22 og  

 24. Ombudsmanden fandt dog ikke at burde foretage videre i den anledning, da  

 han ikke kunne tilslutte sig A's anbringende. (J. nr. 1991-754-031).
 Bevisbyrden ved afgørelsen af om en sygdom er erhvervssygdom.  

 Begrundelse.
Det fremgik af de  

 foreliggende oplysninger, at A fra 1960-66 var beskæftiget som matros.
I den  

 forbindelse arbejdede han 2/3 af tiden med vedligeholdelsesmaling af skibe,  

 hvor der altid anvendtes opløsningsmiddelbaserede malinger uden brug af  

 beskyttelsesmaske.
 Fra 1966-67 var A  

 værnepligtig i marinen, og fra 1967 og frem til 1969 var han i 3 måneder  

 ansat  

 hos C som arbejdsmand i bagagetransporten og derefter som arkivassistent hos  

 D.
 I 1969 var A i 3 måneder  

 ansat som kontorassistent og derefter frem til 1971 i postsorteringen hos E.  

 I  

 perioden 1967-71 var A ikke i særlig grad udsat for kemisk eller fysisk  

 belastning.
Fra 1971-78 var A ansat hos F  

 som laborant.
I forbindelse med laboratoriearbejdet var A næsten dagligt  

 udsat  

 for opløsningsmidler.
Det var oplyst, at alle arbejdsrum var tilstrækkeligt  

 ventilerede.
A ophørte med at arbejde som laborant, da virksomheden lukkede i  

 1978.
 Derefter arbejdede A med  

 administrativt arbejde hos G, indtil han blev afskediget i 1988.
 Under arbejdet som matros  

 udviklede A en kraftig hovedpine, svimmelhed samt en påfaldende træthed.  

 Hovedpinen forværredes i perioden 1971-78, hvor han arbejdede som laborant.
 I perioden fra 1978-88 havde  

 A ikke været udsat for arbejdsmiljøforhold, der kunne forværre denne  

 tilstand.
I årene før arbejdsophøret  

 hos G havde A i stigende grad haft svært ved at klare hverdagen.
Humøret var  

 dårligt, og der havde været hukommelsesproblemer, søvnløshed og  

 koncentrationsbesvær.
I december 1988 blev han  

 henvist til undersøgelse for depression eller demens hos en speciallæge i  

 psykiatri.
I statusbedømmelse af 4. august 1989 udtalte speciallægen, at der  

 var en begrundet mistanke om, at A havde en stærkt fremadskridende  

 intellektuel  

 reduktion.
 På baggrund af A's  

 arbejdsforløb og deraf følgende mistanke om udsættelse for organiske  

 opløsningsmidler, henviste speciallægen A til arbejdsmedicinsk afdeling.
Statusbedømmelsen henviste  

 endvidere til en klinisk psykologisk undersøgelse af A, foretaget i  

 samarbejde  

 mellem social- og sundhedsforvaltningen og en psykolog.
Undersøgelsen  

 konkluderede, at A var middelsvært til svært intellektuelt reduceret.
Ved en  

 senere undersøgelse fandt psykologen tegn på synsforstyrrelser.
A blev undersøgt på  

 neurologisk afdeling.
Undersøgelsen viste ingen betydelige motoriske  

 forstyrrelser, og en CT-scanning viste normale forhold.
A blev undersøgt på  

 arbejdsmedicinsk afdeling.
Undersøgelsen konkluderede, at A havde kroniske  

 symptomer på en opløsningsmiddelforgiftning efter udsættelse for 11 år siden.
A blev tilkendt højeste  

 førtidspension.
I den forbindelse havde en lægekonsulent bemærket, at det var  

 noget usikkert, om A havde kronisk hjerneskade på grund af udsættelse for  

 opløsningsmidler.
 A's lidelse blev anmeldt til  

 Sikringsstyrelsen (nu Arbejdsskadestyrelsen).
 Arbejdsskadestyrelsen meddelte  

 A følgende afgørelse:
 "Tilfældet kan ikke  

 anerkendes som arbejdsskade.
 I sagen foreligger  

 oplysninger fra (S) Sygehus, (X-by).
 Afgørelsen har følgende  

 begrundelse:
 Det fremgår af oplysningerne,  

 at De har sejlet som matros fra 1960-1968 og at De har arbejdet som laborant  

 fra 1972-1978, og fra 1978-1988 har haft kontorarbejde hos (G).
For at en lidelse kan  

 anerkendes som erhvervssygdom, skal den stå på fortegnelsen over  

 erhvervssygdomme.
Det er i så fald ikke nok, at der har været tale om en  

 skadelig påvirkning nævnt i fortegnelsen.
De skadelige stoffer skal også i  

  

 styrke  

  

 og med hensyn til  

  

 tidspunktet  

  

 for påvirkningen vise en  

 sammenhæng mellem arbejdet, stofferne og lidelsen.
Således skal  

 sygdomsbilledet  

 svare til det  

  

 gængse  

  

 sygdomsbillede  

 af den pågældende lidelse.
Endelig må det ikke være overvejende sandsynligt,  

 at  

 lidelsen skyldes andet end arbejdet.
Efter det oplyste har De  

 arbejdet med opløsningsmidler i så beskedent omfang, at De ikke efter  

 almindelig medicinsk erfaring kan have pådraget Dem en sygdom, der er  

 omfattet  

 af erhvervssygdomsfortegnelsen." A påklagede afgørelsen til  

 Den Sociale Ankestyrelse.
A begrundede klagen med følgende:
 "Arbejdsskadestyrelsen  

 oplyser om årsagen til sin afvisning: "Efter det oplyste har De arbejdet  

 med opløsningsmidler i så beskedent omfang, at De ikke efter almindelig  

 medicinsk erfaring kan have pådraget Dem en sygdom, der er omfattet af  

 erhvervssygdomsfortegnelsen".
 Denne formulering dækker  

 over, at oplysningerne om udsættelsen for opløsningsmidler udelukkende  

 stammer  

 fra patienten selv, som anført i vor erhvervsanamnese af 2.10.89.
 Jeg har forsøgt at få  

 bekræftet oplysningerne ved henvendelse til Arbejdstilsynet, men det viser  

 sig,  

 at såvel Arbejdstilsynskredsen som Direktoratet for Arbejdstilsynet ikke  

 længere har akter vedr. den pågældende virksomhed (F) fra perioden 1971-78.
Da der således foreligger en  

 situation, hvor det ikke kan afvises, at der har været tale om en  

 opløsningsmiddeludsættelse må det være arbejdsgiveren, der skal bevise, at  

 der  

 ikke har været tale om en relevant opløsningsmiddeludsættelse." Den Sociale Ankestyrelse  

 tiltrådte Arbejdsskadestyrelsens afgørelse med samme begrundelse.
 I klagen til mig gjorde A  

 gældende, at da materialet vedrørende F ikke længere fandtes og derfor ikke  

 kunne belyse A's udsættelse for organiske opløsningsmidler, måtte det på det  

 foreliggende grundlag antages, at A's lidelse var erstatningsberettiget i  

 arbejdsskadeforsikringslovens forstand, medmindre arbejdsgiveren eller  

 Arbejdsskadestyrelsen kunne bevise, at A  

  

 ikke  

  

 havde været udsat for opløsningsmidler i tilstrækkelig grad.
 A gjorde endvidere opmærksom  

 på, at ankestyrelsen i sin afgørelse ikke havde taget stilling til ovennævnte  

 synspunkt, der blev forelagt ankestyrelsen i A's klage.
 Den Sociale Ankestyrelse  

 bemærkede i en udtalelse til mig følgende:
 "...
I skrivelse af 6. maj 1991  

 har overlæge (H) bl.a. kritiseret Ankestyrelsens manglende stillingtagen til  

 spørgsmål rejst i anken.
I anken har (H) således anført, at det bør påhvile  

 arbejdsgiveren at bevise, at (A) ikke har været udsat for opløsningsmidler i  

 tilstrækkeligt omfang.
 Spørgsmålet har særlig  

 betydning i denne sag, eftersom (F) standsede produktionen for år tilbage.  

 Endvidere har det ikke været muligt at indhente oplysninger om arbejdet på  

 virksomheden hos Arbejdstilsynet.
 Ankestyrelsen skal beklage,  

 at der i afgørelsen af 23. april 1991 ikke er taget stilling til dette  

 spørgsmål.
Ifølge almindelige  

 forvaltningsretlige regler påhviler det forvaltningsmyndigheden at  

 tilvejebringe alle relevante oplysninger til belysning af sagen.
Ved  

 afgørelsen  

 af sagen har Ankestyrelsen imidlertid som anført lagt vægt på, at lidelsen  

 først har udviklet sig efter ekspositionens ophør.
Ankestyrelsen skal i denne  

 forbindelse yderligere henvise til, at formodningsreglen i lovens § 10, stk.  

 2,  

 ikke gælder spørgsmålet om, hvorvidt den skadelidte under arbejdet har været  

 udsat for en skadelig påvirkning, der kan fremkalde sygdommen.
Dette må  

 godtgøres på sædvanlig måde, det vil sige der må være rimelig sandsynlighed  

 for, at udsættelsen har fundet sted.
Såfremt en sådan sandsynlighed er  

 godtgjort, gælder den lovbestemte formodning for, at sygdommen skyldes denne  

 påvirkning under arbejdet." I en skrivelse til A udtalte  

 jeg følgende:
 "1)  

  

 Afgørelsens indhold:
 Den Sociale Ankestyrelses  

 afgørelse er truffet på grundlag af §§ 9 og 10, stk. 1 og 2, i lov om  

 arbejdsskadeforsikring sammenholdt med Arbejdsskadestyrelsens fortegnelse  

 over  

 erhvervssygdomme. §§ 9 og 10, stk. 1 og 2, har følgende ordlyd:
 "  

  

 § 9.  

  

 Ved arbejdsskade forstås i loven:
 ulykkestilfælde, som skyldes arbejdet eller de forhold,  

 hvorunder dette foregår.
skadelige påvirkninger af højst nogle få dages  

 varighed, som skyldes arbejdet eller de forhold, hvorunder dette foregår,  

 eller erhvervssygdomme og andre sygdomme som nævnt i §  

 10." "§ 10.  

  

 Som erhvervssygdom anses sygdomme, som efter medicinsk  

 og teknisk erfaring er forårsaget af særlige påvirkninger, som bestemte  

 persongrupper gennem deres arbejde eller de forhold, hvorunder dette foregår,  

 er udsat for i højere grad end personer uden sådant arbejde.
Chefen for  

 sikringsstyrelsen fastsætter, hvilke sygdomme der kan anses for  

 erhvervssygdomme.
Det kan herved bestemmes, at sygdomme kun anses for  

 erhvervssygdomme, når de er forårsaget af arbejde i bestemte arbejdsområder  

 eller andre særlige vilkår er opfyldt.
Stk. 2.  

  

 En person, der har pådraget sig en erhvervssygdom, har krav  

 på ydelser efter loven, medmindre det anses for overvejende sandsynligt, at  

 pågældendes sygdom skyldes andre forhold end de erhvervsmæssige." Ankestyrelsen har i sin  

 afgørelse lagt vægt på oplysningerne om omfanget af og tidspunktet for  

 udsættelsen, og at (A's) lidelse er opstået på et senere tidspunkt end  

 udsættelsen sammenholdt med den almindelige medicinske erfaring om  

 opløsningsmiddelforgiftnings opståen.
Afgørelsen beror således på  

 en lægelig vurdering.
En sådan afgørelse kan jeg efter de regler, der gælder  

 for min virksomhed, ikke kritisere, medmindre der foreligger særlige  

 omstændigheder.
Jeg har ikke ved min gennemgang af sagen fundet, at der  

 foreligger sådanne omstændigheder, at det kan give mig grundlag for kritik.
 Det bemærkes, at bestemmelsen  

 i § 10 i arbejdsskadeforsikringsloven som anført af Den Sociale Ankestyrelse  

 vedrører følgevirkninger af en påvist erhvervssygdom, og den er således ikke  

 relevant i forbindelse med afgørelsen af, om (A) har pådraget sig en  

 opløsningsmiddelforgiftning.
 2)  

  

 Den Sociale Ankestyrelses begrundelse:
 Den Sociale Ankestyrelse er  

 forpligtet til at ledsage sine afgørelser af en begrundelse, jf. § 10, stk.  

 1,  

 i lov om Den Sociale Ankestyrelse samt forvaltningslovens § 22.
Ifølge forvaltningslovens §  

 24, stk. 1, skal en begrundelse indeholde en henvisning til de retsregler, i  

 henhold til hvilke afgørelsen er truffet.
Det følger af dette krav, at en  

 myndighed, hvor der foreligger flere fortolkningsmuligheder, må anføre  

 indholdet af den fortolkning, der er blevet lagt til grund for afgørelsen,  

 jf.  

 Juridisk Grundbog,bind 4, 4. udgave, s. 173.
 I klageskrivelsen af 27.  

 september 1990 til Den Sociale Ankestyrelse gjorde A gældende, at det som  

 følge  

 af at akterne i arbejdstilsynssagen ikke længere kan tilvejebringes, må være  

 arbejdsgiveren eller Arbejdsskadestyrelsen, der har bevisbyrden for, at (A)  

 ikke har pådraget sig en opløsningsmiddelforgiftning.
 Denne opfattelse, som jeg må  

 forstå, (A) støtter på § 10, stk. 2, i arbejdsskadeforsikringsloven, er jeg  

 som  

 anført foran under 1) ikke enig med ham i.
 Det forhold, at (A) påberåbte  

 sig synspunktet, bevirkede imidlertid, at der for Den Sociale Ankestyrelse  

 forelå flere fortolkningsmuligheder omkring § 10, stk. 2, og Den Sociale  

 Ankestyrelse burde derfor efter min mening i skrivelsen af 23. april 1991  

 udtrykkeligt have taget stilling til dette anbringende.
 Jeg har gjort Den Sociale  

 Ankestyrelse bekendt med min opfattelse.
