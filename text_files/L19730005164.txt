 Foranlediget af vedtagelsen af en række ændringer i statutterne for De  

 forenede Nationers levnedsmiddel- og landbrugsorganisation (FAO), jfr.  

 udenrigsministeriets bekendtgørelse nr. 6 af 15. april 1946, Lovtidende C,  

 gengives nedenfor den gældende ordlyd af disse statutter:
STATUTTER Indledning De nationer, der tiltræder disse statutter, og som er besluttede på at  

 fremme det almene vel ved at iværksætte individuelle og fælles  

 foranstaltninger for deres eget vedkommende med det formål at forbedre ernæringstilstanden og levestandarden for befolkningerne under  

 deres overhøjhed, sikre en forbedret effektivitet i fremstilling og fordeling af alle  

 levnedsmidler og landbrugsprodukter, forbedre landbefolkningernes livsvilkår og derved bidrage til en stedse mere omfattende verdensøkonomi og til at  

 sikre menneskehedens frihed for sult, opretter herved De forenede Nationers levnedsmiddel- og  

 landbrugsorganisation, i det følgende benævnt »organisationen«,  

 gennem hvilken medlemmerne vil udveksle oplysninger om gennemførte  

 foranstaltninger og opnåede resultater på de ovenfor nævnte områder.
Artikel I Organisationens funktioner 1. Organisationen skal indsamle, bearbejde, fortolke  

 og udbrede oplysninger angående ernæring, levnedsmidler og landbrug.
I  

 nærværende statutter omfatter begrebet »landbrug« og afledninger  

 heraf fiskeri, fiskeriprodukter, skovbrug og uforarbejdede  

 skovbrugsprodukter.
2. Organisationen skal fremme og, hvor det skønnes  

 hensigtsmæssigt, fremsætte forslag om nationale og internationale  

 foranstaltninger angående 3. Det påhviler ligeledes organisationen Artikel II Medlemskab og associering 1. Som oprindelige medlemmer af organisationen anses  

 de af de i bilag I nævnte nationer, der tiltræder nærværende statutter i  

 overensstemmelserne i artikel XXI.
 2. Konferencen kan med et flertal på to tredjedele af  

 de afgivne stemmer, forudsat at et flertal af organisationens medlemslande er  

 tilstede, beslutte at optage som nyt medlem af organisationen enhver stat,  

 der har indgivet en ansøgning om medlemsskab og en erklæring i et formelt  

 dokument om, at den påtager sig forpligtelserne i henhold til statutterne,  

 således som disse er gældende på tidspunktet for optagelsen.
 3. Konferencen kan, på samme betingelser for så vidt  

 angår nødvendigt stemmeflertal og beslutningsdygtig antal som foreskrevet i  

 stk. 2 ovenfor, beslutte at optage ethvert territorium eller enhver gruppe af  

 territorier, der ikke har selvstændigt ansvar for sine internationale  

 anliggender, som associeret medlem af organisationen efter ansøgning fra den  

 medlemsstat eller myndighed, der har ansvaret for dens internationale  

 anliggender, forudsat at denne medlemsstat eller myndighed har afgivet en  

 erklæring i et formelt dokument om, at den på det foreslåede associerede  

 medlems vegne påtager sig forpligtelserne i henhold til statutterne, således  

 som disse er gældende på tidspunktet for optagelsen, og at den vil påtage sig  

 ansvaret for at sikre overholdelsen af bestemmelserne i artikel VIII, stk. 4,  

 artikel XVI, stk. 1 og 2, og artikel XVIII stk. 2 og 3, i nærværende  

 statutter, for så vidt angår det associerede medlem.
 4. Karakteren og omfanget af associerede medlemmers  

 rettighede og forpligtelser er fastlagt i de pågældende bestemmelser i  

 nærværende statutter og i organisationens forretningsorden.
 5. Medlemsskab og associering får virkning fra datoen  

 for konkurrencens godkendelse af ansøgningen.
Artikel III Konferencen 1. Der oprettes inden for organisationen en  

 konference, på hvilken hvert medlemsland og associeret medlem repræsenteres  

 af een delegeret.
Associerede medlemmer skal have ret til at deltage i  

 konferencens forhandlinger, men kan ikke beklæde noget embede og har ikke  

 stemmeret.
2. Hvert medlemsland og associeret medlem kan udpege  

 suppleanter, meddelegerede og rådgivere for sin delegerede.
Konferencen kan  

 fastsætte betingelserne for suppleanters, meddelegeredes og rådgiveres  

 deltagelse i forhandlingerne, hvilken deltagelse dog ikke medfører stemmeret  

 i det tilfælde, hvor en suppleant, meddelegeret eller rådgiver deltager i  

 konferencen i en delegerets sted.
 3. Ingen delegeret kan repræsentere mere end eet  

 medlemsland eller associeret medlem.
4. Hvert medlemsland har kun een stemme.
Et  

 medlemsland, der er i restance med betaling af sine finansielle bidrag til  

 organisationen, har ikke stemmeret i konferencen, såfremt restancebeløbet  

 svarer til eller overstiger summen af de forfaldne bidrag for de to  

 foregående kalenderår.
Konferencen kan desuagtet tillade et sådant  

 medlemsland at stemme, såfremt det godtgøres, at den manglende betaling  

 skyldes omstændigheder uden for medlemslandets kontrol.
 5. Konferencen kan opfordre enhver international  

 organisation, hvis ansvarsområde har tilknytning til organisationens, til at  

 lade sig repræsentere ved sine møder på vilkår, der foreskrives af  

 konferencen. ingen repræsentant for en sådan organisation har stemmeret.
6. Konferencen træder sammen een gang hvert andet år i  

 ordinær samling.
Den kan træde sammen i ekstraordinær samling 7. Konferencen vælger selv sin ledelse.
 8. Medmindre andet udtrykkeligt er foreskrevet i  

 nærværende statutter eller de af konferencen vedtagne regler, træffes alle  

 konferencens beslutninger ved simpel stemmeflerhed.
Artikel IV Konferencens funktioner 1. Konferencen fastlægger hovedlinierne for  

 organisationens virksomhed, godkender dennes budget og udøver alle de  

 beføjelser, der er tillagt den ved nærværende statutter.
 2. Konferencen fastsætter organisationens  

 forretningsorden og finansregulativer.
 3. Konferencen kan med et flertal på to tredjedele af  

 de afgivne stemmer fremsætte forslag over for medlemslande og associerede  

 medlemmer i spørgsmål vedrørende levnedsmidler og landbrug til overvejelse  

 for disse med henblik på iværksættelse af nationale foranstaltninger.
 4. Konferencen kan fremsætte forslag over for enhver  

 international organisation vedrørende ethvert anliggende, som måtte have  

 forbindelse med organisationens formål.
 5. Konferencen kan behandle alle afgørelser truffet af  

 en kommission eller en komite under konferencen eller rådet, eller af noget  

 organ nedsat af sådanne kommissioner eller komiteer.
Artikel V Organisationens råd 1. Organisationens råd består af fireogtredive  

 medlemslande, der vælges af konferencen.
Hvert af rådets medlemslande har en  

 repræsentant og har kun een stemme.
Hvert medlem af rådet kan udpege  

 suppleanter, meddelegerede og rådgivere for sin repræsentant.
Rådet kan  

 fastsætte betingelserne for deltagelsen af suppleanter, meddelegerede og  

 rådgivere i sine forhandlinger, hvilken deltagelse dog ikke medfører  

 stemmeret undtagen i det tilfælde, hvor en suppleant, meddelegeret eller  

 rådgiver deltager i repræsentantens sted.
Ingen repræsentant kan repræsentere  

 mere end eet medlem af rådet.
Funktionstid og arbejdsvilkår for rådets  

 medlemmer er undergivet regler fastsat af konferencen.
 2. Konferencen udpeger herudover en uafhængig formand  

 for rådet.
 3. Rådet har sådanne beføjelser, som konferencen  

 delegerer til det, men konferencen kan ikke delegere de beføjelser, der  

 omhandles i nærværende artikel II, stk. 2 og 3, artikel IV, artikel VII, stk.  

 1, artikel XII, artikel XIII, stk. 4, artikel XIV, stk. 1 og 6, og artikel  

 XX.
 4. Rådet vælger selv sin ledelse med undtagelse af  

 formanden og fastsætter, under overholdelse af alle konferencen trufne  

 beslutninger, selv sin forretningsorden.
 5. Medmindre andet udtrykkeligt er fastsat i  

 nærværende statutter eller ved regler vedtaget af konferencen eller rådet,  

 træffes alle rådets afgørelser ved simpel stemmeflerhed.
6. Til at bistå rådet i udførelsen af sine funktioner  

 udpeger rådet en programkomitee, en finanskomitee, en komitee for  

 statutmæssige og juridiske anliggender, en varekomitee, en fiskerikomitee, en  

 skovbrugskomitee og en landbrugskomitee.
Disse komiteer aflægger beretning  

 til rådet, og deres medlemskreds og kommissorier fastlægges i regler vedtaget  

 af konferencen.
Artikel VI Kommissioner, komiteer, arbejdsgrupper og samråd 1. Konferencen eller rådet kan nedsætte kommissioner,  

 åbne for medlemskab for alle medlemslande, og associerede medlemmer, eller  

 regionale kommissioner, åbne for alle medlemslande og associerede medlemmer,  

 hvis territorier er beliggende helt eller delvis i en eller flere regioner,  

 til at rådgive ved formuleringen og gennemførelsen af organisationens  

 hovedopgaver og at koordinere gennemførelsen af hovedopgaverne.
Konferencen  

 eller rådet kan også i forening med andre interguvernementale organisationer  

 nedsætte fælles kommissioner, åbne for alle medlemmer og associerede  

 medlemmer af organisationen og af de pågældende andre organisationer, eller  

 fælles regionale kommissioner, åbne for medlemmer af organisationen og af de  

 pågældende andre organisationer, hvis territorier er beliggende helt eller  

 delvis i regionen.
2. Konferencen, rådet eller generaldirektøren, efter  

 bemyndigelse af konferencen eller rådet, kan nedsætte komiteer og  

 arbejdsgrupper til at undersøge og aflægge beretning om anliggender, der  

 falder ind under organisationens formål, bestående enten af udvalgte  

 medlemslande og associerede medlemmer eller af enkeltpersoner udnævnt  

 personligt på grundlag af deres særlige indsigt i tekniske spørgsmål.  

 Konferencen, rådet eller generaldirektøren, efter bemyndigelse af konferencen  

 eller rådet, kan også i forening med andre interguvernementale organisationer  

 nedsætte fælles komiteer og arbejdsgrupper, bestående enten af udvalgte  

 medlemslande og associerede medlemmer af organisationen og af de pågældende  

 andre organisationer eller af de enkeltpersoner, udnævnt personligt.
De  

 udvalgte medlemslande og associerede medlemmer skal for organisationens  

 vedkommende udpeges af konferencen eller rådet eller af generaldirektøren,  

 hvis konferencen eller rådet beslutter dette.
De enkeltpersoner, der udnævnes  

 personligt, skal for organisationens vedkommende udpeges enten af  

 konferencen, rådet, udvalgte medlemslande eller associerede medlemmer eller  

 af generaldirektøren i overensstemmelse med konferencens eller rådets  

 beslutning herom.
3. Konferencen, rådet eller generaldirektøren, efter  

 bemyndigelse af konferencen eller rådet, fastsætter i fornødent omfang  

 kommissorium og retningslinier for aflæggelse af beretning for henholdsvis  

 kommissioner, komiteer og arbejdsgrupper nedsat af henholdsvis konferencen,  

 rådet eller generaldirektøren.
Sådanne kommissioner og komiteer kan fastsætte  

 deres egen forretningsorden og ændringer heri, der træder i kraft ved  

 generaldirektørens godkendelse om fornødent bekræftet af henholdsvis  

 konferencen eller rådet.
Kommissorium og retningslinier for aflæggelse af  

 beretning for fælles kommissioner, komiteer og arbejdsgrupper, nedsat i  

 forening med andre interguvernementale organisationer, skal fastsættes efter  

 samråd med de pågældende andre organisationer.
4. Generaldirektøren kan i samråd med medlemslande,  

 associerede medlemmer og nationale FAO-komiteer nedsætte ekspertgrupper for  

 at fremme anvendelse af samråd med ledende teknikere inden for  

 organisationens forskellige aktivitetsområder.
Generaldirektøren kan indkalde  

 enkelte eller alle disse eksperter til samråd om konkrete emner.
 5. Konferencen, rådet eller generaldirektøren, efter  

 bemyndigelse af konferencen eller rådet, kan indkalde til generelle, tekniske  

 og andre konferencer, arbejdsgrupper eller samråd med medlemslande og  

 associerede medlemmer, fastsætte deres kommissorium og retningslinier for  

 aflæggelse af beretning og kan åbne mulighed for deltagelse i sådanne  

 konferencer, arbejdsgrupper og samråd under sådanne former, som de måtte  

 beslutte, for nationale og internationale organer, der beskæftiger sig med  

 ernæring, levnedsmidler og landbrug.
 6. Såfremt generaldirektøren finder, at hurtig  

 handling er påkrævet, kan han nedsætte de komiteer og arbejdsgrupper og  

 indkalde de konferencer, arbejdsgrupper og samråd, der er hjemlet overfor i  

 stk. 2 og stk. 5. Generaldirektøren skal underrette medlemslande og  

 associerede medlemmer om en sådan handling og skal aflægge beretning herom  

 til den følgende rådssamling.
 7. Associerede medlemmer, der opnår medlemskab af de  

 kommissioner, komiteer eller arbejdsgrupper, eller som deltager i de  

 konferencer, arbejdsgrupper eller samråd, der er anført ovenfor i stk. 1, 2  

 og 5, har ret til at deltage i forhandlingerne i disse kommissioner,  

 komiteer, arbejdsgrupper og samråd, men kan ikke beklæde nogen post og har  

 ikke stemmeret.
Artikel VII Generaldirektøren 1. Organisationen skal have en generaldirektør, som  

 udnævnes af konferencen for en periode af seks år, hvorefter han ikke kan  

 genudnævnes.
 2. Udnævnelse af generaldirektøren i henhold til  

 nærværende artikel sker efter den fremgangsmåde og på de vilkår, som  

 konferencen fastsætter.
 3. Såfremt embedet som generaldirektør bliver ledigt  

 under den ovennævnte funktionsperiode, skal konferencen enten på den næste  

 ordinære samling, indkaldt i overensstemmelse med artikel III, stk. 6, i  

 nærværende statutter, udnævne en generaldirektør i overensstemmelse med  

 bestemmelserne i nærværende artikel, stk. 1 og 2. Funktionsperioden for en  

 generaldirektør, udnævnt på en ekstraordinær samling, udløber med udgangen af  

 det år, hvori konferencen holder sin tredje ordinære samling efter  

 tidspunktet for hans udnævnelse.
 4. Under konferencens almindelige kontrol har  

 generaldirektøren fuldmagt og bemyndigelse til at lede organisationens  

 arbejde.
 5. Generaldirektøren eller en af ham udpeget  

 stedfortræder deltager uden stemmeret i alle konferencens og rådets møder og  

 udarbejder, til drøftelse i konferencen og rådet, forslag til hensigtsmæssige  

 foranstaltninger i sager, der forelægges dem.
Artikel VIII Personale 1. Organisationens personale ansættes af  

 generaldirektøren i overensstemmelse med den fremgangsmåde, der fastsættes  

 ved regler vedtaget af konferencen.
2. Organisationens personale er ansvarligt over for  

 generaldirektøren.
Dets hverv er udelukkende af international karakter, og  

 det må ikke søge eller modtage instruktioner med hensyn til udførelsen af  

 dette fra nogen myndighed uden for organisationen.
Medlemslandene og de  

 associerede medlemmer forpligter sig til i enhver henseende at respektere den  

 internationale karakter af personalets hverv og til ikke at søge at påvirke  

 nogen af deres statsborgere under udøvelsen af sådanne hverv.
 3. Ved udnævnelsen af personalet skal  

 generaldirektøren under hensyntagen til den afgørende betydning af at sikre  

 den højeste grad af effektivitet og teknisk dygtighed tage fornødent hensyn  

 til vigtigheden af at udvælge personale på et så bredt geografisk grundlag  

 som muligt.
 4. Ethvert medlemsland og associeret medlem forpligter  

 sig til i det omfang, dets forfatningsmæssige praksis gør det muligt, at  

 indrømme generaldirektøren og det overordnede personale diplomatiske  

 forrettigheder og immuniteter og at indrømme andre medlemmer af personalet de  

 lettelser og immuniteter, som indrømmes ikke-diplomatisk personale, der er  

 knyttet til diplomatiske repræsentationer, eller at indrømme sådanne andre  

 medlemmer af personalet de immuniteter og lettelser, som i fremtiden måtte  

 blive tilstået ligestillede medlemmer af andre offentlige medlemmer af andre  

 offentlige internationale organisationers personale.
Artikel IX Sæde Konferencen bestemmer, hvor organisationen skal have sit sæde.
Artikel X Regional- og forbindelseskontorer 1. Generaldirektøren kan, med godkendelse af  

 konferencen, oprette regionale og subregionale kontorer.
 2. Generaldirektøren kan med den pågældende regerings  

 samtykke udnævne embedsmænd til at varetage forbindelsen med enkelte lande  

 eller områder.
Artikel XI Medlemslandes og associerede medlemmers indberetninger 1. Alle medlemslande og associerede medlemmer skal  

 regelmæssigt tilstille generaldirektøren teksten til de offentliggjorte love  

 og bestemmelser vedrørende anliggender inden for organisationens  

 arbejdsområde, som generaldirektøren finder nyttige for organisationens  

 virke.
2. Med samme formål skal alle medlemslande og  

 associerede medlemmer også regelmæssigt tilstille generaldirektøren  

 statistisk, teknisk og andet materiale, der er offentliggjort eller på anden  

 måde udsendt af eller let tilgængeligt for regeringen.
Generaldirektøren skal  

 med mellemrum angive arten af de oplysninger, der vil være til størst nytte  

 for organisationen, samt den form, i hvilken disse oplysninger kan  

 fremsendes.
 3. Medlemslande og associerede medlemmer kan anmodes  

 om at tilvejebringe, på tidspunkter og under former, som konferencen, rådet  

 eller generaldirektøren angiver, andre oplysninger, beretninger eller  

 dokumentation vedrørende anliggender, der falder inden for organisationens  

 arbejdsområde, herunder beretninger om foranstaltninger iværksat på grundlag  

 af konferencens beslutninger eller forslag.
Artikel XII Forholdet til De forenede Nationer 1. Organisationen skal være tilknyttet De forenede  

 Nationer som en særorganisation, således som defineret i artikel 57 i De  

 forenede Nationers pagt.
 2. Aftaler, der definerer forbindelsen mellem  

 organisationen og De forenede Nationer, skal forelægges konferencen til  

 godkendelse.
Artikel XIII Samarbejde med organisationer og personer 1. For at tilvejebringe et snævert samarbejde mellem  

 organisationen og andre internationale organisationer med beslægtede  

 arbejdsområder kan konferencen træffe aftaler med sådanne organisationers  

 kompetente myndigheder om fordelingen af opgaverne og formerne for  

 samarbejdet.
 2. Generaldirektøren kan, under overholdelse af alle  

 af konferencen trufne beslutninger, indgå aftaler med andre  

 interguvernementale organisationer om opretholdelse af fælles tjenester,  

 fælles virksomhed, fælles ordninger med hensyn til antagelse af personale,  

 dettes uddannelse, tjenesteforhold og andre lignende spørgsmål samt om  

 udveksling af personale.
 3. Konferencen kan godkende aftaler, som stiller andre  

 internationale organisationer, der behandler levnedsmiddel- og  

 landbrugsspørgsmål, under organisationens almindelige myndighed på sådanne  

 vilkår, som måtte blive aftalt med den pågældende organisations kompetente  

 myndigheder.
 4. Konferencen fastsætter regler om den fremgangsmåde,  

 der skal følges for at sikre det nødvendige samråd med regeringer om  

 forholdet mellem organisationer og nationale institutioner eller  

 privatpersoner.
Artikel XIV Konventioner og aftaler 1. Konferencen kan med to tredjedeles stemmeflerhed og  

 i overensstemmelse med regler vedtaget af konferencen, godkende og for  

 medlemslandene forelægge konventioner og aftaler om spørgsmål vedrørende  

 levnedsmidler og landbrug.
 2. Rådet kan i overensstemmelse med regler, der skal  

 fastsættes af konferencen, ved en afstemning, hvor mindst to tredjedele af  

 rådets medlemmer stemmer for forslaget, godkende og for medlemslandene  

 forelægge:
3. Konventioner, aftaler og supplerende konventioner  

 og aftaler skal 4. En konvention, aftale, supplerende konvention eller  

 aftale, der af konferencen eller rådet er godkendt til forelæggelse for  

 medlemslandene, træder i kraft for de kontraherende parter i henhold til  

 konventionens, aftalens, den supplerende konventions eller aftales  

 bestemmelser herom.
 5. For så vidt angår et associeret medlem skal  

 konventioner, aftaler, supplerende konventioner og aftaler forelægges den  

 myndighed, der har ansvaret for det associerede medlems internationale  

 anliggender.
 6. Konferencen fastsætter regler for den  

 fremgangsmåde, der skal følges for at sikre det fornødne samråd med  

 regeringer og iværksættelse af passende tekniske forberedelser forud for  

 konferencens eller rådets behandling af forslag til konventioner, aftaler,  

 supplerende konventioner og aftaler.
7. To eksemplarer affattet på enhver konventions,  

 aftales, supplerende konventions eller aftales originalsprog skal bekræftes  

 af henholdsvis formanden for konferencen eller rådet samt af  

 generaldirektøren.
Det ene af disse eksemplarer deponeres i organisationens  

 arkiv.
Det andet eksemplar overgives til De forenede Nationers  

 generalsekretær til registrering, så snart konventionen, aftalen, den  

 supplerende konvention eller aftale er trådt i kraft som følge af en  

 foranstaltning truffet i henhold til nærværende artikel.
Herudover skal  

 generaldirektøren bekræfte eksemplarer af disse konventioner, aftaler,  

 supplerende konventioner eller aftaler og overgive et eksemplar til hvert af  

 organisationens medlemslande og til sådanne ikke-medlemslande, der måtte  

 blive deltagere i konventionerne, aftalerne, de supplerende konventioner  

 eller aftaler.
Artikel XV Aftaler mellem organisationen og medlemslande 1. Konferencen kan bemyndige generaldirektøren til at  

 indgå aftaler med medlemslande om oprettelsen af internationale  

 institutioner, der skal beskæftige sig med spørgsmål vedrørende levnedsmidler  

 og landbrug.
 2. I overensstemmelse med en af konferencen med to  

 tredjedeles stemmeflerhed herom truffet principiel beslutning kan  

 generaldirektøren forhandle om og indgå sådanne aftaler med medlemslande  

 under iagttagelse af de nedenfor i stk. 3 fastsatte bestemmelser.
3. Generaldirektørens undertegnelse af sådanne aftaler  

 er betinget af konferencens forudgående med to tredjedeles stemmeflerhed  

 besluttede godkendelse.
Konferencen kan i særlige tilfælde delegere  

 godkendelsesbeføjelsen til rådet, der skal træffe afgørelse ved en  

 afstemning, hvor mindst to tredjedele af rådets medlemmer stemmer for  

 forslaget.
Artikel XVI Retlig stilling 1. Organisationen har en juridisk persons beføjelse  

 til at udøve enhver retshandling, som stemmer overens med dens formål, og som  

 ikke overeskrider den beføjelse, der er tillagt den ved nærværende statutter.
 2. Ethvert medlemsland og associeret medlem påtager  

 sig, i det omfang det er muligt i henhold til dets forfatning, at tilstå  

 organisationen den immunitet og de lettelser, som den indrømmer diplomatiske  

 repræsentanter, herunder lokalers og arkivers ukrænkelighed, fritagelse for  

 retsforfølgning og skattefrihed.
 3. Konferencen drager omsorg for, at tvistigheder  

 vedrørende ansættelsens vilkår og varighed for medlemmer af personalet  

 forelægges en forvaltningsdomstol til afgørelse.
Artikel XVII Fortolkning af statutterne og afgørelse af juridiske spørgsmål 1. Spørgsmål eller tvistigheder angående fortolkningen  

 af nærværende statutter skal, såfremt de ikke afgøres af konferencen,  

 henvises til Den internationale Domstol i overensstemmelse med denne domstols  

 statutter eller til et sådant andet organ, som konferencen måtte bestemme.
 2. En anmodning fra organisationen til Den  

 internationale Domstol om en rådgivende udtalelse vedrørende de juridiske  

 spørgsmål, der måtte opstå for dens virkefelt, skal være i overensstemmelse  

 med enhver aftale mellem organisationen og De forenede Nationer.
 3. Henvisning af spørgsmål eller tvistigheder i medfør  

 af nærværende artikel eller anmodninger om rådgivende udtalelser skal ske i  

 henhold til regler fastsat af konferencen.
Artikel XVIII Budget og bidrag 1. Generaldirektøren skal fremlægge organisationens  

 budget til godkendelse af hver ordinær konferencesamling.
2. Ethvert medlemsland og associeret medlem påtager  

 sig årligt til organisationen at indbetale sin andel af budgettet som fastsat  

 af konferencen.
Ved fastsættelsen af de bidrag, der skal betales af  

 medlemslande og associerede medlemmer, skal konferencen tage hensyn til  

 forskellen i status mellem medlemslande og associerede medlemmer.
 3. Ethvert medlemsland og associeret medlem skal, fra  

 tidspunktet for godkendelsen af dets ansøgning, som sit første bidrag  

 indbetale en andel, der fastsættes af konferencen, af budgettet for den  

 løbende budgetperiode.
4. Organisationens finansperiode skal være de to  

 kalenderår, der følger efter den normale dato for den ordinære  

 konferencesamling, medmindre konferencen bestemmel andet, 5. Afgørelser om budgettets størrelse skal træffes med  

 to tredjedeles flertal af de afgivne stemmer.
Artikel XIX Udmeldelse Ethvert medlemsland kan opsige sit medlemskab af organisationen når som  

 helst efter udløbet af fire år fra datoen for dets tiltrædelse af disse  

 statutter.
Opsigelse af medlemskab for et associeret medlem skal afgives af  

 det medlemsland eller den myndighed, der har ansvaret for dets internationale  

 anliggender.
Sådan opsigelse træder i kraft et år efter, at den er blevet  

 meddelt organisationens generaldirektør.
Den finansielle forpligtelse over  

 for organisationen for et medlemsland, der har opsagt medlemskab, eller for  

 et associeret medlem, på hvis vegne medlemskab er opsagt, skal omfatte hele  

 det kalenderår, i hvilket opsigelsen træder i kraft.
Artikel XX Ændring af statutterne 1. Konferencen kan ændre nærværende statutter med et  

 flertal på to tredjedele af de afgivne stemmer, forudsat at et sådant flertal  

 udgør mere end halvdelen af organisationens medlemslande.
2. En ændring, der ikke medfører nye forpligtelser for  

 medlemslande og associerede medlemmer, træder i kraft straks, medmindre  

 resolutionen, hvori den vedtages, fastsætter andet. Ændringer, der medfører  

 nye forpligtelser, træder i kraft med virkning for de medlemsstater, der har  

 tiltrådt ændringen, fra det tidspunkt at regne, da to tredjedele af  

 medlemsstaterne har tiltrådt den, og derefter for de øvrige medlemsstater,  

 når disse tiltræder ændringen.
For et associeret medlems vedkommende skal  

 meddelelse om tiltrædelse af ændringer, der medfører nye forpligtelser,  

 afgives på dets vegne af det medlemsland eller den myndighed, der har  

 ansvaret for det associerede medlems internationale anliggender.
3. Forslag til ændringer af statutterne kan fremsættes  

 enten af rådet eller af et medlemsland ved en meddelelse stilet til  

 generaldirektøren.
Generaldirektøren skal omgående underrette alle  

 medlemslande og associerede medlemmer om alle ændringsforslag.
 4. Intet forslag til ændring af statutterne kan  

 optages på dagsordenen for en konferencesamling, medmindre meddelelse herom  

 af generaldirektøren er udsendt til medlemslande og associerede medlemmer  

 mindst 120 dage forud for samlingens begyndelse.
Artikel XXI Statutternes ikrafttræden.
 1. Nærværende statutter vil kunne tiltrædes af de i  

 bilag I anførte nationer.
2. Tiltrædelsesinstrumenterne tilstilles af hver  

 regering De forenede Nationers midlertidige levnedsmiddel- og  

 landbrugskommission, som skal give de i bilag I nævnte nationers regeringer  

 underretning om modtagelsen.
Tiltrædelsen kan meddeles den midlertidige  

 kommission gennem en diplomatisk repræsentant, i hvilket tilfælde  

 tiltrædelsesinstrumentet må tilstilles kommissionen snarest muligt derefter.
 3. Når den midlertidige kommission har modtaget 20  

 meddelelser om tiltrædelse, drager den omsorg for, at nærværende statutter  

 undertegnes i eet eksemplar af de dertil behørigt bemyndigede diplomatiske  

 repræsentanter for de nationer, som da har givet meddelelse om deres  

 tiltrædelse, og når underskrifter fra mindst 20 af de i bilag I nævnte  

 nationer foreligger, træder nærværende statutter i kraft.
 4. Tiltrædelseserklæringer, om hvilke underretning  

 modtages efter nærværende statutters ikrafttræden, får virkning, når de er  

 modtaget af den midlertidige kommission eller af organisationen.
Artikel XXII Statutternes autentiske tekst Nærværende statutters tekst på arabisk, engelsk, fransk og spansk har  

 samme gyldighed.
Bilag 1 Nationer, der vil kunne optages som oprindelige medlemmer Amerikas forenede Stater Australien Belgien Bolivia Brasilien Canada Chile Colombia Costa Rica Cuba Danmark Den dominikanske Republik Ecuador Etiopien Frankrig Grækenland Guatemala Haiti Honduras Indien Irak Iran Island Jugoslavien Kina Liberia Luxembourg Mexico Nederlandene New Zealand Nicaragua Norge Panama Paraguay Peru Philippinerne Polen El Salvador De socialistiske Sovjetrepublikkers Union Det forenede Kongerige Den sydafrikanske Union Tjekkoslovakiet Uruguay Venezuela Ægypten MEDLEMSKAB AF FAO November 1971 Ecuador Elfenbenskysten Etiopien Fiji Finland Frankrig Gabon Gambia Ghana Grækenland Guatemala Guinea Guyana Haiti Honduras Indien Indonesien Irak Iran Irland Island Israel Italien Jamaica Japan Rumænien Rwanda El Salvador Saudi-Arabien Schweiz Senegal Sierra Leone Somalia Spanien Sri Lanka Storbritannien Sudan Sverige Swaziland Den arabiske Republik Syrien Tanzania Tchad Thailand Tjekkoslovakiet Togo Trinidad og Tobago Tunesien Tyrkiet Forbundsrepublikken Tyskland Uganda Ungarn Uruguay Venezuela Vietnam Den arabiske Republik Yemen Folkerepublikken Yemen Zaire Zambia Den arabiske Republik Ægypten Østrig Øvre Volta.
 Udenrigsministeriet, den 30 maj 1973.
K.B.
Andersen.
