§ 1 Som en forsøgsmæssig ordning af 3 års varighed fastsættes følgende  

 bestemmelser vedrørende betaling af udstillingsvederlag til bildende  

 kunstnere for udlån af egne værker.
Af arrangører af kunstudstillinger  

 betales til kunstnere, som udlåner egne værker til brug for udstillingerne,  

 et vederlag, der er fastsat til 12 pct. om året af det af kunstneren  

 udfærdigedes værks værdi.
Stk. 2.  Kunstværkets værdi fastsættes ved skriftlig  

 aftale mellem udstillingsarrangøren og kunstneren.
Såfremt den samlede værdi  

 af en enkelt kunstners til en udstilling udlånte værker overstiger 500.000  

 kr., betales der dog kun 12 pct. af 500.000 kr., svarende til et  

 udstillingsvederlag pr. måned på maksimalt 5.000 kr.
Stk. 3.  Mindsteperioden for udstillingsvederlagets  

 beregning udgør 1 måned.
Perioden regnes fra det tidspunkt, hvor kunstneren  

 afsender værket, og til han modtager det tilbage.
Mindstevederlaget udgør 25  

 kr. pr. dag.
 Stk. 4.  Vederlæggelsen for  

 ruminstallationer/environments, skitser, forstudier og lignende sker efter  

 særlig aftale i hvert enkelt tilfælde indenfor rammerne i stk. 2.
§ 2 Berettigede til vederlag er nulevende bildende kunstnere, herunder  

 kunstnerisk arbejdende fotografer, kunsthåndværkere og formgivere, der er  

 danske statsborgere, eller som varigt virker som kunstnere i Danmark.
 De pågældende skal, for at kunne opnå betaling af vederlag, være  

 professionelle kunstnere.
 Vejledende for, om en udstiller er professionel kunstner, kan være  

 medlemskab af Kunstnersamfundet, Billedkunstnernes Forbund, Danske  

 Kunsthåndværkeres Landssammenslutning eller Industrielle Designere i Danmark  

 eller gennemført uddannelse på Kunstakademiets billedkunstskoler.
§ 3 Omfattet af vederlagsordningen er alene kunstnernes originalværker, som  

 ikke er afhændet til trediemand.
§ 4 Vederlagsordningen gælder for udstillinger arrangeret af:
 Kultur- og Kommunikationsministeriet.
 De statslige Museer.
 Udstillingsbygningen ved Charlottenborg.
 Kunstindustrimuseet.
 Komiteen for Internationale Kunstudstillinger.
 Sammenslutningen af Danske Kunstforeninger.
 Gymnasiernes Vandreudstilling.
 Seminariernes Vandreudstilling.
 Stk. 2.  Vederlagsordningen omfatter udstillinger af  

 dansk kunst, der afholdes såvel i Danmark som i udlandet.
 Stk. 3.  Offentlige udstillinger, der arrangeres af  

 gallerier og kunstnersammenslutninger eller kunstnerne selv, er ikke omfattet  

 af vederlagsordningen.
§ 5 De i § 4 nævnte institutioner mv. modtager inden for en årlig bevilling et  

 særligt beløb til hel eller delvis dækning af udgiften til  

 udstillingsvederlag.
Vederlagspligten påhviler udstillingsarrangøren.
§ 6 Ordningen har virkning fra 1. februar 1988.
 Kultur- og Kommunikationsministeriet,  

 den 1. februar 1988.
 P.M.V.
