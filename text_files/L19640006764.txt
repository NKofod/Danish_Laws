 I henhold til kongelige resolutioner af 29. april 1963 undertegnedes i  

 Strasbourg den 6. maj 1963 uden ratifikationsforbehold den 2. og den 3.  

 protokol til den europæiske konvention til beskyttelse af menneskerettigheder  

 og grundlæggende frihedsrettigheder.
 Jfr. udenrigsministeriets bekendtgørelse nr. 20 af 11. juni 1953,  

 Lovtidende C.
 Protokol nr. 2 til konventionen til beskyttelse af menneskerettigheder og  

 grundlæggende frihedsrettigheder, ved hvilken den europæiske  

 menneskerettighedsdomstol tillægges kompetence til at fremkomme med  

 rådgivende udtalelser.
Under hensyn til bestemmelserne i den i Rom den 4. november 1950  

 undertegnede Konvention til beskyttelse af menneskerettigheder og  

 grundlæggende frihedsrettigheder (i det følgende benævnt  

 »Konventionen«), særlig artikel 19, der blandt andre institutioner  

 opretter en europæisk domstol for menneskerettigheder (i det følgende benævnt  

 »Domstolen«); Under hensyn til det hensigtsmæssige i at give Domstolen kompetence til  

 under visse betingelser at fremkomme med rådgivende udtalelser er de af  

 Europarådets medlemsstater, som har undertegnet nærværende protokol, blevet  

 enige om følgende.
 Artikel 1.
 1. På Ministerudvalgets anmodning kan Domstolen  

 fremkomme med rådgivende udtalelser om juridiske spørgsmål vedrørende  

 fortolkningen af Konventionen og de til denne knyttede protokoller.
 2. Sådanne udtalelser skal ikke vedrøre noget  

 spørgsmål om indholdet eller udstrækningen af de rettigheder og friheder, som  

 fastsættes i Konventionens afsnit I og i de til Konventionen knyttede  

 protokoller, som Kommissionen, Domstolen eller Ministerudvalget måtte skulle  

 tage stilling til som følge af noget i henhold til Konventionen iværksat  

 retsskridt.
 3. Ministerudvalgets beslutning om at anmode Domstolen  

 om en udtalelse træffes ved afstemning, ved hvilken der kræves et flertal på  

 to trediedele af de repræsentanter, som har ret til at have sæde i  

 Ministerudvalget.
Artikel 2 Domstolen afgør, om en af Ministerudvalget begæret udtalelse falder ind  

 under dens rådgivende kompetence, således som denne er defineret i nærværende  

 protokols artikel 1.
Artikel 3 1. Ved bedømmelsen af anmodninger om rådgivende  

 udtalelser træder Domstolen fuldtalligt sammen.
 2. Domstolens rådgivende udtalelser skal ledsages af  

 grunde.
 3. Såfremt udtalelsen helt eller delvis ikke giver  

 udtryk for dommernes enstemmige mening, er enhver af dommerne berettiget til  

 at afgive særskilt votum.
 4. Domstolens udtalelse oversendes til  

 Ministerudvalget.
Artikel 4 Domstolens beføjelser i henhold til Konventionens artikel 55 skal  

 udstrækkes til at omfatte fastsættelsen af en sådan forretningsorden og af  

 sådanne procedureregler, som Domstolen finder påkrævede til opfyldelsen af  

 nærværende protokols formål.
Artikel 5 1. Nærværende protokol er åben for undertegnelse af de  

 af Europarådets medlemsstater, der har undertegnet Konventionen.
De kan blive  

 deltagere ved:
 Ratifikations- eller tiltrædelsesinstrumenter skal deponeres hos  

 Europarådets generalsekretær.
 2. Nærværende protokol træder i kraft, så snart alle  

 de stater, der er deltagere i Konventionen, har tiltrådt protokollen i  

 henhold til bestemmelserne i denne artikels stk. 1.
 3. Fra nærværende protokols ikrafttræden skal  

 artiklerne 1-4 anses som udgørende en integrerende del af Konventionen.
 4. Europarådets generalsekretær skal give stater, der  

 er medlemmer af Rådet, meddelelse om:
 Til bekræftelse heraf har undertegnede, behørigt beføjede, underskrevet  

 denne protokol.
Udfærdiget i Strasbourg den 6. maj 1963 på engelsk og fransk, begge  

 tekster af lige gyldighed, i eet eksemplar, som vedblivende skal være  

 deponeret i Europarådets arkiver.
Generalsekretæren skal overgive bekræftede  

 genparter til hver af signatarstaterne.
 For Kongeriget Belgiens regering under forbehold af ratifikation:
 For Republiken Cyperns regering:
 For Kongeriget Danmarks regering:
 Kjeld Philip.
 For Republiken Frankrigs regering:
 For Kongeriget Grækenlands regering:
 For Irlands regering under forbehold af ratifikation:
P.
Mac Aogain.
 For Republiken Islands regering:
 For Republiken Italiens regering under forbehold af ratifikation.
 Edoardo Martino.
 For Storhertugdømmet Luxembourgs regering under forbehold af ratifikation:
E.
Schaus.
 For Kongeriget Nederlandenes regering under forbehold af ratifikation:
 H.R. van Houten.
 For Kongeriget Norges regering under forbehold af ratifikation:
 Halvard Lange.
 For Det forenede Kongerige Storbritannien og Nordirlands regering:
 Edvard Heath.
 For Kongeriget Sveriges regering under forbehold af ratifikation:
 Gunnar Lange.
 For Den tyrkiske Republiks regering under forbehold af ratifikation:
 Zeki Kuneralp.
 For den tyske Forbundsrepubliks regering under forbehold af ratifikation.  

Carstens.
 For Den østrigske Republiks regering under forbehold af ratifikation:
 Kreisky.
 Protokol nr. 3 til Konventionen til beskyttelse af menneskerettigheder og  

 grundlæggende frihedsrettigheder, ved hvilken konventionens artikel 29, 30 og  

 34 ændres.
 I betragtning af, at det er forekommet hensigtsmæssigt at ændre nogle af  

 bestemmelserne i den i Rom den 4. november 1950 undertegnede konvention til  

 beskyttelse af menneskerettigheder og grundlæggende frihedsrettigheder (i det  

 følgende benævnt »Konventionen«), som vedrører den europæiske  

 menneskerettighedskommissions procedure, er de af Europarådets medlemsstater,  

 som har undertegnet nærværende protokol, blevet enige om følgende:
Artikel 1 1. Konventionens artikel 29 udelades.
 2. Følgende bestemmelse er indsat i Konventionen:
 »Artikel 29.
 Efter at have antaget et i henhold til artikel 25 indgivet andragende kan  

 Kommissionen dog enstemmigt beslutte at afvise dette, hvis den under sin  

 undersøgelse konstaterer, at en af de i artikel 27 omtalte grunde til  

 afvisning er tilstede.
 I et sådant tilfælde underrettes parterne om afgørelsen«.
Artikel 2 I Konventionens artikel 30 er ordet »underkommission« erstattet  

 med ordet »Kommission«.
Artikel 3 1. I begyndelsen af Konventionens artikel 34 indsættes  

 følgende ord:
 »med forbehold af bestemmelserne i artikel 29 ....«.
 2. I slutningen af samme artikel udelades sætningen  

 »underkommissionen træffer sine afgørelser ved flertal af sine  

 medlemmer«.
Artikel 4 1. Nærværende protokol er åben for undertegnelse af de  

 af Europarådets medlemsstater, der har undertegnet Konventionen; de kan blive  

 deltagere ved:
Ratifikations- eller tiltrædelsesinstrumenter skal deponeres hos Europarådets generalsekretær.
 2. Nærværende protokol træder i kraft, så snart alle  

 stater, der er deltagere i Konventionen, har tiltrådt protokollen i henhold  

 til bestemmelserne i denne artikels stk. 1.
 3. Europarådets generalsekretær skal give stater, der  

 er medlemmer af rådet, meddelelse om:
 Til bekræftelse heraf har undertegnede, behørigt beføjede, underskrevet  

 nærværende protokol.
Udfærdiget i Strasbourg den 6. maj 1963 på engelsk og fransk, begge  

 tekster af lige gyldighed, i eet eksemplar, som vedblivende skal være  

 deponeret i Europarådets arkiver.
Generalsekretæren skal overgive bekræftede  

 kopier til hver af signatarstaterne.
 For Kongeriget Belgiens regering under forbehold af ratifikation:
 For Republiken Cyperns regering:
 For Kongeriget Danmarks regering:
 Kjeld Philip.
 For Republiken Frankrigs regering:
 For kongeriget Grækenlands regering:
 For Irlands regering under forbehold af ratifikation:
P.
Mac Aogain.
 For Republiken Islands regering:
 For Republiken Italiens regering under forbehold af ratifikation.
 Edoardo Martino.
 For Storhertugdømmet Luxembourgs regering under forbehold af ratifikation:
E.
Schaus.
 For Kongeriget Nederlandenes regering under forbehold af ratifikation:
 H.R. van Houten.
 For Kongeriget Norges regering under forbehold af ratifikation:
 Halvard Lange.
 For Det forenede Kongerige Storbritannien og Nordirlands regering:
 Edvard Heath.
 For Kongeriget Sveriges regering under forbehold af ratifikation:
 Gunnar Lange.
 For Den tyrkiske Republiks regering under forbehold af ratifikation:
 Zeki Kuneralp.
 For den tyske Forbundsrepubliks regering under forbehold af ratifikation.  

Carstens.
 For Den østrigske Republiks regering under forbehold af ratifikation:
 Kreisky.
 Efter protokollernes åbning for underskrift har Irland, Norge og Sverige  

 deponeret deres ratifikationsinstrumenter.
 I overensstemmelse med art. 5, stk. 2, i protokol nr. 2, og art. 4, stk.  

 2, i protokol nr. 3, træder protokollerne i kraft, når de er tiltrådt af alle  

 de i konventionen deltagende stater.
 I denne forbindelse meddeles det, at den europæiske konvention til  

 beskyttelse af menneskerettigheder og grundlæggende frihedsrettigheder er i  

 kraft i forholdet mellem følgende lande:
 Belgien, Cypern, Danmark, Grækenland, Irland, Island, Italien, Luxembourg,  

 Nederlandene, Norge, Det forenede Kongerige Storbritannien og Nordirland,  

 Sverige, Tyrkiet, Forbundsrepublikken Tyskland og Østrig.
 Udenrigsministeriet, den 23. november  

 1964.
 Per Hækkerup.
