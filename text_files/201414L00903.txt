Betænkning afgivet af Kommunaludvalget den 7. maj 2015 Betænkning over Forslag til lov om ændring af lov om valg til Folketinget, lov om valg af danske medlemmer til Europa-Parlamentet og lov om kommunale og regionale valg (Juniortilforordnede) [af økonomi- og indenrigsministeren (Morten Østergaard)]:
1. Ændringsforslag Økonomi- og indenrigsministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 25. februar 2015 og var til 1. behandling den 20. marts 2015. Lovforslaget blev efter 1. behandling henvist til behandling i Kommunaludvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og økonomi- og indenrigsministeren sendte den 23. december 2014 dette udkast til udvalget, jf.
KOU alm. del  bilag 23. Den 24. februar 2015 sendte økonomi- og indenrigsministeren de indkomne høringssvar og et notat herom til udvalget.
3. Indstillinger og politiske bemærkninger Et flertal i udvalget (S, RV, EL, SF og LA) indstiller lovforslaget til vedtagelse med de stillede ændringsforslag.
Et mindretal i udvalget (V) indstiller lovforslaget til forkastelse ved 3. behandling.
Mindretallet stemmer for de stillede ændringsforslag.
 Et andet mindretal i udvalget (DF og KF) indstiller lovforslaget til forkastelse ved 3. behandling.
Venstres, Dansk Folkepartis og Det Konservative Folkepartis medlemmer af udvalget kan ikke støtte lovforslaget.
Lovforslaget vil give kommunalbestyrelserne mulighed for at rekruttere unge på 16 og 17 år, der endnu ikke har valgret, til at yde praktisk hjælp som »juniortilforordnede« på afstemningsstederne ved valgene.
Formålet med det skulle angiveligt være, at man vil bidrage til den demokratiske dannelse af unge på 16-17 år, der snart vil skulle deltage i deres første valg.
For V, DF og KF giver forslaget ikke meget mening, og V, DF og KF frygter, at det reelle formål med lovforslaget er at åbne en kattelem for 16-års valgret.
 Venstres medlemmer af udvalget stemmer for ændringsforslagene, som på baggrund af en anbefaling fra Folketingets Lovsekretariat er stillet af ministeren og vedrører en teknisk præcisering af, hvem der kan vælges som juniortilforordnede.
 Alternativet, Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af økonomi- og indenrigsministeren, tiltrådt af et flertal (udvalget med undtagelse af DF og KF):
 1) I den under nr. 2 foreslåede § 30 a ændres i stk. 2 »de i stk. 1 angivne personer, der har bopæl i kommunen« til: »personer, der har bopæl i kommunen, og som på valgdagen er fyldt 16 år, men ikke 18 år«.
[Teknisk ændring, der præciserer kredsen af personer, der kan vælges som juniortilforordnede] Til § 3 2) I den under nr. 2 foreslåede § 17 a ændres i stk. 2 »de i stk. 1 angivne personer, der har bopæl i kommunen« til: »personer, der har bopæl i kommunen, og som på valgdagen er fyldt 16 år, men ikke 18 år«.
[Teknisk ændring, der præciserer kredsen af personer, der kan vælges som juniortilforordnede] Bemærkninger Til nr. 1 Med forslaget præciseres den nærmere afgrænsning af de personer, som kan vælges som juniortilforordnede.
Den nuværende henvisning til den afgrænsning af persongruppen, der fremgår af stk. 1 til den foreslåede bestemmelse, erstattes af en angivelse af, at de juniortilforordnede vælges blandt personer, der har bopæl i kommunen, og som på valgdagen er fyldt 16 år, men ikke 18 år.
Til nr. 2 Med forslaget præciseres den nærmere afgrænsning af de personer, som kan vælges som juniortilforordnede.
Den nuværende henvisning til den afgrænsning af persongruppen, der fremgår af stk. 1 til den foreslåede bestemmelse, erstattes af en angivelse af, at de juniortilforordnede vælges blandt personer, der har bopæl i kommunen, og som på valgdagen er fyldt 16 år, men ikke 18 år.
Simon Kollerup (S) Annette Lind (S) Jan Johansen (S) Thomas Jensen (S) Anne Sina (S) Torben Hansen (S) Rasmus Prehn (S) Liv Holm Andersen (RV) Helle Løvgreen Mølvig (RV) fmd.
Helge Vagn Jacobsen (RV) Pernille Vigsø Bagge (SF) Lisbeth Bech Poulsen (SF) Lars Dohn (EL) Rosa Lund (EL) Finn Sørensen (EL) Erling Bonnesen (V) Michael Aastrup Jensen (V) Martin Geertsen (V) Jacob Jensen (V) Jan E.
Jørgensen (V) Sophie Løhde (V) Finn Thranum (V) Hans Christian Thoning (V) Morten Marinus (DF) Mikkel Dencker (DF) Dennis Flydtkjær (DF) Mette Hjermind Dencker (DF) Ole Birk Olesen (LA) Mike Legarth (KF) nfmd.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
