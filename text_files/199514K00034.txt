Nr BTL 34 Betænkning over Forslag til lov om ændring af ligningsloven (Begrænsning  

 af fradragsretten for løbende ydelser)   

 Nr L 34 1989-90, 1. samling (L-L9) Afgivet af Skatteudvalget Afgivet: 19951122 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Der er af et mindretal stillet et ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse uændret.
 Et mindretal (Enhedslistens medlem af udvalget) indstiller  

 lovforslaget til vedtagelse med det af mindretallet stillede  

 ændringsforslag.
 ÆndringsforslagAf et mindretal (EL):
 Til § 2 1) Paragraffen affattes således:
»Loven har virkning for ensidigt påtagne løbende ydelser til personer  

 eller dødsboer, der påtages den 1. januar 1996 eller senere.« Bemærkninger Til nr. 1 Det foreslås, at lovforslaget alene får virkning for ensidigt  

 påtagne løbende ydelser til personer eller dødsboer (såkaldte  

 forsørgelseskontrakter), der påtages den 1. januar 1996 eller senere.
Derved  

 sikres, at ydelser, der udredes i henhold til en forsørgelseskontrakt, som er  

 indgået inden udgangen af indkomståret 1995, fortsat kan fradrages ved  

 opgørelsen af den skattepligtige indkomst.
Jacob Buksti (S) nfmd.
Pia Gjellerup (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kristian Thulesen Dahl (DF) Fremskridtspartiet havde ikke medlemmer i udvalget.
