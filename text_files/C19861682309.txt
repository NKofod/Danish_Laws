(Til alle amtsråd og Frederiksberg  

 kommunalbestyrelse) Cirkulæret indeholder regler, der er fastsat af undervisningsministeriet i  

 medfør af skolestyrelseslovens § 40, stk. 2 og 3 og er en sammenfatning af  

 bestemmelserne i cirkulæreskrivelse af 20. juli 1978 om leder- og  

 lærerstillinger m.v. ved amtskommunale enkeltfagskurser med senere ændringer  

 samt de regler, der følger af aftalerne af 30. juni 1986 mellem  

 undervisningsministeriet og Lærernes Centralorganisation om tjenestetid,  

 klassificering, befordringsgodtgørelse og godtgørelse for delt tjeneste for  

 tjenestemænd ved amtskommunale enkeltfagskurser samt aftalen af 10. august  

 1983 mellem finansministeriet og Lærernes Centralorganisation om  

 ulempeydelser til tjenestemænd ved amtskommunale enkeltfagskurser.
Cirkulæret omfatter ikke lærere ved hf-undervisning.
Regler vedrørende  

 hf-bestemmelser vil blive udsendt særskilt på et senere tidspunkt.
 Som bilag er optrykt cirkulæreskrivelse af 28. juni 1985 om aflønning,  

 afspadsering af overtimer, afvikling af undertimer og overtimebetaling for  

 tjenestemænd ved amtskommunale enkeltfagskurser.
Opmærksomheden henledes på, at der i ovennævnte cirkulære er henvist til  

 undervisningsministeriets cirkulære af 20. juli 1978, hvis bestemmelser  

 vedrørende fsa/fsu-undervisning nu er ophævet.
Henvisningen i § 3, stk. 2, og  

 § 7, stk. 2, i cirkulære af 28. juni 1985 erstattes hermed af en henvisning  

 til § 14, stk. 1, i cirkulæret af 1. juli 1986 om leder- og lærerstillinger  

 ved amtskommunale enkeltfagskurser.
Henvisningen i § 11, stk. 2, i cirkulære  

 af 28. juni 1985 erstattes af en henvisning til § 27 i cirkulæret af 1. juli  

 1986.
 Oversigt over cirkulærets bestemmelser:
 KAP. 1. NORMERING AF STILLINGER m.v .
§ 1.  Stillingskategorierne § 2.  Lærer/overlærer og timelærer ved  

 fsa/fsu-undervisningen § 3.  Andre lærergrupper ved fsa/fsu-undervisningen § 4.  Viceforstander m.fl.
§ 5.  Lærere m.fl., ansat ved andre institutioner KAP. 2. KLASSIFICERING AF STILLINGER, AFLØNNING m.v .
§ 6.  Lærere § 7.  Timer ved hf-undervisningen § 8.  Viceforstander § 9.  Forstander KAP. 3. ANSÆTTELSE OG AFSKEDIGELSE m.v .
§ 10.  Tjenestemænd og timelærere § 11.  Ansættelsesområde m.v.
§ 12.  Uddannelse og indstilling om ansættelse KAP. 4. TJENESTETID § 13.  Det årlige timetal § 14.  Beregning af løntimetallet § 15.  Undervisningstimer m.v.
§ 16.  Opgaverettelse § 17.  Studie- og erhvervsvejledning § 18.  Faglig vejledning af selvstuderende § 19.  Pædagogisk-administrative opgaver § 20.  Virksomhed som lærerrådsformand § 21.  Tilsyn med samlinger § 22.  Ved det fyldte 60. år § 23.  Undervisning i fag til hf § 24.  Undervisning på ubekvemme tidspunkter § 25.  Ferieforlængelsen § 26.  Ledelse af kurset § 27.  Midlertidige undervisningstimer m.v.
§ 28.  Overtagelse eller afgivelse af  

 undervisningshold § 29.  Overtagelse eller afgivelse af opgaver § 30.  Opgørelse af løntimer KAP. 5. BEREGNING AF ELEVTAL OG ELEVTIMETAL § 31.  Elevtal og elevtimetal § 32.  Elevtal ved opgaverettelse KAP. 6. SÆRLIGE YDELSER § 33.  Natpenge m.v.
§ 34.  Natpenge § 35.  Godtgørelse for delt tjeneste § 36.  Befordringsgodtgørelse § 37.  Timelærere m.fl.'s krav på særlige ydelser KAP. 7. PENSIONSFORHOLD OG ØVRIGE ANSÆTTELSESVILKÅR § 38.  Pensionsforhold § 39.  Øvrige ansættelsesvilkår KAP. 8. ÆNDRING AF NORMERING OG KLASSIFICERING § 40.  Tidspunkt for normering og klassificering § 41.  Oprykning til højere og nedrykning til lavere  

 lønramme KAP. 9. OPTAGELSE PÅ PLANEN FOR AMTSKOMMUNENS SKOLEVÆSEN M.V.
§ 42 KAP. 10. IKRAFTTRÆDEN § 43 KAP. 1. NORMERING AF STILLINGER m.v.
 Stillingskategorierne .
§ 1 . Ved hvert amtskommunalt enkeltfagskursus normeres en stilling som  

 leder med stillingsbetegnelsen forstander.
Stillingen normeres som en  

 tjenestemandsstilling.
 Stk. 2 . Ved kurser med hf-undervisning tilforordnes i 5 år en rektor til  

 bistand for en nyudnævnt forstander, medmindre denne opfylder betingelserne  

 for at være rektor for et kursus til højere forberedelseseksamen.
 Stk. 3 . Der kan efter kursernes størrelse og undervisningsområde tillige  

 normeres tjenestemandsstillinger som lærer/overlærer og viceforstander samt  

 stillinger som timelærer (ved fsa/fsu~ undervisningen).
 Lærer/overlærer og timelærer ved fsa/fsu-undervisningen.
 § 2. Ved normering af tjenestemandsstillinger som lærer/overlærer og  

 stillinger som timelærer lægges følgende årlige timetal til grund:
 1. Det årlige lærertimetal ved fsa/fsu-undervisningen,  

 jfr. § 15.
 2. Timetillæg til timetallet i henhold til gældende  

 regler, (jfr. §§ 16-25) bortset fra timetillæg for ledelse af kurset, som  

 ydes til forstander- og viceforstanderstillinger, jfr. § 26, stk. 1.
 3. Nedsat tjenestetid mod tilsvarende nedsættelse af  

 lønnen, der er bevilget lærere ved kurset for hele kursusåret.
 4. Timer, som er tillagt de i § 1 nævnte stillinger  

 ved andre undervisningsinstitutioner m.v. i henhold til særlige aftaler, der  

 er indgået eller godkendt af undervisningsministeriet.
 5. Overtimer, som overføres fra forudgående kursusår,  

 jfr. § 30.
 6. Undertimer, som er tillagt lærere ved kursusårets  

 begyndelse.
 Følgende timer fradrages:
 7. Det antal undervisningstimer, som er tillagt  

 forstander- og viceforstanderstillinger inden for det pligtige timetal.
 8. Timer, tillagt lærere m.fl. med hovedstilling ved  

 andre undervisningsinstitutioner m.v.
 9. Det antal faste overtimer, som er tillagt lærere  

 ved kursusårets begyndelse.
 10. Undertimer, som skal overføres fra det forudgående  

 kursusår, jfr. § 30.
Stk. 2. Antallet af stillinger som lærer/overlærer kan højst udgøre 1 for  

 hver 1080 timer af 75 pct. af det efter stk. 1 beregnede timetal.
Normeres  

 der undtagelsesvis stillinger med et lavere timetal end 1080 løntimer årlig,  

 kan antallet af stillinger forhøjes tilsvarende.
 Stk. 3. Der kan normeres stillinger som timelærer inden for det timetal,  

 der er til rest, efter at normeringerne i henhold til stk. 2 er gennemført.  

 Stillingerne bør normalt normeres med fuldt timetal, men der kan normeres  

 stillinger med lavere timetal, dog kun undtagelsesvis under halvt timetal.
 Andre lærergrupper ved fsa/fsu-undervisning .
 § 3 . Undervisningstimer kan endvidere tillægges lærere, ansat ved andre  

 undervisningsinstitutioner m.v., og der kan i særlige tilfælde ansættes  

 timelønnede lærere.
 Stk. 2. Til tjeneste under fravær blandt tjenestemænd og timelærere kan  

 der ansættes årsvikarer, månedslønnede vikarer og timelønnede vikarer efter  

 de for folkeskolen gældende regler. Årsvikarer kan tillige ansættes for et  

 semester.
 Viceforstander m.fl.
 § 4 . Ved kurser, hvis samlede elevtimetal overstiger 100.000 timer  

 årlig, kan der normeres 1 stilling som viceforstander (souschef).
 Stk. 2 . Ved kurser med 1 eller flere geografisk adskilte  

 kursusafdelinger kan der tillige normeres 1 stilling som viceforstander for  

 hver kursusafdeling med mere end 100.000 elevtimer årlig som bistand for  

 forstanderen til varetagelse af pædagogisk- administrative opgaver ved  

 kursusafdelingen.
 Stk. 3 . Ved kursusafdelinger med færre end 100.000 elevtimer årlig kan  

 de i stk. 2 nævnte opgaver tillægges en lærer/overlærer eller timelærer ved  

 afdelingen.
Stk. 4. Det er en betingelse for normering af de i stk. 1 og 2 nævnte  

 stillinger eller for at tillægge en lærer de i stk. 3 nævnte opgaver, at  

 undervisningsvirksomheden i de sidste 2 kursusår før normeringen har opfyldt  

 de fastsatte timetalskrav.
Såfremt særlige forhold gør sig gældende, kan der  

 med undervisningsministeriets godkendelse gøres undtagelse herfra.
 Lærere m.fl. ansat ved andre undervisninqsinstitutioner m.v.
 ( kombinationsbeskæftigelse ).
 § 5 . Undervisningstimer ved kurset, der tillægges lærere m.f1. ansat ved  

 andre undervisningsinstitutioner m.v., skal i videst muligt omfang indregnes  

 i vedkommende lærers pligtige timetal i hovedstillingen.
 KAP. 2. KLASSIFICERING AF STILLINGER, AFLØNNING M.V .
 Lærere .
 § 6 . Stillinger som lærer/overlærer og timelærer henføres til samme  

 lønrammer som de tilsvarende stillinger i folkeskolen og på samme vilkår.
 Stk. 2 . Til lærere der, jfr. § 4, stk. 3, overtager pædagogisk  

 administrative opgaver ved en kursusafdeling, ydes - ud over timetillæg -  

 følgende særlige tillæg:
--------------------------------------------------------------------~ --------------------------------------------------------------------~ Stk. 3. De i § 3, stk. 1, nævnte timelønnede lærere aflønnes efter  

 finansministeriets cirkulærer om vederlæggelse af timelønnet undervisning,  

 timelønsats IV, og om vederlæggelse af censorvirksomhed sats D.
 Stk. 4 . Årsvikarer, månedslønnede vikarer og timelønnede vikarer  

 aflønnes efter de regler, der gælder for folkeskolens tilsvarende  

 lærergrupper.
§ 7 . Overtager en lærer/overlærer eller en timelærer timer ved hf~  

 undervisningen, ydes et tillæg på 23,75 kr. (pr. 1. april 1983) for hver  

 løntime, der indgår i den pågældendes løntimetal for denne undervisning, jfr.  

 § 23. Tillægget, der højst kan ydes for 540 timer årlig, reguleres som  

 særligt tillæg.
Samme tillæg ydes til forstandere og viceforstandere i  

 lønramme 30 eller lavere lønrammer.
 Viceforstander .
 § 8 . Stillinger som viceforstander (souschef) klassificeres således:
--------------------------------------------------------------------~ --------------------------------------------------------------------~ Stk. 2.  Stillinger som viceforstander ved en  

 kursusafdeling klassificeres efter skalaen i stk. 1 på grundlag af de årlige  

 samlede elevtimetal ved kursusafdelingen.
 Forstander .
 § 9 . Stillinger som forstander klassificeres således:.
--------------------------------------------------------------------~ KAP. 3. ANSÆTTELSE OG AFSKEDIGELSE M.V .
 § 10 . For ansættelse og afskedigelse af tjenestemænd og timelærere, jfr.  

 § 1, gælder reglerne i lov om styrelsen af kommunernes skolevæsen og af  

 virksomhed efter lov om fritidsundervisning m.v., § 40, stk. 3, jfr. § 7,  

 stk. 1 og 3-4. De i medfør af disse regler fastsatte bestemmelser for  

 folkeskolen finder tilsvarende anvendelse med de afvigelser, der følger af  

 kursernes særlige forhold.
 Stk. 2. For de i § 3 nævnte timelønnede lærere gælder bestemmelserne i  

 finansministeriets cirkulære om vederlæggelse m.v. af timelønnet  

 undervisning.
 Stk. 3 . Årsvikarer, månedslønnede og timelønnede vikarer er omfattet af  

 de regler, der er gældende for de tilsvarende lærergrupper i folkeskolen.
 Ansættelsesområde m.v .
 § 11 . Tjenestemænd ved kurserne ansættes ved amtskommunens/kommunens  

 skolevæsen og undervisningsvirksomhed m.v.
 Stk. 2 . De for folkeskolens tjenestemænd fastsatte regler om  

 ansættelsesområder finder tilsvarende anvendelse for forstandere,  

 viceforstandere, overlærere og lærere, jfr. undervisningsministeriets  

 cirkulære af 4. oktober 1976 om ansættelsesområder for folkeskolens  

 tjenestemænd, idet stillinger som forstander og viceforstander svarer til  

 stillinger som skoleinspektør, henholdsvis viceskoleinspektør.
 Uddannelse og indstilling om ansættelse.
 § 12 . Tjenestemænd og timelærere samt de i § 3 nævnte lærere skal have  

 gennemgået uddannelsen til lærer i folkeskolen eller ved anden uddannelse  

 eller undervisningsvirksomhed have opnået faglige og pædagogiske  

 kvalifikationer til at undervise i de fag, som de er ansat til at undervise  

 i.
 Stk. 2 . Forstandere og viceforstandere skal desuden have pædagogisk  

 erfaring og administrativ indsigt ved undervisning af voksne.
 KAP. 4. TJENESTETID .
 Det årlige timetal .
 § 13 . Det pligtige timetal for en tjenestemand fastsættes til 1080  

 løntimer årlig, jfr. § 14.
 Stk. 2 . Det i stk. 1 nævnte timetal er fastsat under hensyntagen til, at  

 det påhviler tjenestemanden at udføre en række opgaver uden for den egentlige  

 undervisning og forberedelsen til denne, herunder bl.a.
deltagelse i lærerrådsmøder, etablering og opretholdelse af fagligt og tværfagligt samarbejde mellem  

 lærerne, medvirken ved forskellige pædagogisk-administrative funktioner, medvirken ved løsning af sociale opgaver vedrørende eleverne samt af  

 elevdemokratiske opgaver, tilrettelægning og gennemførelse af prøver og eksaminer, medvirken ved gennemførelse af ekskursioner, udførelse af censorvirksomhed.
 Stk. 3 . Tjenestemanden har endvidere pligt til i et omfang, svarende til  

 indtil 4 dage pr. år at stå til rådighed for kurset til deltagelse i  

 pædagogiske kurser og planlægningsmøder m.v.
 Stk. 4. Timelærere er omfattet af de for tjenestemænd gældende  

 tjenestetidsregler.
 Beregning af løntimetallet .
 § 14 . Løntimetallet beregnes ved sammentælling af:
 1. Undervisningstimer, jfr. § 15 og § 23 og timetillæg  

 for følgende opgaver m.v.:
 2. Opgaverettelse, jfr. § 16.
 3. Studie- og erhvervsvejledning, jfr. § 17.
 4. Faglig vejledning af selvstuderende, jfr. § 18.
 5. Pædagogisk-administrative opgaver, jfr. § 19.
 6. Virksomhed som lærerrådsformand, jfr. § 20.
 7. Tilsyn med fysik/kemisamling og biologisamling,  

 jfr. § 21.
 8. Ved det fyldte 60. år, jfr. § 22.
 9. Undervisning i fag til hf, jfr. § 23.
 10. Undervisning på ubekvemme tidspunkter, jfr. § 24.
 11. Ferieforlængelsen, jfr. § 25.
 12. Ledelse af kurset, jfr. § 26.
 13. Overførte timer, jfr. § 30.
 14. Fradrag af overførte undertimer, jfr. § 30.
 Stk. 2. De i stk. 1, nr. 3-7 og 12 nævnte timetillæg kan højst udgøre 880  

 løntimer årlig.
Stk. 3 . Det tillagte løntimetal i henhold til stk. 1 kan ved  

 planlægningen af kursusåret ikke overstige 1260 løntimer og må for lærere med  

 fuldt pligtigt timetal ikke være mindre end 1020 løntimer, medmindre  

 ansættelsesmyndigheden, hvor der foreligger særlige omstændigheder, i det  

 konkrete tilfælde dispenserer herfra.
For forstandere, der afvikler pligtige  

 undervisningstimer som midlertidige timer, jfr. § 27, stk. 6, kan det  

 tillagte løntimetal i henhold til stk. 1, dog være mindre end 1020 løntimer.
 Stk. 4. Såfremt tjenestemanden overtager midlertidige timer m.v. eller  

 permanent overtager eller afgiver undervisningshold eller opgaver, for hvilke  

 der ydes timetillæg, indregnes dette i løntimetallet efter bestemmelserne i  

 §§ 27, 28 og 29.
Stk. 5 . De i § 15 fastsatte timetal og de i § 16 fastsatte timetillæg er  

 angivet med det samlede antal løntimer, som tillægges tjenestemanden for  

 gennemførelse af undervisning m.v. af et elevhold i et fag.
Er undervisningen  

 i faget tilrettelagt over 2 eller flere kursusår, fordeles løntimerne  

 forholdsmæssigt over kursusfagets forløb.
 Undervisninqstimer m.v .
 § 15 . Undervisningen af et elevhold indgår i tjenestemandens løntimetal  

 med det nedenfor ud for hvert fag anførte antal timer, hvori er inkluderet  

 den tid, som medgår til forberedelse til og afholdelse af afgangsprøver m.v.
--------------------------------------------------------------------~ --------------------------------------------------------------------~ Stk. 2. Det for eleverne fastsatte antal undervisningtimer fremgår af de  

 af undervisningministeriet om prøveforberedende enkeltfagsundervisning m.v.  

 for voksne fastsatte bestemmelser.
Såfremt de heri angivne timetal fraviges  

 med mere end 5 pct., skal der indgås særskilt aftale om det løntimetal, der  

 skal tillægges læreren.
 Stk. 3 . Hver undervisningstime er normalt på 45 minutter med tilhørende  

 frikvarter på 10 minutter.
 Stk. 4. Undervisning af et elevhold for selvstuderende indgår i  

 tjenestemandens løntimetal med samme andel af de i stk. 1 nævnte timetal, som  

 de tillagte timer udgør af elevernes timetal i henhold til de herom fastsatte  

 regler.
 Opgaverettelse .
 § 16 . For opgaverettelse ydes nedennævnte timetillæg for et elevholds  

 samtlige timer i følgende fag:
--------------------------------------------------------------------~ --------------------------------------------------------------------~ Stk. 2. Det er en forudsætning for ydelse af timetillæg efter stk. 1, at  

 der i de nævnte fag udarbejdes skriftlige opgaver, der skal rettes af  

 tjenestemanden uden for undervisningstiden.
 Studie- og erhvervsvejledning .
 § 17 . For studie- og erhvervsvejledning ydes timetillæg med 2 løntimer  

 årlig pr. elev, der deltager i fsa/fsu-undervisningen, jfr. § 31. Tillægget  

 fordeles mellem de tjenestemænd, der varetager disse opgaver, jfr. de herom  

 fastsatte regler for tiden cirkulære af 4. november 1980 om studie- og  

 erhvervsvejledning, § 4.
 Faglig vejledning af selvstuderende .
 § 18 . For faglig vejledning af selvstuderende ydes et timetillæg på 2  

 løntimer årlig for hver selvstuderende i hvert fag.
 Tillægget ydes ikke, hvis vejledningen sker som egentlig undervisning på  

 hold.
 Pædagogisk-administrative opgaver .
 § 19 . For varetagelse af pædagogisk-administrative opgaver ved en  

 kursusafdeling, jfr. § 4, stk. 3, ydes timetillæg efter følgende skala:
--------------------------------------------------------------------~ --------------------------------------------------------------------~ Virksomhed som lærerrådsformand .
 § 20 . For virksomhed som lærerrådsformand ydes timetillæg for hvert  

 kursusår efter følgende skala:
--------------------------------------------------------------------~ --------------------------------------------------------------------~ Tilsyn med samlinger.
 § 21 . For varetagelse af tilsyn med fysik/kemisamling ydes følgende  

 timetillæg:
 Stk. 2 . Timetillæg for varetagelse af tilsyn med biologisamling udgør  

 halvdelen af timetillægget for fysik/kemisamling, jfr. stk. 1.
 Stk. 3. Såfremt kursus råder over flere samlinger, beregnes holdtallet  

 for hver samling ved division af de samlede holdtal med antallet af  

 samlinger.
 Stk. 4 . Tillægget for tilsyn med flere samlinger fordeles mellem de  

 lærere, der varetager det omhandlede tilsyn.
VED DET FYLDTE 60. ÅR § 22 . Fra begyndelsen af kursusåret i det kalenderår, i hvilken  

 tjenestemanden fylder 60 år, ydes der et timetillæg på 0,20 løntime årligt  

 pr. time beregnet efter § 15 og de i § 23 beregnede løntimer.
 Stk. 2. For forstandere, der afvikler pligtige årlige undervisningstimer  

 som midlertidige timer, jfr. § 27, stk. 6, ydes timetillægget tillige som  

 0,20 løntime pr. varetaget midlertidig undervisningstime.
 Undervisninq i fag til hf .
 § 23 . Overtager en tjenestemand undervisningstimer ved hf~  

 undervisningen, ydes for hver af de herved beregnede løntimer et timetillæg  

 på 0,23 løntime.
 Undervisning på ubekvemme tidspunkter .
§ 24 . For hver undervisningstime, der udføres i tiden kl. 17-24, ydes et  

 timetillæg på 0,05 løntime.
Samme timetillæg ydes for hver undervisningstime,  

 der udføres i tiden kl. 14-17, såfremt mindst halvdelen af undervisningen den  

 pågældende dag ligger efter kl. 17.
 Ferieforlængelsen .
 § 25 . Til tjenestemænd med fuldt pligtigt timetal ydes et timetillæg på  

 23,76 løntime i det årlige løntimetal.
 Stk. 2. Til øvrige tjenestemænd ydes et timetillæg på 0,022 løntime årlig  

 pr. løntime, der for kursusåret er tillagt tjenestemanden før indregning af  

 timetillægget, dog højst for 1080 løntimer.
 Ledelse af kurset .
 § 26 . For ledelse af kurset eller varetagelse af pædagogisk~  

 administrative opgaver ved dette eller ved en kursusafdeling ydes der  

 forstandere og viceforstandere timetillæg for hvert kursusår efter følgende  

 skala:
--------------------------------------------------------------------~ --------------------------------------------------------------------~ Stk. 2 . Timetillægget til viceforstandere skal mindst udgøre 200 timer  

 årlig.
Stk. 3 . Timetillæg til forstander og viceforstander (souschef) beregnes  

 på grundlag af de samlede elevtimer ved kurset, incl. kursusafdelinger.  

 Timetillæg til viceforstander ved en kursusafdeling beregnes efter de samlede  

 elevtimer ved afdelingen.
I særlige tilfælde kan der med  

 undervisningsministeriets godkendelse gøres undtagelse herfra.
Stk. 4 . De i stk. 1 fastsatte timetillæg for ledelse af kursus m.v. og  

 de i § 19 fastsatte timetillæg er beregnet under hensyntagen til, at dette  

 arbejde er omfattet af de for administrativt personale gældende  

 arbejdstidsnormer.
Det er endvidere forudsat, at der til kurset er knyttet  

 fornøden kontorhjælp efter amtsrådets bestemmelse.
 Midlertidige undervisningstimer m.v.
§ 27 . Som midlertidige timer betegnes undervisningstimer og timetillæg,  

 som tillægges en tjenestemand i løbet af kursusåret udover det årlige timetal  

 incl. timetillæg m.v.
Midlertidige timer kan tillægges som enkeltstående  

 timer (tilfældige vikartimer) eller for perioder (dog ikke for resten af  

 kursusåret eller for resten af holdets forløb, jfr. § 28 og 29).
 Stk. 2 . Overtager tjenestemanden undervisningen af et elevhold som  

 midlertidige timer, indgår hver undervisningstime i tjenestemandens  

 løntimetal med 1 time.
 Midlertidige skemalagte timer til studie- og erhvervsvejledning af under  

 en kalenderuges varighed indgår i tjenestemandens løntimetal for hver  

 skemalagt time med 1 løntime.
Stk. 3 . Er der til midlertidige timer knyttet timetillæg for  

 opgaverettelse, ydes dette timetillæg alene, såfremt timerne overtages i  

 mindst 4 kalenderuger i sammenhæng.
Timetillægget ydes med en brøkdel af det  

 årlige timetillæg for hver hele kalenderuge, timerne er overtaget.
Brøkdelen  

 fastsættes som een ud af det antal undervisningsuger, som undervisningen er  

 tilrettelagt over.
 Stk. 4. Skal en tjenestemand virke som eksaminator for et elevhold, for  

 hvilket han ikke har varetaget undervisningen i det pågældende fag i hele  

 kursusåret, eller ikke har fået tillagt denne undervisning permanent, jfr. §  

 28, tillægges der ham det antal timer, der medgår til forberedelse til og  

 afholdelse af afgangsprøverne.
Stk. 5. Pålægges det midlertidigt en tjenestemand at overtage en eller  

 flere af de i §§ 17, 19-21 og 26, stk. 1, nævnte opgaver m.v. for en  

 fraværende og samtlige de til virksomheden knyttede opgaver af mindst en  

 kalenderuges varighed, ydes et timetillæg pr. kursusdag på 1/200 af det  

 årlige timetillæg, der er tillagt den fraværende for udførelse af de  

 omhandlede opgaver.
Der ydes dog kun timetillæg for midlertidig funktion som  

 lærerrådsformand, såfremt hvervet varetages mindst 4 kalenderuger i  

 sammenhæng, og beregnes kun for hele kalenderuger og ikke for sommerferien.  

 Såfremt den pågældende i denne anledning måtte blive frigjort for eventuelle  

 undervisningstimer m.v., modregnes disse.
 Stk. 6 . Forstandere med timetillæg for ledelse af kursus på 600 løntimer  

 og derover kan afvikle indtil 200 undervisningstimer ved at overtage indtil  

 200 midlertidige timer, fordelt over kursusåret.
Stk. 7. I de tilfælde, hvor permanent bortfald af skematimer m.v., jfr. §  

 28, stk. 3 og 4, ikke modsvares af en nedsættelse af det årlige løntimetal,  

 er tjenestemanden for hele timer forpligtet til at læse midlertidige  

 undervisningstimer m.v. på fastlagte tidspunkter i skemaet fra den 1. i den  

 efter bortfaldet følgende måned.
Sådanne timer indregnes ikke i  

 årsopgørelsen.
 Stk. 8 . Løntimer efter stk. 1-6 indregnes i tjenestemandens årlige  

 løntimetal.
 Overtagelse eller afgivelse af undervisningshold (Permanent  

  forhøjelse/nedsættelse i løbet af kursusåret).
§ 28 . Overtager tjenestemanden undervisningen af et elevhold for resten  

 af holdets forløb, indgår undervisningen i tjenestemandens løntimetal med en  

 brøkdel af de i § 15, stk. 1, nævnte timetal for hver hele kalenderuge, der  

 resterer i forløbet.
Brøkdelen fastsættes som een ud af det antal  

 undervisningsuger, som undervisningen er tilrettelagt over.
De herved  

 tillagte antal timer kan dog ikke udgøre et mindre antal end det antal timer,  

 der tillægges efter § 27, stk. 2 og 4.
 Stk. 2 . Er der til timer, der overtages som nævnt under stk. 1, knyttet  

 timetillæg for opgaverettelse, ydes dette timetillæg med samme brøkdel som  

 nævnt under stk. 1 af det årlige timetillæg.
Stk. 3. Afgiver tjenestemanden undervisningen af et elevhold for resten  

 af holdets forløb, fradrages undervisningen i tjenestemandens løntimetal med  

 en brøkdel af de i § 15, stk. 1, nævnte timetal for hver hele kalenderuge,  

 der resterer i forløbet.
Brøkdelen fastsættes som een ud af det antal  

 undervisningsuger, som undervisningen er tilrettelagt over. (Vedrørende  

 forpligtelse til at læse midlertidige timer se § 27, stk. 7).
 Stk. 4. Er der til timerne, der afgives, som nævnt under stk. 3,  

 timetillæg for opgaverettelse, fradrages dette timetillæg med samme brøkdel  

 som nævnt under stk. 3 af det årlige timetillæg. (Vedrørende forpligtelse til  

 at læse midlertidige timer se § 27, stk. 7).
 Overtaqelse eller afgivelse af opgaver . (Permanent  

 forhøjelse/nedsættelse).
 § 29 . Overtager tjenestemanden en eller flere af de i §§ 17, 19-21 og  

 26, stk. 1, nævnte opgaver m.v. for resten af et kursusår, ydes et timetillæg  

 pr. kursusdag, der resterer i kursusåret, på 1/200 af det årlige timetillæg,  

 der er tillagt for udførelsen af de omhandlede opgaver.
 Stk. 2. Afgiver tjenestemanden en eller flere af de i §§ 17, 19-21 og 26,  

 stk. 1, nævnte opgaver m.v. for resten af et kursusår, fradrages pr.  

 kursusdag, der resterer i kursusåret, 1/200 af det årlige timetillæg, der er  

 tillagt for udførelsen af de omhandlede opgaver.
 Stk. 3 . Ved opgørelsen af antal kursusdage indgår hver hele  

 kalendermåned med 22 kursusdage og hver hele kalenderuge med 5 kursusdage,  

 dog fraregnet ferie- og helligdage.
 Opgørelse af løntimer .
 § 30 . Løntimetallet opgøres ved udløbet af hvert kursusår.
 Stk. 2 . Overstiger det opgjorte løntimetal 1080, afspadseres eller  

 vederlægges de fremkomne overtimer efter de herom fastsatte regler, jfr. for  

 tiden cirkulæreskrivelse af 28. juni 1985.
 Stk. 3 . Er det opgjorte årlige løntimetal mindre end 1080 timer,  

 overføres de fremkomne undertimer til det efterfølgende kursusår efter de  

 herom fastsatte regler, jfr. for tiden cirkulæreskrivelse af 28. juni 1985.  

 Hvis det opgjorte løntimetal er mindre end 1020, regnes med 1020.
Stk. 4 . Fratræder en tjenestemand sin stilling ved amtskommunens  

 skolevæsen i løbet af et kursusår, foretages på fratrædelsestidspunktet den i  

 § 14, stk. 1, nævnte beregning af løntimetallet, jfr. §§ 27 og 28, stk. 3 og  

 4 og § 29, stk. 2. Såfremt der i løntimetallet indgår overførte overtimer som  

 afspadseres, jfr. stk. 2, indgår timerne med samme brøkdel som nævnt under §  

 28, stk. 1, hvortil for lærer/overlærere uden aldersreduktion lægges 2/3 af  

 de herved resterende overførte overtimer.
For forstandere uden  

 aldersreduktion tillægges 4/5 af de resterende overførte overtimer.
For  

 tjenestemænd med aldersreduktion tillægges de resterende overførte overtimer  

 uden fradrag.
Overstiger det således beregnede løntimetal 108 løntimer  

 multipliceret med antallet af hele kalendermåneder, der er forløbet fra 1.  

 september til fratrædelsestidspunktet, vederlægges de overskydende timer  

 efter de herom fastsatte regler, jfr. for tiden cirkulæreskrivelse af 28.  

 juni 1985.
Stk. 5 . Tiltræder en tjenestemand sin stilling ved amtskommunens  

 skolevæsen i løbet af et kursusår, foretages ved udløbet af kursusåret den i  

 § 14, stk. 1, nævnte beregning af løntimetallet, jfr. §§ 27, 28, stk. 1 og 2,  

 og § 29, stk. 1. Overstiger det således beregnede løntimetal 108 løntimer  

 multipliceret med antallet af hele kalendermåneder, der er forløbet fra  

 tiltrædelsestidspunktet til 30. juni, afspadseres eller vederlægges de  

 fremkomne overtimer efter de derom fastsatte regler.
Er det således beregnede  

 løntimetal mindre end 108 løntimer multipliceret med antallet af  

 kalendermåneder, der er forløbet fra tiltrædelsestidspunktet til 30. juni,  

 overføres de fremkomne undertimer til det efterfølgende kursusår efter de  

 herom fastsatte regler, jfr. for tiden cirkulære af 28. juni 1985.
 Stk. 6. Bestemmelsen i stk. 4 og 5 finder tilsvarende anvendelse ved  

 tjenestefrihed for resten af kursusåret og ved genoptagelse af tjenesten i  

 løbet af kursusåret.
 KAP. 5. BEREGNING AF ELEVTAL OG ELEVTIMETAL .
 Elevtal og elevtimetal .
 § 31 . Elevtallet i et kursusår fastsættes til det antal elever, som har  

 deltaget i undervisningen inden 4. undervisningsuge i kursusfagets forløb  

 eller, ved to- eller flerårige kursusfag, inden 4. undervisningsuge i  

 kursusåret.
 Stk. 2. Det beregnede elevtal anvendes ved fastsættelse af timetillæg for  

 studie- og erhvervsvejledning, jfr. § 17.
Stk. 3 . Elevtimetallet i et kursusår beregnes ved at multiplicere  

 elevtallet efter stk. 1 for det enkelte hold (fag) med det timetal, som er  

 tillagt læreren for undervisning m.v. af holdet i det pågældende kursusår,  

 jfr. § 15 og de for undervisning til hf gældende regler.
Det samlede årlige  

 elevtimetal ved kurset eller kursusafdelingen er summen af de således  

 beregnede timetal.
 Stk. 4 . Det beregnede samlede elevtimetal anvendes ved normering og  

 klassificering af stillinger og ved fastsættelse af timetillæg efter §§ 19,  

 20 og § 26, stk. 1.
 Elevtal ved opgaverettelse .
§ 32 . Ved beregning af timetillæg efter § 16 anvendes det antal elever,  

 som har deltaget i undervisningen inden 4. undervisningsuge af kursusfagets  

 forløb.
Der foretages ikke regulering for eventuel ændring i elevtallet under  

 kursusfagets forløb.
 KAP. 6. SÆRLIGE YDELSER .
 § 33 . For hver skemalagt undervisningstime på ubekvemme tidspunkter ydes  

 godtgørelse for 1 time efter de for statstjenestemænd gældende regler, for  

 tiden finansministeriets cirkulære af 28. marts 1983 om natpenge m.v.
 Stk. 2 . For deltagelse efter kl. 18.00 i studierejser og ekskursioner,  

 der er godkendt af amtsrådet, ydes der et beløb pr. dag pr. lærer, som udgør  

 21,50 kr., såfremt der deltager 1-2 ansatte pr. hold og 17,65 kr., såfremt  

 der deltager 3 eller flere ansatte pr. hold.
 Stk. 3 . For deltagelse i studierejser og ekskursioner, der er godkendt  

 af amtsrådet, på lørdage, søn- og helligdage, grundlovsdag og juleaftensdag,  

 ydes der godtgørelse efter de for statens tjenestemænd gældende regler på  

 grundlag af et timetal, der fastsættes af amtsrådet.
Stk. 4 . De nævnte beløb dyrtidsreguleres.
Regulering finder sted pr. 1.  

 april og 1. oktober på grundlag af reguleringspristallet for henholdsvis  

 januar og juli.
Pr. 1. oktober 1980 udgjorde dyrtidstillægget henholdsvis  

 3,85 kr. og 3,20 kr.
Beløbene reguleres herudover med henholdsvis 45 øre og  

 35 øre for hver fulde 3 points' udsving i reguleringspristallet (januar 1980  

 = 100) ud over 103, dog med et reguleringsbeløb på henholdsvis 20 øre og 15  

 øre for så vidt angår dyrtidsregulering på grundlag af reguleringspristallet  

 for januar 1983 og følgende pristal til og med reguleringspristallet for  

 januar 1987.
 § 34 . For deltagelse i møder af over 1 times varighed efter kl. 17.00 i  

 repræsentantskab, kursusnævn og andre af amtsrådet nedsatte udvalg ydes der  

 de pågældende et beløb på 20,20 kr. pr. møde.
Stk. 2 . Det nævnte beløb dyrtidsreguleres.
Regulering finder sted pr. 1.  

 april og 1. oktober på grundlag af reguleringspristallet for henholdsvis  

 januar og juli.
Pr. 1. oktober 1980 udgjorde dyrtidstillægget 3,20 kr.  

 Beløbet reguleres herudover med 40 øre for hver fulde 3 points' udsving i  

 reguleringspristallet (januar 1980 = 100) ud over 103, dog med et  

 reguleringsbeløb på 20 øre for så vidt angår dyrtidsregulering på grundlag af  

 reguleringspristallet for januar 1983 og følgende pristal til og med  

 reguleringspristallet for januar 1987.
 Stk. 3. Ud over godtgørelse efter §§ 33 og 34 tilkommer der ikke  

 tjenestemænd anden betaling for tjeneste på ubekvemme tidspunkter.
 Godtgørelse for delt tjeneste .
 § 35 . Tjenestemænd, hvis undervisning ved amtskommunale enkeltfagskurser  

 på samme dag er delt i 3 dele, eller hvis undervisning er delt, således at  

 den strækker sig ud over 11 timer, regnet fra første undervisningtimes  

 begyndelse til sidste undervisningstimes afslutning, oppebærer godtgørelse  

 herfor efter de for statens tjenestemænd gældende regler.
 Befordringsgodtgørelse .
§ 36 . Tjenestemænd, der på samme dag har undervisning på 2 geografisk  

 adskilte kurser eller kursusafdelinger som led i deres tjenestemandsstilling,  

 oppebærer befordringsgodtgørelse efter de for statens tjenestemænd gældende  

 regler.
Efter amtsrådets bestemmelse kan der endvidere i andre tilfælde ydes  

 tjenestemænd befordringsgodtgørelse efter de nævnte regler.
 § 37 . Timelærere, årsvikarer og månedslønnede vikarer er omfattet af de  

 for tjenestemænd gældende regler om særlige ydelser.
 KAP. 7. PENSIONSFORHOLD OG ØVRIGE ANSÆTTELSESVILKÅR.  Pensionsforhold .
 § 38 . Tjenestemænd, der er ansat i de i § 1 nævnte  

 tjenestemandsstillinger, er omfattet af de bestemmelser i lov om tjenestemænd  

 i staten, folkeskolen og folkekirken, som er gældende for folkeskolens  

 tjenestemænd, og pension ydes efter de for sådanne tjenestemænd gældende  

 regler.
 Stk. 2. Til timelærere ydes fra 1. april 1986 pension efter de for  

 timelærere i folkeskolen gældende regler.
 Øvrige ansættelsesvilkår .
§ 39 . For tjenestemænd og timelærere gælder i øvrigt de samme regler,  

 som er gældende for folkeskolens tilsvarende personalegrupper.
Tilsvarende  

 gælder for årsvikarer, månedslønnede vikarer og timelønnede vikarer, idet dog  

 tjenestetiden opgøres efter de her gældende regler.
 Stk. 2. For timelønnede lærere, jfr. § 3, gælder reglerne i  

 finansministeriets cirkulære om vederlæggelse m.v. af timelønnet  

 undervisning.
 KAP. 8. ÆNDRING AF NORMERING OG KLASSIFICERING .
 Tidspunkt for normering oq klassificering .
 § 40 . Normering og klassificering foretages hvert år pr. 1. august.  

 Normeringsberegningerne i henhold til § 2 kan efter amtsrådets bestemmelse  

 foretages for det enkelte kursus eller for samtlige kurser under eet.
 Stk. 2 . Ved kurser, hvor ganske særlige forhold gør sig gældende, kan  

 der med undervisningsministeriets godkendelse ske afvigelser fra de fastsatte  

 regler om normering.
 Oprykning til højere og nedrykning til lavere lønramme .
§ 41 . Oprykning til højere lønramme eller opnåelse af større særligt  

 tillæg i henhold til § 6, stk. 2, og §§ 8 og 9 er betinget af, at  

 undervisningsvirksomheden ved kurset i de seneste 2 kursusår før  

 omklassificeringen har opfyldt de nævnte timetalskrav.
Såfremt særlige  

 forhold gør sig gældende, kan der med undervisningsministeries godkendelse  

 gøres undtagelse fra kravet om 2 kursusår.
Stk. 2 . Nedrykning til lavere lønramme og nedrykning til lavere særligt  

 tillæg gennemføres først ved ledighed i stillingen.
Særligt tillæg til  

 forstandere i lønramme 18/24/26 og til lærere/overlærere i lønrammerne  

 13/21/23/24, reguleres dog hvert år pr. 1. august på grundlag af det  

 gennemsnitlige samlede elevtimetal for de 2 forudgående kursusår.
Fra 1.  

 april 1986 bortfalder dog reguleringen hvert år pr. 1. august af særligt  

 tillæg til forstandere.
 KAP. 9. OPTAGELSE PÅ PLANEN FOR AMTSKOMMUNENS SKOLEVÆSEN M.V .
 § 42 . Stillinger som forstander, viceforstander, lærer/overlærer og  

 timelærer opføres på planen for amtskommunens skolevæsen og  

 undervisningsvirksomhed m.v. med angivelse af antal og klassificering.
 Stk. 2 . På planen opføres endvidere det for kursusåret beregnede antal  

 timer, der bestrides af lærere m.f1., ansat ved andre  

 undervisningsinstitutioner m.v. (kombinationsbeskæftigede) samt af  

 timelønnede lærere.
 Stk. 3. For tjenestemænd og timelærere, der er ansat i normerede  

 stillinger ved kurset, anføres, i hvilket omfang det pligtige løntimetal  

 opfyldes ved undervisning m.v. ved andre institutioner.
 Stk. 4 . Er der til kurset knyttet tilforordnet rektor, anføres oplysning  

 herom på planen.
 KAP. 10. IKRAFTTRÆDEN .
 § 43 . Cirkulæret har virkning fra den 1. august 1985.  

 Omklassificeringerne i § 6, stk. 1, og §§ 8 og 9 har dog virkning allerede  

 fra den 1. april 1985.
 Stk. 2. Følgende bestemmelser ophæves:
 1. Cirkulæreskrivelse af 20. juli 1978 om leder- og  

 lærerstillinger m.v. ved amtskommunale enkeltfagskurser. (Bortset fra hf~  

 bestemmelserne).
 2. Cirkulæreskrivelse af 29. september 1978 om enkelte  

 lønspørgsmål m.v. ved amtskommunale enkeltfagskurser.
 3. Cirkulæreskrivelse af 30. oktober 1979 om ændring  

 af overtimebetalingen m.v. ved de amtskommunale enkeltfagskurser.
 4. Cirkulæreskrivelse af 11. august 1981 om timetillæg  

 på grund af ferieforlængelsen til tjenestemænd ved amtskommunale  

 enkeltfagskurser.
 5. Cirkulæreskrivelse af 12. juli 1982 om ændring af  

 af afspadseringstillægget samt ændring af timetillæg for undervisning på  

 ubekvemme tidspunkter for lærere m.f1. på fsa/fsu-niveau ved amtskommunale  

 enkeltfagskurser.
 6. Cirkulære af 17. juni 1983 om ændring af reglerne  

 om klassificering af tjenestemandstillinger på fsa/fsu-niveau ved de  

 amtskommunale enkeltfagskurser.
 7. Cirkulæreskrivelse af 21. juni 1983 om afspadsering  

 af overtimer på fsa/fsu-niveau ved de amtskommunale enkeltfagskurser.
 8. Cirkulæreskrivelse af 8. juli 1983 om timetillæg  

 for visse tilsynsopgaver for lærere på fsa/fsu-niveau ved amtskommunale  

 enkeltfagskurser.
 9. Cirkulæreskrivelse af 2. januar 1984 om  

 ulempeydelser til tjenestemænd på fsa/fsu-niveau ved amtskommunale  

 enkeltfagskurser.
 10. Cirkulæreskrivelse af 19. marts 1984 om timelærere  

 og vikarer på fsa/fsu-niveau ved de amtskommunale enkeltfagskurser.
 11. Cirkulæreskrivelse af 4. maj 1984 om afspadsering  

 af overtimer på fsa/fsu-niveau ved amtskommunale enkeltfagskursus.
Undervisningsministeriet, den 1. juli  

 1986 P. m. v.
 e. b.
Susanne Boe fm.
 Bilag.
 Bilag udeladt, er ophævet.
