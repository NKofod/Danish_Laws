 Vejledning om § 4 i lov om butikstid m.v.
Indledende bemærkninger 1.1.	Butikker skal ifølge lov om butikstid m.v. holdes  

 lukket fra lørdag kl. 17.00 til mandag kl. 6.00, helligdage samt  

 juleaftensdag og grundlovsdag.
Dette kaldes den generelle lukketid.
 1.2.	Fra dette udgangspunkt gælder nogle  

 undtagelsesbestemmelser.
1.3.	Butikker, der kan dokumentere en forventet årlig  

 omsætning på under 13,3 mio. kr. (1998-tal), ekskl. moms og  

 tobaksafgifter, kan holde åbent i den generelle lukketid.
Butikker, der  

 ikke kan dokumentere den forventede årlige omsætning, eller som  

 udelukkende eller hovedsagelig sælger udvalgsvarer, er udelukket fra at  

 holde åbent i denne periode 1.4.	Den forventede årlige omsætning skal  

 opgøres for den enkelte butiksenhed og således ikke f.eks. for  

 en hel butikskæde eller lignende.
 1.5.	Opgørelsen af omsætningen er uafhængig  

 af, om butikken har skiftet ejer i perioden, medmindre butikken herved  

 væsentligt har ændret karakter.
Krav til dokumentation 2.1.	For butikker, hvis omsætning ligger under  

 omsætningsgrænsen på 13,3 mio. kr., er det indehaverens  

 eget valg, hvorvidt han ønsker at gøre brug af  

 undtagelsesbestemmelsen og holde åbent i den generelle lukketid.
Det er  

 derfor også den enkelte butiksindehaver, der selv skal kunne  

 dokumentere, at butikkens forventede årlige omsætning ikke  

 overstiger omsætningsgrænsen.
 2.2.	Butikken skal altid umiddelbart kunne tilvejebringe  

 dokumentation for butikkens forventede årlige omsætning, så  

 politiet kan kontrollere dokumentationen.
2.3.	Der stilles ikke krav om, at dokumentation kun kan ske  

 på bestemte måder.
Der kan dog være forskel på  

 dokumentationen alt afhængig af, om der er tale om nye eller  

 eksisterende butikker.
2.4.	For eksisterende butikker opgøres den  

 forventede årlige omsætning ved en realistisk vurdering på  

 grundlag af butikkens tidligere omsætning.
Som bilag til vejledningen  

 er optaget et skema som eksempel på, hvordan dokumentationen kan  

 udarbejdes.
Skemaets værdi som dokumentation er afhængig af den  

 erklæring, som skal underskrives af en statsautoriseret eller  

 registreret revisor.
Skemaet, og dermed revisors erklæring herpå,  

 har et andet og mere snævert sigte end de erklæringer, der er  

 omfattet af "Erklæringsbekendtgørelsen"  

 (bekendtgørelse nr. 90 af 22. februar 1996 om statsautoriserede og  

 registrerede revisorers erklæringer m.v.). Derfor har styrelsen fundet  

 det hensigtsmæssigt at fravige erklæringsbekendtgørelsen,  

 således at den på skemaet fortrykte standarderklæring er  

 tilstrækkelig.
Er omsætningen under omsætningsgrænsen, kan en  

 tilstrækkelig dokumentation også være reviderede  

 årsregnskaber fra tidligere år, hvis de angiver butikkens  

 omsætning, eller en revisorerklæring om størrelsen af  

 butikkens omsætning i det/de foregående år.
Revisors  

 påtegning på årsregnskabet eller særskilt  

 erklæring herom skal være udfærdiget af en statsautoriseret  

 eller registreret revisor.
2.5.	For nye butikker vurderes den forventede  

 årlige omsætning på baggrund af et budget.
Budgettet skal  

 være realistisk og bygge på en berettiget forventning om  

 omsætningen.
En tilstrækkelig dokumentation for, at der er tale  

 om et realistisk budget, kan eventuelt være en revisorerklæring  

 fra en statsautoriseret revisor eller registreret revisor om, hvilken  

 omsætning butikkens budget er baseret på.
Når en butik har  

 været åben i 3 måneder, bør den realiserede  

 omsætning i den forløbne periode inddrages i en endelig  

 vurdering af, hvorvidt de opstillede budgetter har været realistiske,  

 eller om butikken fremover skal overholde den generelle lukketid.
2.6.	Forventningerne til omsætningen bygger på en  

 individuel vurdering og har derfor ikke nødvendigvis noget med  

 arealstørrelsen at gøre.
Placering, tilkørselsforhold,  

 åbningstider, antal varenumre, kundeunderlag, den  

 konkurrencemæssige situation m.m. kan alt sammen spille ind på  

 omsætningen.
 2.7.	Hvis politiet ikke finder den tilvejebragte dokumentation  

 tilstrækkelig, kan sagen indbringes for domstolene.
3-års reglen 3.1.	Hvis det   uanset at der er fremlagt et realistisk budget,  

 der bygger på en berettiget forventning - i løbet af året  

 bliver klart, at butikkens omsætning på trods heraf vil overstige  

 omsætningsgrænsen, skal man ikke korrigere budgetterne, og  

 butikken er ikke automatisk afskåret fra at kunne benytte  

 undtagelsesreglen fremover.
3.2.	En eventuel overskridelse i ét år vil dog  

 indvirke på det realistiske budget, der skal lægges for det  

 kommende år.
Hvis omsætningen viser en tydeligt stigende tendens  

 eller måske klart overstiger grænsen, vil det være meget  

 vanskeligt at dokumentere, at forventningerne til det kommende års  

 omsætning er så pessimistiske, at man kan fastholde et budget  

 på under 13,3 mio. kr.
3.3.	Hvis en butiksindehaver fortsat ønsker at kunne  

 holde åbent i den generelle lukketid, kan vedkommende vælge at  

 begrænse butikkens åbningstid eller fjerne en række  

 varenumre eller på anden måde sikre, at butikkens omsætning  

 ikke overstiger den tilladte grænse.
Der er således ikke  

 efter loven fri adgang til at overstige omsætningsgrænsen i 3  

 på hinanden følgende år.
Den forventede årlige omsætning 4.1.	Den forventede årlige omsætning opgøres  

 som butikkens detailsalg med fradrag af moms og salgsrabatter.
Ved  

 salgsrabatter forstås en rabat, der er erhvervet på  

 købstidspunktet.
Desuden kan punktafgiften på tobaksvarer  

 trækkes fra, hvis den kan dokumenteres.
 4.2.	Omsætningen fra varer, der er omfattet af lovens § 3,  

 stk. 1, skal ikke medregnes i den forventede årlige omsætning, da  

 salg af disse varer ikke er omfattet af lukketiden. § 3, stk. 1, er optrykt  

 som bilag.
4.3.	Heller ikke omsætning, der stammer fra  

 udførelse af tjenesteydelser, skal medregnes i den forventede  

 årlige omsætning.
Det drejer sig f.eks. om omsætning fra  

 bilvask, fremkaldelse af film, udlejningsvirksomhed og salg af billetter,  

 lodsedler, totalisatorvirksomhed, tips, lotto og lignende.
 4.4.	Hvis butikken vil holde åbent i den generelle  

 lukketid, og butikkens omsætning overstiger 13,3 mio. kr., skal  

 omsætning fra varer og tjenesteydelser, der ikke skal indgå i  

 vurderingen af den forventede årlige omsætning, kunne  

 dokumenteres særskilt f.eks. ved registrering på kasseapparat  

 eller ved fremlæggelse af indkøbsfaktura.
Udvalgsvarebutikker 5.1.	Hvis der opstår tvivl om, hvorvidt en butik  

 udelukkende eller hovedsagelig sælger udvalgsvarer, og dermed ikke er  

 omfattet af undtagelsen i lovens § 4, stk. 1, skal butikken særskilt  

 kunne dokumentere omsætningen af udvalgsvarer, f.eks. ved registrering  

 på kasseapparat eller ved fremlæggelse af  

 indkøbsfaktura.
 5.2.	Ved udvalgsvarer forstås varer, der bliver ved med at  

 eksistere samtidig med brugen, og som først går til grunde efter  

 en nedslidning over en længere periode, det vil sige langvarige  

 forbrugsgoder som f.eks. hårde hvidevarer, elektronikvarer, tekstiler  

 og møbler.
5.3.	Erhvervsministeren har i et svar til Folketingets  

 Erhvervsudvalg defineret "hovedsagelig" således: "Ordet  

 "hovedsagelig" indeholder et skøn.
Grænserne for dette  

 skøn må fastlægges af domstolene.
Det følger dog af  

 sagens natur, at der mindst må være tale om et salg på mere  

 end 50% udvalgsvarer, før der kan være tale om  

 "hovedsagelig". En butik, hvor under halvdelen af omsætningen  

 udgøres af udvalgsvarer, vil derfor være omfattet af  

 undtagelsen, hvis den i øvrigt opfylder betingelserne  

 herfor." Sanktioner 6.1.	Loven giver mulighed for, at man ved en overtrædelse  

 af bestemmelsen, kan idømmes en omsætningsbaseret bøde,  

 med mindre retten vælger at konfiskere det opnåede  

 udbytte.
Ophævelsesbestemmelser 7.1.	Vejledning nr. 87 af 22. juni 1995 om § 4, stk. 3, i lov om  

 butikstid m.v. ophæves.
Erhvervs- og Selskabsstyrelsen, den 1. juli  

 1998 Ole Blöndal /Niels Anker Ring Bilag § 3, stk. 1, i lov nr. 371 af 14. juni 1995 om butikstid  

 m.v.:
 § 1, stk. 1, gælder ikke for salg af følgende varer:
1)	Brændsel 2)	Motorkøretøjer, traktorer, landbrugs- og  

 entreprenørmaskiner, skibe og luftfartøjer samt brændstof  

 og tilbehør hertil.
 3)	Lystbåde, campingvogne, telte og andet lejrudstyr.
 4)	Planter, blomster, kranse og genstande, der har karakter af  

 tilbehør hertil, samt i øvrigt havebrugsvarer.
 5)	Husdyr.
 6)	Løsøre, der afhændes ved tvangsauktion eller er  

 indleveret fra et bo og afhændes ved frivillig offentlig  

 auktion.
Bilag Dokumentation af butikkens omsætning til brug for politiet ved kontrol i butikken Butik:_________________________________________________ Butikkens adresse:_______________________________________ Indehavers navn og adresse:________________________________ SIDSTE REGNSKABSÅRS OMSÆTNING (excl. moms) (Tallet kan f.eks. hentes fra virksomhedens  

 årsregnskab, opgørelser i henhold til bogføringsloven,  

 eller årsregnskab opgjort efter skattemæssige  

 regnskabsprincipper).
FRADRAG AF PUNKTAFGIFTER FOR TOBAKSVARER FRADRAG AF OMSÆTNING FRA VARER OMFATTET AF § 3, STK. 1, I LOV OM  

 BUTIKSTID -Brændsel -Motorkøretøjer, traktorer, landbrugs- og  

 entreprenørmaskiner, skibe og luftfartøjer samt brændstof  

 og tilbehør hertil.
-Lystbåde, campingvogne, telte og andet lejrudstyr -Planter, blomster, kranse og genstande, der har karakter af  

 tilbehør hertil, samt i øvrigt havebrugsvarer.
-Husdyr FRADRAG AF OMSÆTNING, DER STAMMER FRA TJENESTEYDELSER, ex.
-Udlejningsvirksomhed, eksempelvis udlejning af video -Omsætning fra bilvask -Salg af billetter, lodsedler, totalisatorvirksomhed, tips, lotto,  

 o.l.
 -Fremkaldelse af film, m.m.
OMSÆTNING I ALT I PERIODEN __________________ Dato:
 Indehavers  

 underskrift:
