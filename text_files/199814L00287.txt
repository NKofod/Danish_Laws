Betænkning afgivet af Boligudvalget den  

 2. februar 1999 Betænkning over Forslag til lov om ændring af lov om  

 udstykning og anden registrering af matriklen samt lov om  

 landinspektørvirksomhed m.m.
(Privatisering af de sønderjyske  

 landinspektørkontorer) Udvalget har behandlet lovforslaget i nogle møder  

 og har herunder stillet spørgsmål til by- og boligministeren,  

 som denne har besvaret skriftligt.
 Endvidere har udvalget modtaget en skriftlig henvendelse  

 fra Tønder Kommune.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse uændret.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
Mindretallet har noteret sig, at der fra 1991 til 1997 er  

 udført et omfattende stykke arbejde for at det sønderjyske  

 basismateriale nu svarer til standarden for resten af landet.
Samtidig hermed  

 har personalet præsteret en ekstraordinær indsats for en  

 modernisering, hvilket har resulteret i, at Sønderjyllands  

 Matrikelvæsen befinder sig i førerfeltet inden for  

 matrikelvæsenet.
Givetvis har medarbejderstaben håbet på at  

 bevare deres arbejdsplads, og produktiviteten her er øget med 40 pct.  

 i de seneste 5 år, så der er hverken brug for privatisering eller  

 fordanskning.
 Mindretallet finder, at København og Frederiksberg  

 har et velfungerende selvstændigt matrikelvæsen, der fungerer som  

 en integreret del at det kommunale system, og i det lys forekommer det  

 overflødigt at privatisere i Sønderjylland.
 Direktør Peter Jacobsen fra Kort- og  

 Matrikelstyrelsen har formuleret det så udmærket:  

 Sønderjyllands Matrikel er »et effektivt  

 alternativ til det matrikulære system i det øvrige land«.
 I øvrigt må mindretallet konstatere, at der  

 efter ministerens besvarelse af spørgsmål 15, dateret den 29.  

 januar 1999, stadig er flere uafklarede personalespørgsmål.
 Lone Møller (S)  

Ole Hækkerup (S)
Lissa Mathiasen (S) nfmd.  

René Skau Johansen (S)
Lars Kramer Mikkelsen (S) 
Pernille Frahm (SF)
Annie Lunde Hansen (CD)
Dorit Myltoft (RV)
Keld Albrechtsen (EL) Gyda Kongsted (V)
 Rikke Hvilshøj (V)
Karsten Nonbo (V) Kirsten Jacobsen (FP)
John Vinther (KF) Gitte Seeberg (KF)
Egil Møller (DF)   

 Flemming Kofod-Svendsen (KFR)  fmd.
