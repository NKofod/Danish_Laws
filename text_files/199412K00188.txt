Nr LSF 188 Forslag til Lov om ændring af lov om administration af Det Europæiske  

 Fællesskabs forordninger om markedsordninger for landbrugsvarer m.v.
Fremsat af landbrugs- og fiskeriministeren (Henrik Dam Kristensen) den 7. marts 1995 Vedtaget ved tredjebehandling den 18. maj 1995 Lov nr. 399 af 14/06/1995 § 1 I lov om administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 462 af  

 26. maj 1994, foretages følgende ændringer:
 1. § 6, stk. 2 , ophæves, og i stedet indsættes:
»Stk. 2. Landbrugs- og Fiskeriministeriet modtager fra  

 Skatteministeriet en andel af de midler, som indbetales til statskassen i  

 henhold til lov om afgift af bekæmpelsesmidler.
Midlerne indgår i to  

 promilleafgiftsfonde henholdsvis for landbruget og for gartneribruget og  

 frugtavlen, jf. dog § 7, stk. 2. Landbrugs- og fiskeriministeren kan bestemme  

 fordelingen mellem promilleafgiftsfondene af den del af afgiftsmidlerne, som  

 skal indgå i fondene.
Stk. 3. Andelen af de i stk. 2 nævnte offentlige midler fastsættes  

 af Skatteministeriet for det kommende finansår som et årligt beløb, der  

 svarer til 4,3 promille af den afgiftspligtige grundværdi på landbrugs- og  

 gartneriejendomme m.v. bortset fra de afgiftspligtige grundværdier, der er  

 fastsat for stuehuse med tilhørende grund og have.« Stk. 3 bliver herefter stk. 4.
 2. § 6, stk. 3 , der bliver stk. 4, affattes således:
»Stk. 4. Landbrugs- og fiskeriministeren fastsætter de  

 nærmere regler om indbetalingen af de i stk. 1 omhandlede offentlige  

 midler.« § 2 Landbrugs- og fiskeriministeren fastsætter tidspunktet for lovens  

 ikrafttræden.
Loven kan dog tidligst træde i kraft den 1. januar 1996.
Oprindeligt fremsat forslag I lov om administration af Det Europæiske Fællesskabs forordninger om markedsordninger for landbrugsvarer m.v., jf. lovbekendtgørelse nr.
 462 af 26. maj 1994, foretages følgende ændringer:
§ 1 1. § 6, stk. 2 , ophæves, og i stedet indsættes:
»Stk. 2. Landbrugs- og Fiskeriministeriet modtager fra  

 Skatteministeriet en andel af de midler, som indbetales til statskassen i  

 henhold til lov om afgift af bekæmpelsesmidler.
Midlerne indgår i to  

 promilleafgiftsfonde henholdsvis for landbruget og for gartneribruget og  

 frugtavlen, jf. dog § 7, stk. 2. Landbrugs- og fiskeriministeren kan bestemme  

 fordelingen mellem promilleafgiftsfondene af den del af afgiftsmidlerne, som  

 skal indgå i fondene.
Stk. 3. Andelen af de i stk. 2 nævnte offentlige midler fastsættes  

 af Skatteministeriet som et årligt beløb, der svarer til 4,3 promille af den  

 afgiftspligtige grundværdi på landbrugs- og gartneriejendomme m.v., bortset  

 fra de afgiftspligtige grundværdier, der er fastsat for stuehuse med  

 tilhørende grund og have, for det kommende finansår.« Stk. 3 bliver herefter stk. 4.
 2. § 6, stk. 3 , der bliver stk. 4, affattes således:
»Stk. 4. Landbrugs- og fiskeriministeren fastsætter de  

 nærmere regler om indbetalingen af de i stk. 1 omhandlede offentlige  

 midler.« § 2 Stk. 1. Landbrugs- og fiskeriministeren fastsætter tidspunktet for  

 lovens ikrafttræden.
Loven kan dog tidligst træde i kraft den 1. januar 1996.
Bemærkninger til lovforslaget Almindelige bemærkninger 1. Indledning Nærværende forslag til ændring af lov om administration af Det Europæiske  

 Fællesskabs forordninger om markedsordninger for landbrugsvarer m.v. (i det  

 følgende kaldet bemyndigelsesloven) skal ses i sammenhæng med de samtidig  

 hermed fremsatte forslag til lov om afgift af bekæmpelsesmidler  

 (skatteministeren) og forslag til lov om ændring af lov om beskatning til  

 kommunerne af faste ejendomme, jf. lovbekendtgørelse nr. 808 af 4. december  

 1990, som senest ændret ved lov nr. 1084 af 22. december 1993  

 (indenrigsministeren).
 Forslaget vedrører en ændring i finansieringsgrundlaget for de såkaldte  

 promilleafgiftsfonde m.v.
2. De nugældende regler Efter den nugældende ordning indgår den del af den amtskommunale  

 grundskyld af landbrugs- og gartneriejendomme mv., som indbetales til  

 statskassen, hovedsageligt i fonde.
Der er tale om 4,3 promille af den  

 afgiftspligtige grundværdi, svarende til et samlet provenu i 1994 på ialt  

 179,2 mill.kr.
I finansloven for 1995 er der skønnet et provenu på ialt 178 mill.kr.
På  

 grundlag af foreløbige opgørelser forventes provenuet dog kun at ville udgøre  

 ca. 170 mill.kr.
Provenuet af disse såkaldte promillemidler er hidtil  

 indbetalt fra kommunerne til Landbrugs-og Fiskeriministeriet (finanslovskonto  

 § 24.). Ministeriet har i overensstemmelse med bemyndigelseslovens § 6, stk.  

 2 overført hovedparten af midlerne til henholdsvis Promilleafgiftsfonden  

 (landbrug) og Promilleafgiftsfonden for frugtavlen og gartneribruget, idet  

 ministeriet i overensstemmelse med lovens § 7, stk. 2 har anvendt en del af  

 provenuet til støtte til miljøforbedrende investeringer i mindre landbrug på  

 finanslovskonto § 24.23.45. Ministeren kan endvidere bestemme, at en del af  

 midlerne kan anvendes til betaling af omkostningerne ved kontrollen med  

 overholdelsen af de i bemyndigelseslovens § 1 nævnte forordninger.
Den  

 sidstnævnte hjemmel er for tiden ikke udnyttet.
3. Lovforslagets hovedpunkter I forbindelse med forslaget til lov om afgift af bekæmpelsesmidler  

 foreslås en betinget nedsættelse (suspension) af indbetalingen af  

 amtskommunal grundskyld til statskassen på de nævnte 4,3 promille.
Den  

 amtskommunale grundskyld for landbrugs- og gartneriejendomme m.v. (eksklusive  

 stuehuse med tilhørende grund og have) vil således efter forslaget til  

 ændring af lov om beskatning til kommunerne af faste ejendomme fremover  

 skulle udskrives med en reduceret sats på 5,7 promille.
For øvrige ejendomme  

 opretholdes udskrivningssatsen på 10 promille.
Samtidig foreslås, at  

 promilleafgiftsfondene og Landbrugs- og Fiskeriministeriet kompenseres for  

 bortfaldet af grundskyldsindtægterne (de 4,3 promille) ved i stedet at få  

 overført en andel af provenuet fra den foreslåede afgift af  

 bekæmpelsesmidler.
Den til Landbrugs- og Fiskeriministeriet overførte andel  

 af afgiften af bekæmpelsesmidler skal fremover svare til den hidtidige  

 overførsel af amtskommunal grundskyld (promillemidler) til statskassen.
Det  

 er ifølge Skatteministeriet usikkert, hvor meget en afgift af  

 bekæmpelsesmidler netto vil indbringe, men det kan skønsmæssigt anslås, at  

 merprovenuet i forhold til den hidtidige afgift af bekæmpelsesmidler vil  

 udgøre et beløb mindst i den størrelsesorden, som hidtil er indgået til  

 statskassen i form af amtskommunal grundskyld.
Beløbet vil blive overført fra  

 Skatteministeriet (finanslovskonto § 38).
 Den del af provenuet, som samlet skal tilbageføres til jordbrugserhvervet  

 som sådant, vil være et beløb svarende til provenuet af afgiften af  

 bekæmpelsesmidler reduceret med et beløb svarende til provenuet fra de  

 hidtidige afgifter ( 45 mill.kr. i 1996 og 50 mill. kr. i årene fremover).
Hvis nettoprovenuet af afgiften af bekæmpelsesmidler overstiger det  

 samlede provenue, som ellers ville være indgået til Landbrugs- og  

 Fiskeriministeriet i form af amtskommunal grundskyld efter de nugældende  

 regler (forventeligt et beløb på ca. 170 mill.kr.), vil landbrugs- og  

 fiskeriministeren optage drøftelser med jordbrugets organisationer om,  

 hvorledes det overskydende beløb kan tilbageføres til de enkelte jordbrug.
I  

 disse drøftelser vil indgå, om en del af midlerne kan anvendes til at sikre  

 mindre vandforsyningsanlæg og enkeltindvindingsanlæg.
Såfremt nettoprovenuet fra bekæmpelsesmiddelafgiften bliver lavere end  

 forventet, forudsættes det, at suspensionen af den amtskommunale grundskyld  

 på landbrugs- og gartneriejendomme m.v. formindskes tilsvarende ved lov.  

 Merprovenuet fra pesticidafgiften anslås til 215 mill.kr. årligt.
Suspension  

 af 4,3 promille forventes i 1996 at udgøre ca. 170 mill.kr.
Det skønnes  

 derfor ikke sandsynligt, at det efter 1996, hvor provenuet kan være påvirket  

 af hamstring, vil blive aktuelt at reducere suspensionen af  

 ejendomsskatterne.
Såfremt det alligevel måtte blive tilfældet, vil der  

 skulle udarbejdes lovforslag om ændring af ejendomsskatterne.
I den  

 sammenhæng vil landbrugets organisationer blive hørt, således at erhvervets  

 situation i lyset af det lavere pesticidforbrug vil kunne indgå.
 Der henvises i øvrigt til det samtidig fremsatte lovforslag om afgift af  

 bekæmpelsesmidler (skatteministeren), hvor der i bemærkningerne gives en  

 nærmere beskrivelse af, hvorledes afgiftsprovenuet vil blive opgjort og  

 tilbageført.
Promilleafgiftsfonde - formål og fremtidigt finansieringsgrundlag Promilleafgiftsfondene er oprettet i henhold til bemyndigelsesloven.  

 Fondenes midler anvendes i overensstemmelse med loven til finansiering af  

 foranstaltninger i forbindelse med afsætningsfremme, forskning og forsøg,  

 produktudvikling, rådgivning, uddannelse, sygdomsforebyggelse,  

 sygdomsbekæmpelse og kontrol samt i øvrigt til foranstaltninger, som  

 landbrugs- og fiskeriministeren giver tilladelse til.
Midlerne anvendes  

 endvidere til dækning af omkostningerne ved kontrol med midlernes korrekte  

 anvendelse, jf. bemyndigelseslovens § 7, stk. 1.
Efter lovens § 7, stk. 2 kan landbrugs- og fiskeriministeren bestemme, at  

 en del af provenuet af den amtskommunale grundskyld kan anvendes til  

 miljøforbedrende investeringer i landbruget.
Ministeren kan endvidere  

 bestemme, at en del af midlerne kan anvendes til betaling af omkostningerne  

 ved kontrollen med overholdelsen af de i bemyndigelsesloven § 1 nævnte  

 forordninger.
 Efter forslaget vil promilleafgiftsfondene fremover skulle finansieres via  

 en andel af provenuet af den nye afgift af bekæmpelsesmidler.
Det foreslås endvidere, at landbrugs- og fiskeriministeren bemyndiges til  

 at foretage en fordeling af midlerne til fondene.
I forbindelse med den  

 videre overførsel af midlerne til promilleafgiftsfondene forudsættes det, at  

 der skal tages hensyn til den økonomiske nettovirkning på de forskellige  

 sektorer af på den ene side en forhøjet afgift af bekæmpelsesmidler og på den  

 anden side en reduktion af den amtskommunale grundskyld på landbrugs- og  

 gartneriejendomme m.v.
 Det er i øvrigt som hidtil en forudsætning for anvendelsen af midlerne i  

 Promilleafgiftsfonden (landbrug), at hovedparten heraf skal anvendes til  

 fremme af den animalske produktion ud fra den betragtning, at de største  

 muligheder for beskæftigelse og værditilvækst ligger i den animalske sektor.
Tilbageføringen og den ændrede model for finansieringen af  

 promilleafgiftsfondene vil skulle godkendes af EU-Kommissionen efter  

 statsstøttereglerne.
EU-Kommissionens godkendelse skal foreligge inden  

 ikrafttrædelsen.
4. Økonomiske og administrative konsekvenser Forslaget forventes ikke i sig selv at få statsfinansielle konsekvenser  

 eller at ville medføre øgede udgifter for kommuner og amter.
5. Erhvervsøkonomiske og miljømæssige konsekvenser For så vidt angår de erhvervsøkonomiske samt de miljømæssige konsekvenser  

 henvises til bemærkningerne i det samtidig fremsatte forslag til lov om  

 afgift af bekæmpelsesmidler samt til det ligeledes samtidig fremsatte forslag  

 til ændring af loven om beskatning til kommunerne af faste ejendomme.
6. Høring Lovforslaget er samtidig med fremsættelsen sendt til høring hos  

 Landbrugsraadet, De danske Landboforeninger, Dansk Familielandbrug, Dansk  

 Er-hvervsjordbrug, Dansk Industri, Det danske Han-delskammer, Dansk  

 Erhvervsgartnerforening, Dansk Erhvervsfrugtavl, Arbejderbevægelsens  

 Erhvervsråd, Forbrugerrådet, Danske Slagterier, Kødbranchens Fællesråd,  

 Danske Mejeriers Fællesorganisation, Det danske Fjerkræråd, Landbrugets  

 Rådgivningscenter, Dansk Pelsdyravlerforening, Brancherådet for Frø,  

 Fællesudvalget til Kaninavlens Fremme, Gartneribrugets Afsætningsudvalg,  

 Danske Sukkerroedyrkere samt Dansk Skovforening.
Bemærkninger til lovforslagets enkelte bestemmelser Til § 1 Til nr. 1.
De foreslåede ændringer i § 6 vedrører primært en ændret finansiering af  

 promilleafgiftsfondene, idet fondene efter forslaget vil blive finansieret  

 ved overførsel af pesticidafgiftsmidler fra Skatteministeriet.
For så vidt  

 angår henvisningen i § 6, stk. 2 næstsidste punktum til lovens § 7, stk. 2  

 bemærkes, at det herved præciseres at landbrugs- og fiskeriministeren er  

 bemyndiget til at bestemme, at en del af provenuet forlods anvendes til  

 støtte til miljøforbedrende investeringer i landbruget, samt at ministeren  

 ligeledes kan bestemme, at en del af midlerne skal kunne anvendes til  

 betaling af omkostningerne ved kontrollen med overholdelsen af de i  

 bemyndigelseslovens § 1 nævnte forordninger.
Ministeren har en tilsvarende  

 adgang efter de gældende regler.
Den del af afgiftsprovenuet, som efter forslaget skal overføres til  

 Landbrugs- og Fiskeriministeriet fra Skatteministeriet, og som skal tilgå  

 fondene, skal landbrugs-og fiskeriministeren efter forslaget fordele mellem  

 de to promilleafgiftsfonde.
Det forudsættes, at der ved denne fordeling kan  

 tages hensyn til den økonomiske nettobelastning på de forskellige driftsgrene  

 ved henholdsvis forhøjelse af afgiften på bekæmpelsesmidler og samtidig  

 nedsættelse af den amtskommunale grundskyldspromille på landbrugs- og  

 gartneriejendomme m.v.
Afgiftsforslagets økonomiske konsekvenser for gartnerierhvervet kan ikke  

 umiddelbart sammenlignes med konsekvenserne for landbrugserhvervet.  

 Gartnerierne har et relativt stort forbrug af bekæmpelsesmidler målt pr. ha.  

 jordtilliggende.
Selvom gartnerierne har en gennemsnitlig grundværdi som er  

 højere end landbrugets, vil en afgift af bekæmpelsesmidler kombineret med en  

 suspension af 4,3 promille af den amtskommunale grundskyld medføre en  

 manglende kompensation for gartneriejendomme.
På basis af pesticidforbruget i  

 1993 er det skønnet, at denne manglende kompensation udgør ca. 5 mill.kr.  

 Landbrugs- og fiskeriministeren vil ved overførsel af afgiftsprovenuet til de  

 to promilleafgiftsfonde kunne tage hensyn hertil.
Andelen af midlerne, som skal overføres fra Skatteministeriet, skal svare  

 til 4,3 promille af den afgiftspligtige grundværdi på landbrugs- og  

 gartneriejendomme m.v, bortset fra de afgiftspligtige grundværdier, der er  

 fastsat for stuehuse med tilhørende grund og have, for det kommende finansår,  

 jf. den nuværende § 5, stk. 2 og 3 i lov om beskatning til kommunerne af  

 faste ejendomme.
Det beløb, som efter forslaget skal overføres til Landbrugs-  

 og Fiskeriministeriet med henblik på finansiering af promilleafgiftsfondene  

 m.v., vil således svare til den hidtidige statslige tilbageførsel af  

 amtskommunale grundskyldsmidler til landbrugs- og gartnerierhvervet.
Beløbet  

 vil blive beregnet og overført fra Skatteministeriet (finanslovskonto § 38),  

 jf. i øvrigt bemærkningerne til forslaget om afgift af bekæmpelsesmidler,  

 hvor der nærmere er redegjort for tilbageføringssystemet.
 Til nr. 2.
 Reglen indebærer en ophævelse af landbrugs- og fiskeriministerens  

 hidtidige hjemmel til at fastsætte de nærmere regler om indbetalingerne fra  

 kommunerne af en andel af den amtskommunale grundskyld til statskassen.  

 Ministerens adgang til som hidtil at fastsætte de nærmere regler for  

 indbetalingen af produktionsafgifterne, jf. lovens § 6, stk. 1 opretholdes  

 uændret.
Til § 2 Da lovforslaget skal notificeres for EU-Kommissionen, foreslås det, at  

 landbrugs- og fiskeriministeren fastsætter tidspunktet for lovens  

 ikrafttræden.
Dog vil loven tidligst kunne træde i kraft den 1. januar 1996  

 og tidligst den 1. i måneden efter modtagelsen af EU-Kommissionens endelige  

 godkendelse.
Såfremt godkendelse sker efter den 15. i en måned, træder loven  

 i kraft den 15. i den følgende måned.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 1. § 6, stk. 2 ophæves, og i stedet indsættes:
»Stk. 2. Landbrugs- og Fiskeriministeriet modtager fra  

 Skatteministeriet en andel af de midler, som indbetales til statskassen i  

 henhold til lov om afgift af bekæmpelsesmidler.
Midlerne indgår i to  

 promilleafgiftsfonde henholdsvis for landbruget og for gartneribruget og  

 frugtavlen, jf. dog § 7, stk. 2. Landbrugs- og fiskeriministeren kan bestemme  

 fordelingen mellem promilleafgiftsfondene af den del af afgiftsmidlerne, som  

 skal indgå i fondene.
Stk. 3. Andelen af de i stk. 2 nævnte offentlige midler fastsættes  

 af Skatteministeriet som et årligt beløb, der svarer til 4,3 promille af den  

 afgiftspligtige grundværdi på landbrugs- og gartneriejendomme m.v., bortset  

 fra de afgiftspligtige grundværdier, der er fastsat for stuehuse med  

 tilhørende grund og have, for det kommende finansår.« Stk. 3 bliver herefter stk. 4.
 2. § 6, stk. 3, der bliver stk. 4, affattes således:
 »Stk. 4. Landbrugs- og fiskeriministeren fastsætter de  

 nærmere regler om indbetalingen af de i stk. 1 omhandlede offentlige  

 midler«.
§ 6. Landbrugsministeren kan efter indstilling fra de i § 8, stk.  

 1, nævnte bestyrelser og efter indhentet udtalelse fra de i § 2 nævnte udvalg  

 fastsætte regler om betaling af afgifter af landbrugsvarer, der fremstilles  

 her i landet, og om betaling af de samme afgifter af tilsvarende  

 landbrugsvarer, der indføres her til landet, samt om, i hvilket omfang  

 sådanne afgifter skal refunderes for landbrugsvarer, når disse indgår som  

 materiale i industrielt fremstillede varer.
Afgifterne indgår i en fond for  

 hver sektor, hvor opkrævning finder sted.
 Stk. 2. Den del af den amtskommunale grundskyld, der i henhold til  

 lov om beskatning til kommunerne af faste ejendomme indbetales til  

 statskassen, indgår ligeledes i fonde.
 Stk. 3. Landbrugsministeren fastsætter de nærmere regler om  

 indbetalingen af de i stk. 1 og 2, nævnte offentlige midler.
