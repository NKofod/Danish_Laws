Bekendtgørelse om ændring af  

 bekendtgørelse om begrænsning af salg og anvendelse af visse  

 farlige kemiske stoffer og produkter til specielt angivne formål1) § 1 I Miljø- og Energiministeriets bekendtgørelse nr. 1042 af  

 17. december 1997 om begrænsning af salg og anvendelse af visse farlige  

 kemiske stoffer og produkter til specielt angivne formål, foretages  

 følgende ændring:
 1. § 22 affattes således:
» Stk. 2. Salg og anvendelse af kemiske stoffer og  

 produkter, som indeholder organiske tinforbindelser der fungerer som  

 biocider, er forbudt, når disse er bestemt til:
1)	at hindre tilgroning med mikroorganismer, planter eller dyr på  

 skibsskrog, med en total længde på under 25 meter, som defineret  

 i ISO 8866, fartøjer, uanset længde, som hovedsageligt anvendes  

 på indre vandveje eller søer, bure, flåd, net eller andre  

 former for apparatur eller udstyr anvendt i havbrug eller skaldyrsbrug, eller  

 på apparatur eller udstyr nedsænket helt eller delvist i vand, 2)	behandling af industrivand uanset dettes anvendelse.
 Stk. 3. Sådanne stoffer og produkter må kun  

 sælges i emballager indeholdende 20 liter eller mere, og udelukkende  

 til erhvervsmæssige brugere.
Stk. 4. Emballagen til de i stk. 2 og 3 omhandlede  

 stoffer og produkter skal være forsynet med følgende tekst, som  

 skal være letlæselig, og som ikke må kunne udviskes:  

 "Må ikke anvendes på både med en totallængde  

 på under 25 meter eller på både, uanset længde, som  

 hovedsageligt anvendes på indre vandveje og søer, eller på  

 nogen form for apparatur eller udstyr anvendt i havbrug eller  

 skaldyrsbrug". "Forbeholdt erhvervsmæssige  

 brugere".« § 2 Bekendtgørelsen træder i kraft den 1. september 2000.
Miljø- og Energiministeriet, den 22. april  

 2000 Svend Auken /Helge Andreasen 1)   

  Bekendtgørelsen indeholder bestemmelser der gennemfører dele  

 af Kommissionens direktiv 99/51/EF.
