 Til brug ved (amts)kommunens anmodning om refusion af sociale ydelser for  

 1. halvår 1998 sendes vedlagt 6 skemaer (3 pr. kvartal), udarbejdet efter de  

 nugældende regler.
 Skemaerne for 2. halvår 1998 vil blive udsendt senere og indeholde de  

 lovændringer, der træder i kraft pr. 1. juli 1998.
 Skemaet for de kommende 2 kvartaler skal indsendes i et eksemplar inden  

 henholdsvis den 20. november 1997 og den 1. marts 1998.
(Amts)kommuner, der indberetter over internettet, skal indsende en kopi af  

 netskemaet i underskrevet stand, fordi vi endnu mangler den elektroniske  

 underskrift.(* 1) Refusionssystemet forudsætter en nær overensstemmelse mellem de faktiske  

 udgifter og de beløb, kommunen løbende anmelder til refusion.
De løbende  

 anmeldelser skal derfor tilpasses efter de faktiske konstaterede udgifter,  

 således at udgifterne ikke gennem hele året refusionsanmeldes alene på  

 grundlag af årsbudgettet.
 Ministeriet foretager beregninger af kommunens refusion på grundlag af  

 tallene i skemaets kolonne B og C (Anslået udgift indtil kvartalet og  

 forventet udgift i kvartalet). Til orientering får kommunen hvert kvartal  

 tilsendt et EDB-print af de indtastede data og beregninger samt oplysning om  

 fordeling af refusionsbeløbene, således som de anvises i hvert af kvartalets  

 3 måneder.
Ministeriet indtaster kun kolonne A (Årlige udgifter efter budget) i  

 beregningssystemet for 1. kvartal.
Eventuelle reviderede tal i de  

 efterfølgende kvartaler registreres ikke og er til (amts)kommunens interne  

 brug.
 Socialministeriet følger løbende udviklingen i de anmeldte refusioner.  

 Hvis der er en væsentlig stigning i de anmeldte kvartalsbeløb indenfor et  

 eller flere refusionsområder i forhold til udgifterne fra forrige år, vil  

 (amts)kommunen blive bedt om, at der på ny foretages en vurdering af  

 udgifterne.
Til brug for indberetning til internettet vedlægger ministeriet en  

 tilmeldingsblanket, som kan benyttes af de (amts)kommuner der endnu ikke  

 indberetter de sociale refusioner over nettet.
Efter tilmelding vil man  

 snarest få tilsendt et brugernavn og et kodeord samt en grundig vejledning.
 Der henvises i øvrigt til reglerne i Socialministeriets bekendtgørelse om  

 regnskabsaflæggelse og refusion m.m.
 Bemærkninger til de forskellige lovændringer m.m.:
 1. Folketinget har den 30. maj 1997 vedtaget L 270  

 Forslag til lov om ændring af lov om social bistand og lov om dagpenge ved  

 sygdom eller fødsel (Regler om fleksjob mv.). Lovændringen træder i kraft 1.  

 januar 1998.
Lovændringen indebærer for det første, at reglerne om beskyttede  

 enkeltpladser efter 50/50-ordningen til personer, der ikke modtager social  

 pension, erstattes af nye regler om fleksjob.
Løntilskuddet til fleksjob er  

 mere fleksibelt og udgør 1/3, 1/2 eller 2/3 af lønnen afhængig af graden af  

 den nedsatte arbejdsevne.
Desuden ændres finansieringen af løntilskuddet til  

 arbejdsgiveren.
Kommunen får med lovændringen 100 pct. statsrefusion af  

 udgifterne til løntilskud.
Kommunerne skal udelukkende afholde udgifterne til  

 den del af lønnen i et fleksjob, som påhviler kommunen som arbejdsgiver.
Det  

 er således fortsat alene udgiften til løntilskuddet, der skal anmeldes til  

 statsrefusion.
 På skemaet for anmodning om statsrefusion af sociale udgifter er der på  

 denne baggrund oprettet 3 nye konti vedrørende udgifter til løntilskud til  

 fleksjob med 100 pct. statsrefusion:
 5.41.04 Løntilskud på 1/3 af lønnen til personer i fleksjob (§ 49 b).
5.41.05 Løntilskud på 1/2 af lønnen til personer i fleksjob (§ 49 b) 5.41.06 Løntilskud på 2/3 af lønnen til personer i fleksjob (§ 49 b) Da staten refunderer kommunernes udgifter til løntilskud til personer i  

 fleksjob med 100 pct. skal der ikke ske en særskilt kontering af udgifterne  

 til løntilskud til flygtninge i fleksjob.
Personer, som ikke modtager social pension, og som ved lovændringens  

 ikrafttræden den 1. januar 1998 er ansat i individuelt beskyttede  

 enkeltpladser efter 50/50-ordningen, bevarer indtil ansættelsens ophør mindst  

 det hidtidige indtægtsniveau ligesom arbejdsgiveren bevarer mindst det  

 procentvise løntilskud, der hidtil er givet i stillingen.
Udgifter til  

 løntilskud til disse personer anføres på 5.41.05 Løntilskud på 1/2 af lønnen  

 til personer i fleksjob.
Lovændringen indebærer for det andet, at der indføres en ledighedsydelse  

 til personer, som har været ansat 12 måneder i et fleksjob, og som uforskyldt  

 er blevet ledige.
Kommunernes udgifter til ledighedsydelse refunderes med 50  

 pct. af staten.
Udgifterne til ledighedsydelsen er omfattet af de særlige  

 regler om refusion af udgifter vedrørende flygtninge.
 På skemaet for anmodning om statsrefusion af sociale udgifter er der 3  

 konti vedrørende udgifter til ledighedsydelse:
 5.41.02 Ledighedsydelse til flygtninge med 100 pct. refusion (§ 49 d).
 5.41.03 Ledighedsydelse til flygtninge med 75 pct. refusion (§ 49 d).
 5.41.07 Ledighedsydelse med 50 pct. refusion (§ 49 d).
Lovændringen indebærer for det tredje bedre muligheder for at give hjælp  

 til værktøj og arbejdsredskaber.
Hjælpen gives uafhængigt af, om personen  

 opfylder betingelserne for at blive revalideret og uafhængigt af den  

 pågældendes økonomiske forhold.
Staten refunderer kommunernes udgifter til  

 hjælp til værktøj og arbejdsredskaber med 50 pct.
Udgifterne er omfattet af  

 de særlige regler om refusion af udgifter vedrørende flygtninge.
 På skemaet for anmodning om statsrefusion af sociale udgifter er der  

 oprettet en ny konto vedrørende udgifter til værktøj og arbejdsredskaber:
 5.01.12 Hjælp til værktøj og arbejdsredskaber (§ 49 e).
 Som konsekvens heraf ændres desuden den nuværende konto 5.01.01:
 5.01.01. Lønvederlag og hjælp til iværksættelse af selvstændig virksomhed  

 (§ 43, stk. 8 og 9).
 Som konsekvens af lovændringen omfatter kontiene 5.04.02, 5.04.05 og  

 5.04.08 udgifter til flygtninge såvel efter § 43 som efter den nye § 49 e.
 Lovændringen indebærer for det fjerde en omlægning af finansieringen af  

 udgifterne til sygedagpenge til personer i fleksjob.
Efter de gældende bestemmelser afholder private arbejdsgivere udgiften til  

 dagpenge i de første 2 uger.
De følgende 6 uger afholder staten udgifterne.  

 Herefter deler stat og kommune udgifterne med 50 pct. til hver.
De offentlige  

 arbejdsgivere afholder uden refusion udgiften til dagpenge i hele  

 sygeperioden, forudsat at pågældende fortsat er ansat.
Lovændringen betyder, at kommunen til personer i fleksjob hos en privat  

 arbejdsgiver yder dagpenge i de første 2 uger fra 1. hele fraværsdag.  

 Endvidere yder kommunen til personer i fleksjob hos en offentlig arbejdsgiver  

 dagpenge i 8 uger fra 1. hele fraværsdag.
Staten refunderer kommunens  

 udgifter til sygedagpenge til personer i fleksjob i de første 8 uger med 100  

 pct.
Lovændringen indebærer således, at staten finansierer kommunens udgifter  

 til sygedagpenge til personer i fleksjob hos såvel en privat arbejdsgiver som  

 en offentlig arbejdsgiver i de første 8 uger efter 1. fraværsdag.
Udgifter  

 til sygedagpenge til personer i fleksjob hos en privat arbejdsgiver udover de  

 første 8 uger finansieres med 50 pct. af kommunen og 50 pct. af staten.  

 Udgifter til sygedagpenge til personer i fleksjob hos en offentlig  

 arbejdsgiver udover de første 8 uger afholdes af den offentlige arbejdsgiver.  

 Dvs. at efter de første 8 uger gælder de almindelige finansieringsregler for  

 udgifter til sygedagpenge.
Skemaet for anmodning om statsrefusion af sociale udgifter er ikke ændret  

 som følge af denne lovændring.
Kommunens udgifter til sygedagpenge til  

 personer i fleksjob i de første 8 uger efter 1. fraværsdag, som refunderes af  

 staten med 100 pct., anføres på den eksisterende konto 8.52.13 Sygedagpenge  

 (de første 8 uger). Kommunens udgifter til sygedagpenge til personer i  

 fleksjob hos en privat arbejdsgiver udover 8 uger anføres på den eksisterende  

 konto 5.71.03 Sygedagpenge (ud over 8 uger).
 2. Folketinget har den 30. maj 1997 vedtaget L 231  

 Forslag til lov om ændring af lov om social pension og lov om delpension  

 (Tilkendelseskompetence, administration m.v.).
Lovændringen betyder for det første en ændring af finansieringen af  

 kommunernes udgifter til førtidspension efter §§ 14, 16 og 18 til personer  

 mellem 60 og 67 år.
Den statslige refusion af kommunernes udgifter til  

 førtidspension til personer under 67 år fastsættes til 50 pct., mens staten  

 hidtil har refunderet 100 pct. af kommunens udgifter til pension til personer  

 fyldt 60 år. Ændringen trådte i kraft den 12. juni 1997 med virkning for alle  

 pensioner, der tilkendes efter denne dato.
Denne lovændring giver ikke anledning til ændringer i skemaet for  

 anmodning om statsrefusion af sociale udgifter.
De eksisterende konti 5.68.01  

 og 03 for højeste og mellemste førtidspension med 50 pct. refusion og 5.68.02  

 og 04 for forhøjet almindelig førtidspension med 50 pct. skal anvendes til  

 kontering af udgifterne til nye førtidspensionister mellem 60 og 67 år.
De ændrede finansieringsregler gælder også udgifter til forhøjelse af en  

 allerede tilkendt pension.
Såfremt der tilkendes en forhøjelse af en allerede  

 tilkendt pension, afholder staten 50 pct. af udgiften til forhøjelsen.
 De udgifter der skal konteres på henholdsvis konto 5.68.01 og konto  

 5.68.02 er således følgende:
 5.68.01 Højeste og mellemste førtidspension med 50 pct. refusion.
Her registreres udgifter til de af revaliderings- og pensionsnævnene eller  

 af kommunalbestyrelsen tilkendte højeste og mellemste førtidspensioner inden  

 den 12. juni 1997 til personer under 60 år med 50 pct. refusion.
På samme  

 måde registreres også her udgifter til invaliditetsydelse og bistands- og  

 plejetillæg med 50 pct. refusion.
Endvidere registreres her udgifter til højeste og mellemste  

 førtidspensioner til personer under 67 tilkendt fra og med den 12. juni 1997  

 med 50 pct. refusion.
På samme måde registreres også her udgifter til  

 invaliditetsydelse og bistands- og plejetillæg med 50 pct. refusion.
Såfremt der til personer under 60 år er tilkendt en forhøjelse af en  

 pension, som var tilkendt eller indstillet før 1. januar 1992, registreres  

 udgifterne til forhøjelsen ligeledes her.
Såfremt der til personer mellem 60  

 og 67 år er tilkendt en forhøjelse af en pension, som var tilkendt inden 12.  

 juni 1997, registreres udgifterne til forhøjelsen også her.
 5.68.02 Almindelig og forhøjet almindelig førtidspension med 50 pct.  

 refusion.
Her registreres udgifter til de af kommunalbestyrelsen tilkendte forhøjet  

 almindelig førtidspension inden den 12. juni 1997 til personer under 60 år  

 med 50 pct. refusion.
Endvidere registreres udgifter til almindelig og  

 forhøjet almindelig førtidspension til personer under 67 tilkendt fra og med  

 den 12. juni 1997 med 50 pct. refusion.
 Tilbagebetaling af førtidspension med 50 pct. refusion skal modregnes på  

 de respektive konti.
Lovændringen betyder for det andet en ændring af finansieringen af  

 udgifterne til personlige tillæg.
Den statslige refusion af udgifter til  

 personligt tillæg efter § 17, stk. 1 og 3, dvs. til personlige tillæg til  

 pensionister, hvis økonomiske forhold er særlig vanskelige eller ganske  

 særlig vanskelige, ændres fra 75 pct. til 50 pct. med virkning fra 1. januar  

 1998. Samtidig ophæves bestemmelsen om et rådighedsbeløb, således at der ikke  

 længere vil være en maksimumsgrænse for statens refusion af kommunernes  

 udgifter til personlige tillæg efter § 17, stk. 1 og 3.
 Statens refusion af kommunernes udgifter til personlige tillæg til  

 varmeudgifter efter § 17, stk. 2 og til udgifter til petroleum efter § 17,  

 stk. 4 forbliver uændret 75 pct.
Ændringen af finansieringen af udgifterne til personlige tillæg giver ikke  

 anledning til oprettelse af nye konti på skemaet for anmodning om  

 statsrefusion af sociale udgifter.
De eksisterende konti 5.67.01 Personlige  

 tillæg, 5.67.02 Medicintilskud og 5.67.03 Varmetillæg opretholdes med den  

 ændring, at der for de to første konti er tale om 50 pct. statsrefusion, mens  

 der for den sidste konto fortsat er tale om 75 pct. statsrefusion.
 Indenrigsministeriet vil snarest udsende en informationsskrivelse om de  

 nævnte ændringer af Budget- og regnskabssystemet for kommuner og  

 amtskommuner.
 Eventuelle spørgsmål til lovændringerne kan rettes til Per Kampmann på  

 tlf. 3392 4743.
