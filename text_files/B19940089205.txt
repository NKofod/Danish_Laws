(Autorisation m.m. af  

 jordbrugsbedrifter m.fl.) I medfør af § 20 l, stk. 1-3, og § 27 a, stk.4, i lov om støtte til  

 jordbrugets strukturudvikling og til økologisk jordbrug m.v., jvf.  

 lovbekendtgørelse nr. 247 af 11. april 1994, og efter bemyndigelse  

 fastsættes:
 § 1.  En jordbrugsbedrift, der agtes omlagt til  

 økologisk jordbrugsproduktion, skal autoriseres af Plantedirektoratet.
Stk. 2.  Ansøgningen skal indsendes inden den 31. marts  

 det år, omlægningen påbegyndes.
Dog kan ansøgning om autorisation af æg- og  

 fjerkræproduktion indsendes hele året.
Direktoratet meddeler autorisation,  

 når det er konstateret, at produktionen er tilrettelagt og gennemføres efter  

 bestemmelserne i bilag 1, 2 og 3, og at autorisationsgebyr i henhold til  

 bekendtgørelse om betaling for kontrol med autoriserede økologiske  

 jordbrugsbedrifter m.fl. er indbetalt.
 § 2.  Plantedirektoratet kan i særlige tilfælde og på  

 særlige vilkår autorisere jordbrugsbedrifter, der ikke opfylder  

 bestemmelserne i bilag 1 og 3.
 Stk. 2.  Direktoratet kan tillade, at en autoriseret  

 jordbrugsbedrift i et nærmere fastsat tidsrum fraviger betingelserne i bilag  

 1 og 3.
 Stk. 3.  Direktoratet kan under hensyntagen til den  

 tidligere anvendelse af bedriftens arealer forlænge eller forkorte de  

 omlægningsperioder, der er fastsat i bilag 2, nr. 1.
 § 3.  En autoriseret jordbrugsbedrift må først sælge  

 sine produkter som økologiske, når Plantedirektoratet har konstateret, at  

 bedriften opfylder kravene til omlægning i bilag 2, nr.1, og bilag 3, nr.1,  

 og at der er indbetalt autorisationsgebyr i henhold til bekendtgørelse om  

 betaling for kontrol med autoriserede økologiske jordbrugsbedrifter m.fl.
§ 4.  En autoriseret jordbrugsbedrift skal føre  

 regnskab over oprindelsen, arten og mængderne af hjælpestoffer og råvarer  

 samt disses anvendelse og over arten, mængden og modtagerne af alle udgående  

 økologiske produkter.
Oplysning om modtager skal dog ikke foreligge ved  

 direkte salg til den endelige forbruger.
 § 5.  Autoriserede virksomheder, der er registreret i  

 henhold til bekendtgørelserne om hhv. sædekorn, markfrø, grønsagsfrø, planter  

 og foderstoffer, virksomheder, der er autoriseret i henhold til  

 bekendtgørelse om kartofler, samt virksomheder, der fremstiller gødning og  

 jordforbedringsmidler, skal autoriseres særskilt i henhold til denne  

 bekendtgørelse af Plantedirektoratet, hvis de agter at behandle, opbevare og  

 sælge de nævnte produkter som økologiske med henblik på produktion af  

 økologiske jordbrugsprodukter.
 Stk. 2.  Stk. 1 gælder ikke for virksomheder, der alene  

 modtager korn, markfrø, grønsagsfrø og kartofler til behandling forudsat, at  

 det behandlede parti behandles og opbevares adskilt fra andre tilsvarende  

 partier og tilbageleveres til den, der har indleveret partiet til behandling.
 Stk. 3.  Direktoratet meddeler autorisation til  

 virksomheder, der erklærer at ville overholde bestemmelserne i  

 bekendtgørelsen, og som har indbetalt autorisationsgebyr i henhold til  

 bekendtgørelse om betaling for kontrol med autoriserede økologiske  

 jordbrugsbedrifter m.fl.
 Stk. 4.  Autorisation skal være meddelt, inden  

 behandling, opbevaring og salg af økologiske produkter indledes.
Stk. 5.  Autoriserede virksomheder skal føre kontrol med  

 og regnskab over køb, forråd og salg af økologiske produkter med angivelse af  

 art og mængde samt navn og adresse eller autorisationsnummer på afsendere og  

 modtagere af ind- og udgående partier.
Regnskabet skal opbevares i mindst 3  

 år.
 Stk. 6.  Autoriserede virksomheder, der er registreret  

 efter bekendtgørelse om planter, skal angive i den årlige plantefortegnelse,  

 hvilke partier der er økologiske.
 § 6.  En autoriseret sædekorns- eller frøvirksomhed,  

 der anmelder et parti økologisk sædekorn eller frø til fremavl efter  

 bekendtgørelse om hhv. sædekorn, markfrø eller grønsagsfrø, skal i  

 anmeldelsen angive navn, adresse og autorisationsnummer på de autoriserede  

 økologiske jordbrugere, der skal forestå fremavlen.
 § 7.  Sædekorn, markfrø, grønsagsfrø, læggekartofler  

 og planter kan mærkes og sælges som økologiske med henblik på produktion af  

 økologiske produkter, hvis de er avlet på et godkendt økologisk areal.
 Stk. 2.  Produkter nævnt i stk.1 må ikke behandles med  

 kemiske plantebeskyttelsesmidler, herunder bejdsemidler.
 § 8.  Produkter nævnt i § 7, stk. 1, med oprindelse i  

 en medlemsstat af Den Europæiske Union kan sælges, hvis de er fremstillet og  

 mærket efter bestemmelserne i Det Europæiske Fællesskabs rådsforordning (EØF)  

 nr. 2092/91 af 24. juni 1991 om økologisk produktionsmetode for  

 landbrugsprodukter og om angivelse heraf på landbrugsprodukter og  

 levnedsmidler.
 Stk. 2.  Produkter med oprindelse i andre stater end  

 nævnt i stk. 1 kan indføres som økologiske, hvis de har oprindelse i en stat,  

 hvis produktion m.m. af økologiske produkter kan ligestilles med produktion  

 af økologiske produkter her i landet.
 § 9.  Gødning fra husdyr under økologiske  

 produktionsforhold og vegetabilsk materiale fra godkendte økologiske arealer  

 kan sælges med angivelsen » Godkendt til økologisk  

 jordbrugsproduktion«.
 Stk. 2.  Gødninger og jordforbedringsmidler m.m. nævnt i  

 bilag 2, tabel 1, kan sælges med angivelsen »Godkendt til økologisk  

 jordbrugsproduktion i særlige tilfælde«.
 § 10.  Uforarbejdede foderstoffer avlet på et godkendt  

 økologisk areal kan mærkes og sælges som økologisk foder.
 Stk. 2.  Uforarbejdede foderstoffer fra arealer, der i  

 mindst 12 måneder har været dyrket efter principperne i bilag 2, kan indtil  

 den 1. juli 1995 sælges som »omlægningsfoder« og regnes som 50 pct.  

 økologisk foder.
 § 11.  Foderblandinger kan mærkes og sælges som  

 økologiske, hvis mindst 75 pct. af energiindholdet, for så vidt angår en  

 fuldfoderblanding, og mindst 50 pct. af energiindholdet, for så vidt angår en  

 tilskudsfoderblanding, stammer fra vegetabilske råvarer avlet på et godkendt  

 økologisk areal.
 Stk. 2.  Den økologiske oprindelse af råvarer i  

 foderblandinger skal anføres for hver enkelt råvare og skal sammen med  

 angivelsen af de økologiske råvarers andel af det samlede energiindhold  

 angives klart adskilt fra den mærkning, der er foreskrevet i bekendtgørelse  

 om foderstoffer.
 Stk. 3.  Tilsætningsstoffer nævnt i bilag 3, nr.3, må  

 ikke anvendes.
 Stk. 4.  Behandling af foderstoffer med ioniserende  

 stråling er ikke tilladt.
 § 12.  Økologiske produkter omfattet af denne  

 bekendtgørelse skal under fremstilling, behandling, oplagring, transport og  

 salg holdes klart adskilt fra ikke-økologiske produkter og skal være mærket  

 med den ansvarlige virksomheds navn og adresse eller autorisationsnummer.
 § 13.  Autoriserede jordbrugsbedrifter skal hvert år  

 inden den 31. marts skriftligt meddele Plantedirektoratet oplysninger om  

 bedriftens planteproduktion i vækståret, herunder om afgrødesammensætningen  

 og arealforhold i øvrigt, og om husdyrproduktion i den løbende periode 1. maj  

 - 30. april, herunder om husdyrholdets størrelse og sammensætning, samt om  

 forbrug af foderstoffer og hjælpestoffer til produktionen.
 § 14.  Skifter en autoriseret jordbrugsbedrift eller  

 virksomhed ejer, bruger eller ansvarlig driftsleder, eller ophører den med  

 produktion og salg af økologiske produkter, skal Plantedirektoratet  

 underrettes skriftligt herom.
 § 15.  Plantedirektoratet foretager eftersyn af  

 autoriserede jordbrugsbedrifter og virksomheder og af disses regnskaber og  

 forretningsbøger m.m. og udtager prøver af hjælpestoffer og produkter til  

 kontrol med, at produktion og salg sker efter bekendtgørelsen.
 § 16.  Plantedirektoratet udsteder efter anmodning  

 erklæring om, at planteprodukter, der er avlet på et godkendt økologisk  

 areal, og som agtes ført ud af landet, er fremstillet i overensstemmelse med  

 bestemmelserne i bekendtgørelsen.
 § 17.  Bekendtgørelsens bestemmelser om salg gælder  

 også for udbud til salg samt fordeling, levering eller anden form for  

 overdragelse.
 § 18.  Konstaterer Plantedirektoratet, at et parti  

 produkter, der er mærket eller sælges som økologiske, ikke overholder  

 bekendtgørelsens bestemmelser, kan direktoratet forbyde, at produkterne  

 sælges under denne betegnelse.
§ 19.  Overtrædelse af bekendtgørelsen kan straffes  

 med bøde.
Er en overtrædelse begået af et aktieselskab, anpartsselskab,  

 andelsselskab eller lignende, kan der efter § 27 a, stk. 5, i lov nr. 247 af  

 11. april 1994 om støtte til jordbrugets strukturudvikling og til økologisk  

 jordbrug m.v. pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, der er omfattet af § 60 i  

 lov om kommunernes styrelse, kan der efter samme bestemmelse pålægges  

 kommunen eller det kommunale fællesskab som sådant bødeansvar.
 Stk. 3.  Direktoratet kan tilbagekalde en autorisation,  

 hvis bestemmelserne i bekendtgørelsen overtrædes, eller hvis afgifter, der  

 opkræves i henhold til bekendtgørelse om betaling for kontrol med  

 autoriserede jordbrugsbedrifter m.fl., ikke betales rettidigt.
 § 20.  Bekendtgørelsen træder i kraft den 5. november  

 1994.
 Stk. 2.  Samtidig ophæves bekendtgørelse nr.720 af 19.  

 august 1992 om økologisk jordbrugsproduktion.
Plantedirektoratet, den 27. oktober 1994 Mogens Nagel Larsen / Lars Aslo-Petersen Bilag 1 Generelle krav Bilag 2 Planteavl Den økologiske produktionsmetode indebærer, at følgende principper skal  

 være overholdt ved produktionen af planter og andre vegetabilske produkter:
 Enge noteres som økologiske arealer, når de økologiske principper har  

 været anvendt i mindst 12 måneder.
 Andre supplerende tilskud af organiske eller uorganiske gødningsstoffer,  

 der er nævnt i tabel 1, kan kun anvendes, for så vidt en passende næring af  

 de planter, der indgår i sædskifteplanen, eller jordens gødskning ikke  

 udelukkende kan sikres ved de fremgangsmåder, der er anført i nr. 2 a og 2 b.
Med henblik på aktivering af kompost kan der anvendes egnede præparater på  

 basis af mikroorganismer eller planter.
Såkaldt biodynamiske præparater af  

 stenmel, staldgødning eller fremstillet på basis af planter kan også anvendes  

 til de i dette punkt omhandlede formål.
- valg af hensigtsmæssige arter og sorter, - en hensigtsmæssig sædskifteplan, - mekaniske dyrkningsmetoder, - beskyttelse af skadegørernes naturlige fjender på passende måder (f.eks.  

 ved hjælp af levende hegn og ynglemuligheder samt ved udsætning af  

 prædatorer), eller - flammebehandling af ukrudt.
 De produkter til bekæmpelse af planteskadegørere, der er anført i tabel 2,  

 må kun anvendes i tilfælde af akut fare for afgrøden.
 Bekæmpelsesmidler med kemiske eller mikrobiologiske aktivstoffer skal være  

 godkendt af Miljøstyrelsen.
Bilag 3 Husdyrhold Mælk og æg betegnes som økologisk, når produktionen kommer fra dyr, der  

 har levet mindst 30 dage under økologiske produktionsforhold.
Til grovfoder medregnes friskt grønt, hø, ensilage, rodfrugter, løv,  

 frugt- og grønsagsrester.
For drøvtyggere medregnes ligeledes halm.
 Dog regnes foder, der har oprindelse på arealer, hvor de økologiske  

 principper har været anvendt i mindst 12 måneder, for 100 pct. økologisk  

 foder.
 For ikke drøvtyggere skal mindst 75 pct. af foderet pr. dyr pr. dag  

 beregnet efter energiindhold (foderenheder) være økologisk.
- at de naturlige bevægelsesmønstre tilgodeses, - at alle dyr har adgang til jævnlig motion hele året, - at indendørs liggearealer er tilstrækkeligt store og velforsynede med  

 ren strøelse, - at der er tilstrækkelig frisk luft og dagslys i stalden, - at der er adgang til læ og skygge ved udendørs ophold, - at der er mulighed for at foretage hudpleje, og - at flokstørrelsen ikke har negativ indflydelse på trivslen.
Dog kan tyre over 9 måneder samt slagtesvin holdes i en udendørs løbegård,  

 når de fodres med grovfoder efter ædelyst.
Løbegården skal indrettes således,  

 at næringsstoffer ikke kan nedvaskes.
(* 1) I bekendtgørelsen er medtaget visse bestemmelser fra De Europæiske  

 Fællesskabers rådsforordning (EØF) nr. 2092/91 (EF-tidende 1991, L 198, s.  

 1), som senest ændret ved Kommissionens forordning (EF) nr. 2381/94  

 (EF-tidende 1994, L 255, s.84). I følge artikel 188 i EFtraktaten gælder en  

 forordning umiddelbart i hver medlemsstat.
Gengivelsen af bestemmelserne i  

 bekendtgørelsen er begrundet i praktiske hensyn og berører ikke forordningens  

 umiddelbare gyldighed i Danmark. økologisk jordbrug m.v.
