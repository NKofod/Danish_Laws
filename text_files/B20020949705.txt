Meddelelser fra Søfartsstyrelsen D,  

 Teknisk forskrift for skibes bygning og udstyr m.v., passagerskibe i national  

 fart1) I medfør af § 1, stk. 3, §§ 3-5, § 17, stk. 5, og § 32 i lov om  

 sikkerhed til søs, jf. lovbekendtgørelse nr. 627 af 26. juli  

 2002, og efter samråd med Grønlands hjemmestyre,  

 fastsættes:
 § 1. Forskriften gælder i den  

 udstrækning, der er angivet i kapitel I, for passagerskibe og  

 højhastighedspassagerfartøjer, når de er i indenrigsfart,  

 uanset hvilket flag de fører.
 Stk. 2. De hidtidige bestemmelser for passagerskibe og  

 højhastighedspassagerfartøjer i indenrigsfart gælder  

 fortsat for eksisterende skibe, medmindre andet bestemmes i denne  

 forskrift.
 § 2. De nærmere regler om skibenes bygning  

 og udstyr m.v. er optrykt i hæfteform som bilag til denne  

 forskrift.
 Stk. 2. Hæfternes nummer, titel og dato er:
 D I	Almindelige bestemmelser, dateret 1.  

 oktober 2002.
 D II-1 A	Konstruktion   Inddeling og stabilitet,  

 maskineri og elektriske anlæg, dateret 1. maj 1999.
 D II-1 B	Intakt stabilitet, inddeling og stabilitet ved  

 havari, dateret 1. oktober 2002.
 D II-1 C	Maskineri, dateret 1. oktober 2002.
 D II-1 D	Elektriske installationer, dateret 1. oktober  

 2002.
 D II-1 E	Yderligere krav til periodisk ubemandede  

 motorrum, dateret 1. oktober 2002.
 D II-2 A	Konstruktion   Brandsikring, opdagelse og  

 slukning af brand, dateret 1. oktober 2002.
 D II-2 B	Brandsikkerhedsforanstaltninger, dateret 1.  

 oktober 2002.
 D II-2 N(1)	Tillæg til bestemmelserne i »Fire  

 Safety Systems Code« (FSS-Code), kapitel 5, stk. 2.1 og 2.2, dateret 1.  

 oktober 2002.
 D II-2 N(2)	Tillæg til bestemmelserne i »Fire  

 Safety Systems Code« (FSS-Code), kapitel 5, dateret 1. oktober 2002.
 D II-2 N(3)	Tillæg til bestemmelserne i kapitel 4  

 i »Fire Safety Systems Code« (FSS-Code), dateret 1. oktober 2002.
 D II-3	Opholdsrum m.v., dateret 1. maj 1999.
D II-4	(Reserveret) D II-5	Lastelinier, dateret 1. maj 1999.
 D III 	Redningsmidler, dateret 1. oktober 2002.
 D IV	Radiokommunikation GMDSS, dateret 1. oktober  

 2002.
 D V	Sejladsens betryggelse, dateret 1. maj 1999.
 D VI	Transport af skibsladninger, dateret 1. oktober  

 2002.
 D VII	Transport af farligt gods, dateret 1. oktober  

 2002.
D VIII	(Reserveret) D IX	Sikker skibsdrift, dateret 1. maj 1999.
D X-D XIX	(Reserveret) D XX	Behandling og opbevaring af kloakspildevand,  

 dateret 1. maj 1999.
 D XXI	Forebyggelse af olieforurening fra skibe, dateret  

 1. maj 1999.
D XXII	(Reserveret) D XXIII	Forebyggelse af forurening med skadelige  

 stoffer, der transporteres til søs i emballeret form, dateret 1. maj  

 1999.
 D XXIV	Forebyggelse af forurening med affald fra skibe,  

 dateret 1. maj 1999.
 D XXX	Rådets direktiv 98/18/EF om  

 sikkerhedsregler og  standarder for passagerskibe.
 § 3. Bestemmelserne i kapitlerne I, II-1, II-2 og  

 III er udformet på baggrund af bilag 1 til Rådets direktiv  

 98/18/EF om sikkerhedsregler og -standarder i passagerskibe, som ændret  

 ved Kommissionens direktiv 2002/25/EF.
 Stk. 2. Bestemmelserne i kapitel II-3 om opholdsrum m.v.  

 er udformet på baggrund af den internationale konvention om  

 skibsmandskabets opholdsrum, ILO konvention nr. 92 af 18. juni 1949 og nr.  

 133 af 30. oktober 1970.
 Stk. 3. Kapitel II-5 er udformet på baggrund af  

 Rådets direktiv 98/18/EF samt den internationale konvention om  

 lastelinier af 5. april 1966 og tilhørende protokol 1988.
 Stk. 4. Bestemmelserne i kapitlerne IV til VI er udformet  

 på baggrund af Rådets direktiv 98/18/EF samt den internationale  

 konvention om sikkerhed for menneskeliv på søen (SOLAS) 1974 med  

 senere ændringer og tilhørende protokoller.
 Stk. 5. Bestemmelserne i kapitlerne VII og IX er udformet  

 på baggrund af den internationale konvention om sikkerhed for  

 menneskeliv på søen (SOLAS) 1974 med senere ændringer og  

 tilhørende protokoller.
 Stk. 6. Bestemmelserne i kapitel XX er udformet på  

 baggrund af regel 7 i Helsinki-konventionen om beskyttelse af  

 havmiljøet i Østersøområdet.
 Stk. 7. Bestemmelserne i kapitel XXI og XXIV er udformet  

 på baggrund af den internationale konvention om forebyggelse af  

 forurening fra skibe MARPOL 73/78, bilag I, II og V med senere  

 ændringer.
Stk. 8. Bestemmelserne i kapitel XXIII er udformet  

 på baggrund af bilag III om forebyggelse af forurening med skadelige  

 stoffer, der transporteres til søs i emballeret form, til den  

 internationale konvention om forebyggelse af forurening fra skibe   1973  

 MARPOL-konventionen.
Detailforskrifterne om opfyldelse af forskrifterne er  

 indeholdt i »International Maritime Dangerous Goods Code (IMDG)«.
 Stk. 9. Kapitel XXX gengiver artiklerne i Rådets  

 direktiv 98/18/EF af 17. marts 1998 om sikkerhedsregler og -standarder i  

 passagerskibe, EF-Tidende 1998 L 144 s. 1.
Stk. 10. Tekst trykt i kursiv angiver, at teksten afviger  

 fra de ovennævnte kildetekster.
Der er i disse tilfælde enten  

 tale om supplerende eller tilsvarende sikkerhedskrav eller undtagelser  

 vedtaget i henhold til artikel 7 i Rådets direktiv 98/18/EF, eller  

 også er der tale om en dansk vejledning, som ikke ændrer  

 substansen, men redegør for særlige danske forhold eller den  

 danske fortolkning af forhold, der i kildeteksten er overladt til flagstatens  

 administration.
Angivelsen »(R...)« efter overskriften til reglerne i kapitel  

 II-1, II-2 og III henviser til den tilsvarende regel i SOLAS konventionen af  

 1974 som ændret, der har dannet grundlag for reglen.
 § 4. Et eksemplar af denne forskrift skal findes  

 om bord i danske skibe, der er omfattet af den.
 § 5. Overtrædelse af denne forskrift  

 begået i Danmark straffes med bøde eller fængsel i indtil  

 1 år.
Stk. 2. Straffen kan stige til fængsel i indtil 2  

 år, hvis der 1)		ved overtrædelsen er sket skade på liv eller helbred  

 eller fremkaldt fare herfor, 2)		tidligere er afgivet forbud eller påbud for samme eller  

 tilsvarende forhold eller 3)		ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 6. Overtrædelse af denne forskrift  

 begået i Grønland kan medføre foranstaltninger efter  

 kriminalloven.
Stk. 2. Det betragtes som en skærpende  

 omstændighed, hvis der 1)	 ved overtrædelsen er sket skade på liv eller helbred  

 eller fremkaldt fare herfor, 2)	 tidligere er afgivet forbud eller påbud for same eller  

 tilsvarende forhold eller 3)	 ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 3. Det skal altid betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jfr. stk. 2,  

 nr. 1.
 Stk. 4. Sker der ikke konfiskation af udbytte, jfr.  

 kriminallovens § 116, stk. 1, som er opnået ved  

 overtrædelsen, skal der ved udmåling af bøde, herunder  

 tillægsbøde, tages særligt hensyn til størrelsen af  

 en opnået eller tilsigtet økonomisk fordel.
 Stk. 5. Der kan pålægges selskaber m.v.  

 (juridiske personer) foranstaltninger efter kriminalloven (bøde).
 Stk. 6. Er overtrædelsen begået af staten,  

 Grønlands Hjemmestyre, en kommune, et kommunalt fællesskab  

 omfattet af § 64 i landstingslov om kommunalbestyrelser og bygdebestyrelser  

 m.v. eller en bygdebestyrelse, kan der pålægges vedkommende  

 offentlige myndighed som sådan bødeansvar.
 § 7. Forskriften træder i kraft den 15.  

 oktober 2002.
 Stk. 2. De konstruktionsmæssige krav i de hidtidige  

 bestemmelser gælder fortsat for eksisterende skibe, medmindre andet  

 bestemmes i denne forskrift.
 Stk. 3. Forskrift nr. 5 af 3. maj 1999 om transport til  

 søs af bestrålet nukleart brændsel m.m. (INF-koden)  

 ophæves.
Indledning Dette regelværk består af en kort  

 forskrift og et antal bilag i form af kapitler.
Forskriften indeholder hjemmel, anvendelse, en liste over  

 kapitlernes indhold, straf og ikrafttræden.
Kapitlerne er trykt som  

 hæfter, og et kapitel kan være delt op i flere hæfter.  

 På forsiden af hvert hæfte er anført bogstavet D,  

 kapitlets nummer, dato, emne og indholdsfortegnelse.
Nummereringen af  

 kapitlerne svarer til nummereringen i Meddelelser fra Søfartsstyrelsen  

 B, og de kapitler, der ikke er relevante for passagerskibe i national fart,  

 er udeladt.
Ved fremtidige ændringer i kapitlerne vil det  

 hæfte, der ændres i, blive udskiftet.
Kapitlet vil blive sat i  

 kraft ved udstedelse af en ny forskrift.
Søfartsstyrelsen, den 16. september  

 2002 Christian Breinholt /Arne Mikkelsen 1)
  Forskriften indeholder bestemmelser, der gennemfører  

 Rådets direktiv 98/18/EF af 17. marts 1998 om sikkerhedsregler og  

 -standarder i passagerskibe, EF-Tidende 1998 L 144 s. 1, som ændret ved  

 Kommissionens direktiv 2002/25/EF af 5. marts 2002, EF-Tidende 2002 L 98 s.  

 1.
 Kapitlerne IV, VI og VII har som udkast været  

 notificeret i overensstemmelse med Europaparlamentets og Rådets  

 direktiv 98/34/EF (informationsproceduredirektivet), som ændret senest  

 ved direktiv 98/48/EF.
