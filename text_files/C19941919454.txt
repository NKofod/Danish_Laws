(Til de godkendte forsikringsselskaber  

 m.fl.) Med denne meddelelse ophæves Intern Meddelelse om genoptagelse af afgjorte  

 sager på foranledning af andre end Sikringsstyrelsen/1982 samt Intern Meddelelse nr. 5/1991 fra 8. kontor om  

 lægeerklæringer i genoptagelsessituationer.
Er en sag afgjort, kan genoptagelse komme på tale ( § 24 og § 34 ).
Genoptagelse overvejes, når skadelidte henvender sig herom i en afgjort  

 eller afvist sag og beder styrelsen se på sagen igen.
Eventuelt kan styrelsen  

 overveje genoptagelse på grundlag af oplysninger udefra uden udtrykkelig  

 anmodning om genoptagelse.
Revision er en form for genoptagelse, som sker på styrelsens foranledning.  

 En revision indebærer, at styrelsen revurderer sagen m.h.p. men og/eller  

 erhvervsevnetab.
Revisionsterminen fastsættes ved den første ( eller ved en  

 senere ) afgørelse, idet styrelsen meddeler, at vi på ny vil tage sagen op på  

 et nærmere angivet tidspunkt.
1. Genoptagelse på skadelidtes foranledning Ønsker skadelidte sin sag genoptaget, må han over for styrelsen  

 overbevisende sandsynliggøre, at der er grundlag herfor.
Det er ikke tilstrækkeligt, at han fortsat mener, at tilstanden f.eks.  

 berettiger til højere mengodtgørelse eller højere erstatning for  

 erhvervsevnetab.
En sådan opfattelse vil derimod kunne blive betragtet som en  

 anke.
a.
Genoptagelse afslås straks:
Ønsker skadelidte sagen genoptaget, kan dette umiddelbart afslås, hvis 1. der er gået så kort tid siden afgørelsen, at der  

 ikke kan antages at være sket ændringer, eller 2. de nye oplysninger ikke ændrer sagens tidligere  

 afgørelse, eller 3. det i øvrigt fremgår klart af anmodningen, at der  

 ikke er sket væsentlige ændringer i skadelidtes forhold.
b.
Genoptagelse overvejes:
Henviser skadelidte til nye konkrete forhold, der giver styrelsen rimeligt  

 grundlag for at antage, at der er tale om ændringer, der formodes at føre til  

 et andet udfald af sagen, sendes meddelelse til skadelidte og selskabet om,  

 at styrelsen overvejer at genoptage sagen.
Samtidig anmoder vi om ny  

 samtykkeerklæring med henblik på indhentelse af nye oplysninger.
 Nye konkrete forhold kan være ny sygeperiode som følge af skaden, ny  

 sygehusbehandling eller nye sociale oplysninger f.eks. om arbejdsskift,  

 arbejdsophør eller tilkendelse af social pension.
Dette kan give anledning til, at styrelsen overvejer, f.eks. i teammøde  

 med læger eller i lægekonference eller på referatarket, om sagen skal  

 genoptages.
Det kan også indebære, at styrelsen indhenter yderligere  

 oplysninger fra sygehus, læge eller kommune.
Sagen er ikke af disse grunde  

 formelt set genoptaget.
 Er en undersøgelse hos speciallæge m.h.p. en erklæring nødvendig til  

 klarlæggelse af, om sagen skal genoptages, betaler forsikringen en sådan  

 erklæring, uden at sagen af den grund betragtes som genoptaget.
c.
Sagens genoptagelse:
Når styrelsen har tilstrækkeligt materiale til at afgøre, om sagen kan  

 genoptages, træffes afgørelsen hurtigst muligt.
Styrelsen sender da  

 meddelelse om, at sagen nu er genoptaget, henholdsvis ikke kan genoptages.  

 Afgørelsen herom kan ankes af forsikringsselskabet, respektive skadelidte.
Det er ikke arten af oplysninger, der bestemmer, om en sag anses for  

 genoptaget.
Der er tale om et konkret skøn i den enkelte sag.
F.eks. kan een  

 sag genoptages på grundlag af journaloplysninger, mens det i en anden sag er  

 nødvendigt at indhente en speciallægeerklæring før stillingtagen til  

 genoptagelse.
 Er sagen genoptaget, betragtes den som genoptaget tilbage fra datoen for  

 styrelsens modtagelse af skadelidtes anmodning herom.
2. Genoptagelse på styrelsens foranledning Undertiden fremgår det inddirekte af sagen, at der er grundlag for at  

 overveje genoptagelse eller straks genoptage sagen.
 F.eks. kan kommunens sociale oplysninger, indhentet m.h.p.  

 erhvervsevnetab, tillige indeholde lægelige oplysninger om forhold, der giver  

 styrelsen grundlag for at se på menet igen.
 Eller Ankestyrelsen har indhentet oplysninger til brug for ankebehandling  

 af menspørgsmålet, men disse oplysninger indeholder også materiale til  

 revurdering af erhvervsevnetabet.
 Genoptages sagen i sådanne tilfælde, betragtes sagen som genoptaget fra  

 datoen for styrelsens meddelelse herom.
 Herefter anvendes samme fremgangsmåde som ovenfor beskrevet under 1, c.
3. Revision Her har styrelsen tidligere taget initiativ til at revurdere sagen efter  

 en given periode, baseret på almen erfaring om, at der lægeligt er grund til  

 efter en vis tid at se på sådanne sager igen.
Eventuelt meddeler styrelsen,  

 at sagen revideres straks (f.eks., når vi træffer en foreløbig afgørelse,  

 fordi vi ikke kan træffe endelig afgørelse, før toårsfristen er overskredet).
 En sag betragtes som under revision fra den tidligere fastsatte dato  

 herfor, selvom styrelsen ikke har foretaget sagsskridt endnu udadtil på den  

 pågældende dato.
 Om styrelsen konkret har foretaget sagsskridt udadtil på den pågældende  

 dato er i denne forbindelse uden betydning.
 Det er vigtigt, dels af statistiske grunde, dels af hensyn til  

 sagsbetaling, og i øvrigt som en rimelig service over for skadelidte, at de  

 relevante breve udsendes på de rette tidspunkter i forhold til de forskellige  

 sagsskridt.
