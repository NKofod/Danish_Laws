Pr. 1. januar 1987 er der som led i skattereformen indført et 3 pct.s  

 fradrag i den personlige indkomst.
Dette fradrag medregnes også, når skatten  

 af dagpengenes højeste beløb beregnes.
 I bistandslovens § 37, stk. 2, 4. pkt., er anført, at forbigående  

 kontanthjælp samlet ikke kan overstige det beløb, som udbetales personer, der  

 får dagpenge efter højeste sats og ikke har andre indtægter.
 I forbindelse med ikrafttræden af skattereformen den 1. januar 1987 er der  

 indført et 3 pct.'s fradrag (§ 8F i ligningsloven).
 Dette fradrag, der højst kan udgøre 3.200 kr., beregnes af den personlige  

 indkomst og dermed også af dagpengebeløbet.
 Da fradraget således vil blive ydet til enhver dagpengemodtager, skal  

 fradraget også medregnes, når skatten af dagpengenes højeste beløb beregnes.
