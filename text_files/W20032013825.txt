Konkrete afgørelser vedr. § 1, stk. 1 fra ÅB 2003 I I sagen (N.J.Nr. 1948/2003) afslog nævnet at betale erstatning.
Ansøger var kommet cyklende på en sti.
En ukendt gerningsmand havde udspændt en hvid elledning på tværs af stien.
Ansøger så ikke elledningen og kørte ind i den.
Ledningen sprang ikke, og ansøger væltede på cyklen, hvorved hun pådrog sig småskrammer, ligesom hendes cykel blev ridset.
Ansøger anmeldte forholdet til po-litiet, som ikke foretog sig yderligere i sagen.
Nævnet fandt ikke, at der havde været tale om en straffelovsovertrædelse, jf. offererstatningslovens § 1, stk. 1, og afslog ansøgningen om erstatning.
Nævnet undersøgte i forbindelse med sagen særligt om straffelovens § 184, § 249 eller § 252 kunne anses for overtrådt.
Efter den foreliggende domspraksis kunne dette imidlertid ikke anses for at være tilfældet.
Nævnet lagde ved sin afgørelse i den forbindelse vægt på, at ledningen var spændt ud over en sti, og at ansøger ikke blev påført betydelig personskade.
