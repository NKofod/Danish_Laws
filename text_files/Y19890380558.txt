 Forespørgsel om sikkerhedsudvalg kan afholdes som telefonmøder.
Direktoratet mener ikke det vil være korrekt at afholde disse som  

 telefonmøder idet teknikken ved telefonmøder ikke er veludviklet Ved skrivelse af 6. januar 1989 har Dansk Metalarbejderforbund på baggrund  

 af en række henvendelser rejst spørgsmålet, om hvorvidt  

 sikkerhedsudvalgsmøder afholdt telefonisk er i overensstemmelse med  

 bekendtgørelsen om virksomhedernes sikkerheds- og sundhedsarbejde.
 Dansk Metalarbejderforbund ønsker oplyst, om der foreligger forskrifter  

 angående telefoniske sikkerhedsudvalgsmøder, og om sådanne møder afholdt  

 telefonisk er lovlige.
 I den anledning bemærkes:
 Arbejdsministeriets bekendtgørelse nr. 392 af 10. august 1978 om  

 virksomhedernes sikkerheds- og sundhedsarbejde indeholder ikke bestemmelser  

 om, under hvilken form sikkerhedsudvalgsmøder skal finde sted, men i henhold  

 til § 23, stk. 3 skal der indkaldes til ordinære møder i god tid, og  

 medlemmerne og øvrige ansatte skal gøres bekendt med dagsordenen senest 10  

 dage før mødet.
I henhold til § 23, stk. 5 skal der udarbejdes referat af  

 sikkerhedsudvalgets møder.
I bemærkningerne til § 23, stk. 5 er der anført,  

 at det af referatet klart skal fremgå, hvilke konklusioner og beslutninger  

 der er truffet på mødet, hvem der skal sørge for at gennemføre eventuelle  

 foranstaltninger, og hvornår det skal være gjort.
 Kravene i henhold til § 23, stk. 3 og stk. 5 kan teoretisk opfyldes, også  

 hvis mødet afholdes telefonisk.
 Bekendtgørelsen har ikke forudset muligheden af afholdelse af  

 telefonmøder, men Direktoratet må mene, at teknikken ved telefonmøder endnu  

 ikke er så udviklet, at deltagerne ved et sådant møde får lige så stort  

 udbytte af dette som af et normalt møde, hvori også indgår andre  

 meddelelsesformer, såsom kropssprog og ansigtsudtryk m.v.
 Der kan opstå akut behov for et møde i sikkerhedsudvalget, og i så  

 tilfælde mener Direktoratet, at et telefonmøde er bedre end intet møde, men  

 for såvidt angår de ordinære møder, mener Direktoratet ikke, det vil være  

 korrekt at afholde disse som telefonmøder.
 Direktoratets afgørelse kan inden for en frist af 4 uger indbringes for  

 arbejdsministeren, jf. førnævnte bekendtgørelse § 61, stk. 2.
