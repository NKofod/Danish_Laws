 I medfør af § 52, stk. 2, § 60, stk. 2, § 149, stk. 10, og § 153, stk. 2,  

 i lov om luftfart, jf. lovbekendtgørelse nr. 408 af 11. september 1985,  

 fastsætter Statens Luftfartsvæsen herved efter bemyndigelse fra  

 Trafikministeriet følgende:
1. Referencedokumenter 1.1 Annex 14 til Chicago-konventionen angående international civil  

 luftfart, Aerodromes, seneste udgave, for tiden 8. udgave af marts 1983 med  

 senere ændringer.
 1.1.1 Annex 14 kan købes i engelsk udgave hos Statens Luftfartsvæsen,  

 Luftfartsinformationstjenesten, Ellebjergvej 50, 2450 København SV .
 1.2 BL 3-2, Bestemmelser for offentlige landingspladser til VFR-flyvning,  

 seneste udgave, for tiden 1. udgave af 1. december 1963, og tillæg til BL 3-2  

 af 1. august 1968.
 1.3 BL 3-18, Flyvepladsledelse på godkendte flyvepladser, seneste udgave,  

 for tiden 1. udgave af 6. november 1987.
 1.4 Ministeriet for Offentlige Arbejders bekendtgørelse nr. 321 af 16.  

 juni 1985 vedrørende ordensreglement for flyvepladser.
2. Definitioner Bane:
 Et på en landflyveplads afmærket, rektangulært område til brug ved landing  

 og start med luftfartøjer.
 Flyveplads:
 Et bestemt område på land eller vand (omfattende bygninger, installationer  

 og udstyr) beregnet til anvendelse helt eller delvis ved landing, start og  

 manøvrering af luftfartøjer.
 Flyveplads, offentlig:
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Flyvepladsens afspærrede område:
 Den del af flyvepladsens område, som ved hegnsføring, skiltning m.v. er  

 afgrænset til afvikling af trafik med luftfartøjer, passager- og  

 godsekspedition.
 Forplads:
Et på en landflyveplads afgrænset område, som er beregnet til  

 luftfartøjers ophold under optagning eller afsætning af passagerer eller  

 gods, tankning, parkering eller vedligeholdelse.
Helikopterflyveplads:
 En flyveplads, beregnet udelukkende til brug for helikoptere.
 Manøvreområde:
 Den del af en flyveplads, der anvendes til luftfartøjers start, landing og  

 kørsel, bortset fra forpladsen.
 Operation:
 En start eller en landing med et luftfartøj.
 Rullevej:
 En vej, der er anlagt på en landflyveplads til brug for luftfartøjer under  

 kørsel fra en del af flyvepladsen til en anden, herunder:
a.
Rullebane ved standplads.
En del af en forplads, som benævnes rullevej,  

 og som kun har til formål at give adgang til standpladser.
b.
Rullevej på forplads.
Den del af et rullevejssystem, som findes på  

 forpladsen, og som i en gennemgående rute krydser forpladsen.
c.
Rullevej til hurtig frakørsel.
En rullevej, som slutter sig til en bane  

 i en spids vinkel, således at landende luftfartøjer kan køre fri af banen med  

 en højere hastighed, end det ellers er muligt, med det formål at nedbringe  

 den tid, banen er optaget.
 Sikkerhedszone:
Et nærmere angivet område indeholdende en bane og eventuelt en stopvej,  

 hvis formål er a. at reducere risikoen for skader på luftfartøjer, der kører af banen,  

 samt b. at beskytte luftfartøjer under start og landing.
3. Anvendelsesområde 3.1 Denne BL fastsætter bestemmelser for brand- og redningstjeneste samt  

 søredningstjeneste.
 3.2 Brand- og redningstjeneste skal etableres ved offentlige flyvepladser,  

 der anvendes til rute- eller charterflyvning med flyvemaskiner, der er  

 godkendt til befordring af mere end 10 passagerer.
 3.2.1 Brand- og redningstjenestens indsatsområde er flyvepladsens  

 afspærrede område.
 3.3 Søredningstjeneste kan af Statens Luftfartsvæsen kræves etableret,  

 hvis en flyveplads ligger ved et større vandområde, og afstanden mellem dette  

 og nærmeste banetærskel er mindre end 1,5 km.
 3.3.1 Søredningstjenestens indsatsområde strækker sig fra vandkanten til  

 en ydre grænse, der for hver enkelt søredningstjeneste fastsættes af Statens  

 Luftfartsvæsen.
 3.4 Regler for udstyr og bemanding på offentlige helikopterflyvepladser  

 fastsættes i hvert enkelt tilfælde af Statens Luftfartsvæsen.
 3.5 På offentlige flyvepladser uden brand- og redningstjeneste skal udstyr  

 til brandslukning, redning og førstehjælp forefindes som angivet i BL 3-2,  

 Bestemmelser for offentlige landingspladser til VFR-flyvning.
4. Generelt 4.1 Den, der har fået tilladelse til at indrette og drive en offentlig  

 flyveplads eller et civilt område på en militær flyvestation, i det følgende  

 kaldet koncessionshaveren, skal sikre, at etablering og drift af brand- og  

 redningstjeneste, herunder søredningstjeneste, sker i overensstemmelse med  

 denne BL's pkt. 5.1.2, afsnit 6, afsnit 7, afsnit 8, afsnit 9 og pkt. 10.2.1.
4.2 Flyvepladschefen skal sikre a. at den daglige drift og vedligeholdelse af brand- og redningstjenesten  

 m.v. ved flyvepladsen sker i overensstemmelse med driftshåndbogen og de  

 gældende forskrifter, b. at der udarbejdes instruks som nærmere angivet i pkt. 9.2.2, c. at flyvepladsen lukkes og NOTAM udsendes i overensstemmelse med  

 bestemmelserne i pkt. 9.4.1, d. at der udsendes NOTAM i overensstemmelse med bestemmelserne i pkt.  

 9.4.2 og pkt. 9.4.3, e. at der afholdes øvelser som nærmere angivet i pkt. 9.5 og pkt. 10.1.3, f. at der foreligger en ajourført intern alarmeringsplan, jf. pkt. 10.1.1, g. at der sker underretning som angivet i pkt. 10.2.2, samt h. at der sker rapportering til Statens Luftfartsvæsen som angivet i pkt.  

 10.3.
 4.3 I overensstemmelse med, hvad der er angivet i flyvepladsens  

 driftshåndbog, kan koncessionshaverens og flyvepladschefens opgaver og  

 pligter i et nærmere angivet omfang uddelegeres til andre, f.eks. den daglige  

 leder af brand- og redningstjenesten.
5. Godkendelse 5.1 Etablering og drift af brand- og redningstjeneste, herunder  

 søredningstjeneste, med tilhørende udstyr skal godkendes af Statens  

 Luftfartsvæsen.
 5.1.1 Ansøgning om godkendelse skal være Statens Luftfartsvæsen i hænde  

 senest 3 måneder, før godkendelsen ønskes udnyttet, og være vedlagt følgende  

 oplysninger:
a. den forventede rute- og charterflyvning i det kommende år, herunder  

 luftfarttøjstyper og operationstal (starter og landinger), b. navn på daglig leder af tjenesten og indsatsleder(e), samt den del af  

 flyvepladsens driftshåndbog, der vedrører brand- og redningstjeneste m.v.,  

 d.v.s., c. instruks for brand- og redningstjenesten, herunder instruks for  

 tjenestens leder, indsatsleder(e) og brandmænd, d. beskrivelse af anlæg, materiel og udstyr samt regler for  

 vedligeholdelse heraf, e. regler for vedligeholdelsesøvelser, f. regler for radiokommunikation, g. regler for flyvepladsens eget tilsyn med tjenesten (egenkontrol) og for  

 behandlingen af eventuelle afvigelser fra driftshåndbogens bestemmelser for  

 tjenesten, h. regler for rapportering af indsats til Statens Luftfartsvæsen, i. alarmeringsplan for flyvepladsen, samt j. beredskabsplan for hjælp udefra.
 5.1.2 Koncessionshaveren skal meddele Statens Luftfartsvæsen, hvis de  

 meddelte forudsætninger for godkendelsen af brand- og redningstjeneste m.v.  

 ændres.
 6. Materiel m.v.
 6.1 Hvis det samlede antal operationer for den største flyvemaskine, der i  

 rute-/charterflyvning normalt beflyver pladsen, er 700 eller mere i 3 på  

 hinanden følgende måneder i samme år, skal vandmængden i flyvepladsens  

 skumtendere være som angivet i nedenstående skema, der angiver brand-og  

 redningstjenestens kategori.
 Kategori 1 og 2 anvendes ikke.
Hvis luftfartøjets krop er bredere end angivet i kolonne 2 ud for  

 luftfartøjets længde i kolonne ---------------------------------------------------------------- 1. henføres brand- og redningstjeneste til næste  

 højere kategori.
 6.1.1 Statens Luftfartsvæsen kan bestemme, at brand- og redningstjenesten  

 skal henføres til en højere kategori end den, der er angivet i skemaet, hvis  

 dette findes påkrævet.
 6.1.2 Hvis operationstallet er mindre end 700, kan Statens Luftfartsvæsen  

 henføre brand- og redningstjenesten til en kategori, der er en lavere end  

 den, der er angivet i skemaet.
 6.2 Hvis det samlede operationstal med flyvemaskiner godkendt til  

 befordring af mere end 10 passagerer i rute- og charterflyvning i årets 3 på  

 hinanden følgende travleste måneder sammenlagt ikke overstiger 150, kan  

 etablering af brand- og redningstjeneste erstattes med en ordning, der er  

 godkendt af Statens Luftfartsvæsen, f.eks. med det kommunale brandvæsen.
6.3 Skumtendere 6.3.1 Flyvepladsen skal råde over mindst 1 skumtender med skumkanon, hvis  

 brand- og redningstjeneste henføres til kategori 3, 4 eller 5, og over mindst  

 2 skumtendere med skumkanoner, hvis tjenesten henføres til en højere  

 kategori.
6.3.2 Senest 3 måneder før en skumtender ønskes taget i brug, skal  

 ansøgning indsendes til Statens Luftfartsvæsen.
Ansøgningen skal være vedlagt  

 dokumentation for opfyldelsen af følgende specifikationer:
a.
Accelerationstiden fra 0-80 km/t må ikke overstige 40 sekunder, og  

 tophastigheden skal være mindst 100 km/t med fuld last på lige, fast og tør  

 vej.
b.
Chassiet skal være forsynet med træk på alle hjul samt  

 differentialspærre.
c.
Køretøjet skal kunne tåle en statisk sidehældning på mindst 28 grader  

 uden at vælte.
d.
Pumpe- og kanonkapaciteten skal muliggøre, at vandtanken kan tømmes  

 gennem skumkanonen på ikke under 2 minutter og ikke over 3 minutter, e.
Skumvæsketanken skal kunne indeholde syntetisk skumvæske til  

 fremstilling af skum med en vandmængde svarende til 2 gange vandtankens  

 indhold.
f.
Skumkanonen skal være forsynet med spredeanordning og skal kunne  

 bevæges horisontalt mindst 90 grader til hver side af køretøjets længdeakse  

 og vertikalt fra mindst 10 grader under til 45 grader over vandret, når  

 køretøjet står på vandret underlag.
Skumkanonen skal kunne anvendes under  

 frem- og tilbagekørsel med køretøjet til en hastighed af 8 km/t.
Kanonens  

 kastelængde skal svare til den flyvemaskinelængde, der i henhold til pkt. 6.1  

 er grundlaget for tjenestens kategorisering.
Kastelængden skal dog mindst  

 være 45 m.
g.
Køretøjet skal være forsynet med undervognsdyser og med 2 udtag til  

 slukning med vand og skum ved hjælp af håndslanger.
h.
Karrosseriet skal omfatte et mandskabsrum til personale med udstyr og  

 magasinrum med plads til rednings- og slukningsudstyr.
i.
Køretøjet skal være forsynet med en eller flere bevægelige lyskilder,  

 der kan betjenes fra førerhuset, og der skal i dette medbringes detaljeret  

 information vedrørende rute- og charterflyvemaskiner, som normalt anvender  

 flyvepladsen, samt planer, kort, nøgler og mindst 1 håndlampe.
 6.3.3 Hvis opfyldelsen af ovenstående krav ikke muliggør, at første  

 skumtender under gode sigtbarheds- og vejforhold kan yde indsats ved et  

 flyvehavari inden for bane, rullevej, sikkerhedszone og forplads senest 3  

 minutter efter alarmering, kan Statens Luftfartsvæsen stille sådanne særlige  

 krav til antal, udformning og placering af skumtender(e), at fristen på 3  

 minutter kan overholdes.
6.3.4 Flyvepladsens skumtendere og eventuelle andre udrykningskøretøjer  

 skal a. være malet gule med en hensigtsmæssigt anbragt smal, vandret, rød  

 stribe.
Farverne skal opfylde specifikationerne angivet i Annex 14, Appendix,  

 pkt. 3.2, b. være udstyret med udrykningshorn samt med blåt udrykningsblinklys og c. være udstyret med gule blinklys med blinkfrekvens mellem 60 og 90 pr.  

 minut til anvendelse ved almindelig færden på flyvepladsen og ved beredskab  

 ved banen til luftfartøjer i unormal situation.
6.3.5 Skumtendere må først tages i brug efter en tiltrædelseskontrol, der  

 er foretaget af Statens Luftfartsvæsen.
Udgifter i forbindelse hermed  

 afholdes af koncessionshaveren.
6.4 Søredningstjeneste 6.4.1 I søredningstjeneste skal indgå et eller flere fartøjer, der af  

 Statens Luftfartsvæsen skønnes egnede til sejlads i det pågældende  

 indsatsområde.
Fartøjerne skal kunne medføre eller bugsere redningsflåder med  

 plads til samtlige ombordværende i den flyvemaskine, der er grundlag for  

 brand- og redningstjenestens kategorisering.
 6.4.1.1 Redningsflåderne skal være godkendt af Søfartsstyrelsen eller af  

 Statens Luftfartsvæsen.
7. Personale 7.1 Statens Luftfartsvæsen fastsætter for hver enkelt flyveplads antallet  

 af brandmænd, der ud over indsatsleder skal indgå i et udrykningshold, og  

 antallet af personer, der skal indgå i søredningstjeneste.
7.2 For at forrette tjeneste som indsatsleder skal vedkommende være  

 uddannet som brandmand og med tilfredsstillende resultat have gennemgået a.
Statens Brandskoles befalingsmandskursus og b. et indsatslederkursus, der er godkendt af Statens Luftfartsvæsen,  

 omfattende bl.a.
luftfartøjer, flyvehavarier, materiellære, indsatstaktik, arbejdet på skadestedet, særlige farer, samarbejde med andre myndigheder, tankningsbestemmelser, øvelser samt prøver.
 7.3 For at deltage i udrykningstjeneste skal en brandmand under ledelse af  

 en indsatsleder med tilfredsstillende resultat have gennemgået den  

 grunduddannelse, der er foranstaltet af flyvepladsen og godkendt af Statens  

 Luftfartsvæsen, omfattende bl.a.
materialelære, materielbetjening, personlig beskyttelse, pakning og betjening af køretøjer, lokalt flykendskab og kendskab til lokale forhold.
 7.3.1 En brandmand skal endvidere gennemgå kursus i brug af  

 trykluftapparater efter Statens Brandinspektions bestemmelser.
 7.4 For at fortsætte i udrykningstjeneste skal en brandmand inden to år  

 efter grunduddannelsen med tilfredsstillende resultat have gennemgået et  

 brandmandskursus, der er godkendt af Statens Luftfartsvæsen, omfattende bl.a.
forbrændingsteori, pumpelære, slukningsteknik og -taktik, flykendskab og sluknings- og redningsøvelser og prøver.
7.5 For at deltage i søredningstjeneste skal vedkommende have gennemgået  

 et kursus i sømandsskab og redning ved »Danish Offshore Safety and  

 Technology School« eller tilsvarende skole omfattende søvejsregler, søkort, lettere navigation, behandling af både og flåder, personlig beskyttelse og arbejds- og redningsrutiner.
 7.6 For at blive ansat ved en brand- og redningstjeneste eller  

 søredningstjeneste skal vedkommende have gennemgået en helbredsundersøgelse  

 med tilfredsstillende resultat og være egnet til udrykningstjeneste.
 7.6.1 Indsatsledere og brandmænd samt personale, der indgår i  

 søredningstjenesten, skal hver 12. måned gennemgå den helbredsundersøgelse,  

 der er angivet i pkt. 7.6. Ansættelsesmyndigheden kan stille krav om  

 supplerende helbredsundersøgelser.
 7.6.2 De helbredsundersøgelser, der er angivet i pkt. 7.6 og pkt.
 7.6.1, foretages af en læge, der er udpeget af ansættelsesmyndigheden.  

 Statens Brandinspektions helbredsattest for udrykningspersonale skal  

 benyttes.
 7.7 Personale, der indgår i brand- og redningstjeneste, herunder  

 søredningstjeneste, skal senest 6 måneder efter grunduddannelsen med  

 tilfredsstillende resultat gennemgå uddannelse i udvidet førstehjælp efter  

 Civilforsvarsstyrelsens bestemmelser samt kursus i udvendig hjertemassage.
 7.8 Bevis for, at en ansøger med tilfredsstillende resultat har gennemgået  

 de kurser, der er foreskrevet i pkt. 7.2 og pkt. 7.4, udstedes af Statens  

 Brandskole.
 7.9 Den daglige leder af brand- og redningstjenesten samt  

 søredningstjenesten skal godkendes af Statens Luftfartsvæsen.
 7.9.1 Ansøgning om godkendelse indsendes af koncessionshaveren og  

 medunderskrives af den indstillede person.
 7.9.2 Den daglige leder er i spørgsmål om brand- og redningstjeneste samt  

 søredningstjeneste nærmeste foresatte for tjenestens personale.
 7.9.3 Statens Luftfartsvæsens godkendelse af en person som daglig leder  

 tilbagekaldes, når koncessionshaveren eller den pågældende selv anmoder  

 herom.
7.9.3.1 Godkendelsen bortfalder, hvis Statens Luftfartsvæsen tilbagekalder  

 vedkommende koncessionshavers tilladelse til at drive brand- og  

 redningstjeneste.
Godkendelsen vil blive tilbagekaldt, hvis den daglige leder  

 groft eller gentagne gange tilsidesætter sine pligter efter denne BL eller de  

 instrukser, der i øvrigt gælder for tjenesten.
 7.9.3.2 Godkendelsen ophører ligeledes, når retten til at udøve virksomhed  

 som daglig leder af tjenesten frakendes den pågældende i medfør af  

 Straffelovens § 79.
8. Udstyr og anlæg 8.1 Der skal til enhver brandmand og indsatsleder findes personlig  

 udrustning bestående af hjelm med visir, indsatsdragt, handsker og støvler,  

 der opfylder Statens Brandinspektions krav.
 8.2 Der skal til enhver person, der indgår i søredningstjeneste, findes en  

 personlig redningsdragt af en type, som Søfartsstyrelsen har fundet egnet.
8.3 Der skal på flyvepladsen findes mindst en brandstation placeret  

 således, at den første skumtender under gode sigtbarheds- og vejforhold kan  

 yde indsats ved et flyvehavari inden for bane, rullevej, sikkerhedszone og  

 forplads senest 3 minutter efter alarmering.
I brandstationen skal findes  

 egnede lokaler til udstyr og lager.
 8.3.1 Hvor der ikke er mulighed for elektrisk opvarmning af skumtenderen,  

 skal garagen kunne opvarmes.
 8.4 Der skal på flyvepladsen være et let tilgængeligt, hurtigt virkende  

 system til fyldning af skumtender med vand.
 8.5 Brand- og redningstjenesten skal råde over en øvelsesplads til  

 praktiske øvelser.
 8.6 Der skal på flyvepladsen være etableret et internt alarmeringssystem,  

 der sikrer alarmering i henhold til alarmeringsplanen.
 8.7 Mellem flyvepladsens udrykningskøretøjer og -fartøjer indbyrdes og  

 mellem disse og lufttrafiktjenesten skal der kunne etableres tovejs  

 radioforbindelse i det landmobile FM-frekvensbånd.
 8.8 Søredningstjenestens fartøjer skal være udstyret med maritim VHF,  

 kanal 16, hvis beredskabsplanen for flyvehavari i indsatsområdet omfatter  

 indsættelse af andre maritime redningsenheder i indsatsområdet.
 8.9 Der skal til anvendelse i tilfælde af flyvehavari forefindes et  

 system, der sikrer tovejs radioforbindelse mellem flyvepladsens  

 lufttrafiktjeneste, indsatsleder, politiets leder og den lokale  

 brandinspektør inden for flyvepladsens afspærrede område.
9. Driftsbestemmelser 9.1 Brand- og redningstjeneste samt søredningstjeneste skal være bemandet  

 som fastsat af Statens Luftfartsvæsen i flyvepladsens tjenestetid, medmindre  

 andet er godkendt af Statens Luftfartsvæsen.
Når en tjeneste er bemandet,  

 skal den være i beredskab.
9.1.1 Statens Luftfartsvæsen kan efter ansøgning godkende, at brand- og  

 redningstjeneste m.v. kun er bemandet, når rute- og charterflyvning med  

 flyvemaskiner, der er godkendt til befordring af mere end 10 passagerer,  

 foregår.
Beflyvningsmønstret på flyvepladsen vil være afgørende for, om  

 godkendelse kan gives.
Godkendelse vil indebære, at det i AIP angives, at  

 flyvepladsens tilladelse til ovennævnte flyvninger skal indhentes inden for  

 en tidsfrist, der er fastsat af flyvepladsen.
 9.1.2 Statens Luftfartsvæsen kan efter ansøgning godkende, at brand- og  

 redningstjeneste m.v. er bemandet og kan indsætte materiel på forskellige  

 niveauer afpasset efter størrelsen af flyvemaskiner godkendt til befordring  

 af mere end 10 passagerer, der anvender flyvepladsen i rute- og  

 charterflyvning.
9.2 Når brand- og redningstjeneste m.v. er bemandet, skal den kunne a. påbegynde indsats senest 3 minutter efter alarmering til flyvehavari  

 eller -hændelse ved rute- eller charterflyvning inden for bane, rullevej,  

 sikkerhedszone og forplads, b. påbegynde anden indsats på flyvepladsen og i søredningstjenestens  

 indsatsområde snarest efter alarmering samt c. være klar til indsats med udgangspunkt fra et forud fastlagt sted ved  

 bane i brug efter meddelelse om unormal situation for et luftfartøj i luften.
 9.2.1 Beredskab skal opretholdes i mindst 15 minutter efter start ved  

 rute- eller charterflyvning med passagerer.
 9.2.2 Flyvepladschefen skal udarbejde instruks vedrørende brand- og  

 redningstjenestens og søredningstjenestens indsats uden for indsatområderne.  

 Instruksen skal indgå i flyvepladsens driftshåndbog.
 9.3 Personer, der indgår i bemandingen af brand- og redningstjeneste m.v.,  

 kan, bortset fra lufttrafiktjeneste, varetage andre opgaver på flyvepladsen,  

 hvis det ikke hindrer opfyldelse af kravene til beredskab, jf. pkt. 9.2.
9.4 Driftsforstyrrelser 9.4.1 En flyveplads skal betragtes som værende uden brand- og  

 redningstjeneste, hvis et beredskab omfattende 1 indsatsleder, 1 brandmand og  

 1 skumtender med 1800 l vand til skumproduktion ikke kan sættes ind på  

 flyvepladsen.
Flyvepladschefen skal i sådanne tilfælde lukke flyvepladsen for  

 rute- og charterflyvemaskiner med passagerer og foranledige NOTAM udsendt.
 9.4.2 Hvis beredskabet ikke opretholdes til det godkendte niveau, men dog  

 til et niveau, der er lig med eller højere end det minimumniveau, der er  

 angivet i pkt. 9.4.1, skal flyvepladschefen foretage følgende:
a.
Ved reduktion af vandmængde, der kan fremføres, skal NOTAM udsendes med  

 angivelse af den nye, lavere kategori, jf. pkt. 6.1.
b.
Vedvarer den situation, der er angivet under a, i mere end 24 timer,  

 skal supplerende NOTAM udsendes, der angiver, at flyvepladsen er lukket for  

 rute-og charterflyvning med passagerer med flyvemaskiner, der er længere end  

 den længde, der svarer til den aktuelle brand-og redningstjenestekategori  

 plus 1, jf. pkt.
 6.1.
 9.4.3 En flyveplads skal betragtes som værende uden søredningstjeneste,  

 når der ikke rådes over 1 fartøj og/eller bemanding, der er fastsat hertil.  

 Flyvepladschefen skal foranledige NOTAM udsendt herom.
 9.4.4 Helikoptere i rute- og charterflyvning med passagerer kan anvende  

 flyvepladsen, når flyvepladsen er uden brand- og redningstjeneste, hvis  

 følgende forefindes og kan fremføres til bane i brug:
1 indsatsleder, 1 brandmand, 2 x 50 kg universalpulverslukker, 2 x 12 kg D-pulverslukker, og følgende værktøj:
1 luftfartøjsøkse, 1 stor økse, 2 knive til frigørelse af fastspændte, 1 koben, 1 boltsaks, 1 bidetang, 1 nedstryger med reserveklinger, 1 hammer, 1 mejsel, 1 pladesaks samt 2 sikkerhedslamper.
 Herudover skal flyvepladsens alarmsystem, internt og til hjælp udefra,  

 fungere.
9.5 Øvelser 9.5.1 Der skal årligt afholdes 12 vedligeholdelsesøvelser jævnt fordelt  

 over hele året.
Mindst 2 af øvelserne skal omfatte slukning af  

 brændstofbrand.
 9.5.1.1 Hvis søredningstjeneste er etableret, skal der yderligere afholdes  

 12 øvelser om året i denne tjeneste.
 9.5.2 Øvelser skal ledes af en indsatsleder.
9.5.3 Øvelsesaktiviteterne skal registreres med angivelse af deltagere og  

 pensum.
Oplysningerne skal opbevares på flyvepladsen i 1 år efter en øvelses  

 afholdelse.
10. Alarmerings- og beredskabsplan samt rapportering 10.1 Alarmeringsplan 10.1.1 Der skal foreligge en intern alarmeringsplan for flyvepladsen, der  

 til enhver tid er ajourført.
Planen skal være bekendtgjort for alle berørte  

 personer på flyvepladsen og være tilsendt den offentlige alarmeringscentral,  

 Statens Luftfartsvæsen og den lokale politimester, i København  

 politidirektøren.
 10.1.2 Alarmeringsplanen skal indeholde følgende:
a.
Instruks for lufttrafiktjenesten vedrørende alarmering ved flyvehavari,  

 luftfartøj i unormal situation og brand m.v. på flyvepladsen med angivelse af  

 alarmeringsmetode, -rækkefølge og terminologi.
Instruksen skal ligeledes  

 indeholde regler vedrørende ekstern alarmering, herunder af den offentlige  

 alarmeringscentral og den overordnede lufttrafiktjenesteenhed.
b.
Instruks for brand- og redningstjeneste samt søredningstjeneste  

 vedrørende situationer angivet i 10.1.2 a, og regler for indsatslederens  

 tilkald af hjælp udefra ved flyvehavari.
c.
Instruks for andre tjenester eller personer tilknyttet flyvepladsen,  

 der er pålagt opgaver i situationer angivet i 10.1.2 a.
d.
Regler for intern kommunikation og for modtagelse af og kommunikation  

 med enheder, der kommer til hjælp udefra.
e.
Situationsplan med gitternet og identifikationssystem over flyvepladsen  

 i målestoksforholdet 1:5.000. Situationsplanen skal angive anlæg, køreveje,  

 porte, vandforsyningssteder, skumtenderes placering ved luftfartøj i unormal  

 situation samt mødesteder/opmarchområder for enheder udefra.
f.
Et kort i målestoksforholdet 1:25.000 over flyvepladsens nærmeste omegn  

 ud til en afstand af mindst 5 km.
Kortet skal være forsynet med gitternet og  

 identifikationssystem.
 10.1.3 Alarmeringsplanen skal mindst hver 12. måned indøves med deltagelse  

 af tjenester og personer tilknyttet flyvepladsen.
10.2 Beredskabsplan 10.2.1 Koncessionshaveren for en flyveplads med brand- og redningstjeneste  

 skal medvirke til, at der foreligger en til enhver tid ajourført  

 beredskabsplan for det lokale brandvæsen, politi og sygehusvæsen vedrørende  

 hjælp ved flyvehavari på flyvepladsen, samt at denne plan indøves.
Hvis  

 koncessionshaveren ikke kan få tilvejebragt en sådan plan m.v., skal Statens  

 Luftfartsvæsen underrettes.
10.2.1.1 Et eksemplar af beredskabsplanen skal indsendes til Statens  

 Luftfartsvæsen 10.2.2 Flyvepladschefen skal sikre, at de instanser, der er omfattet af  

 beredskabsplanen, er underrettet om vilkårene for adgang til flyvepladsen,  

 herunder modtagelsesprocedurer, regler for opmarch og regler for personers og  

 køretøjers færdsel på manøvreområdet.
10.3 Rapportering Flyvepladschefen skal sikre, at indsats i forbindelse med flyvehavari,  

 luftfartøj i unormal situation, brand, bortspuling af spildt brændstof eller  

 anden indsats rapporteres til Statens Brandinspektion og Statens  

 Luftfartsvæsen på et skema, der svarer til bilag 1.
11. Kommandoforhold ved ulykke og uheld med luftfartøj  

 og luftfartøj i unormal situation 11.1 Den vagthavende indsatsleder på flyvepladsen leder, eventuelt i  

 samarbejde med luftfartøjets besætning, arbejdet ved luftfartøjet med redning  

 af ombordværende, sikring af flugtveje og eventuel brandbekæmpelse, når  

 luftfartøjet befinder sig inden for flyvepladsens område eller indsatsområdet  

 for flyvepladsens søredningstjeneste.
 11.1.1 Vagthavende indsatsleder skal ved alarmering og indsats være iført  

 en vest af en af Statens Luftfartsvæsen godkendt type med teksten  

 »INDSATSLEDER LUFTHAVN«.
 11.2 Indtil brandinspektøren fra kommunen, hvor flyvepladsens  

 administrationsbygning ligger, eller hans stedfortræder indfinder sig på et  

 skadested på land, varetager flyvepladsens vagthavende indsatsleder tillige  

 den tekniske ledelse, jf. den instruks for brandinspektører, der til enhver  

 tid er gældende, for tiden Justitsministeriets instruks af 4. januar 1983.
 11.3 Politiet er koordinerende leder ved flyvehavari.
11.4 I henhold til bekendtgørelse nr. 321 af 16. juni 1985 er adgang til  

 og færdsel på en flyveplads' område underkastet flyvepladsledelsens  

 direktiver.
Til færdsel på manøvreområdet kræves endvidere tilladelse fra  

 flyvepladsens lufttrafiktjenesteenhed.
12. Tilbagekaldelse Statens Luftfartsvæsen kan tilbagekalde en meddelt godkendelse vedrørende  

 brand- og redningstjeneste m.v., hvis bestemmelserne i denne BL og/eller  

 fastsatte vilkår ikke overholdes.
13. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
14. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
15. Straf 15.1 Overtrædelse af bestemmelserne i afsnit 4 straffes med bøde.
 15.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådan bødeansvar.
16. Ikrafttræden 16.1 Denne BL træder i kraft den 1. oktober 1989.
 16.1.1 Godkendelser, der er meddelt i henhold til BL 3-9, første udgave af  

 1. april 1981, gælder indtil videre.
 16.2 Samtidig hermed ophæves BL 3-9, første udgave af 1. april 1981.
Statens Luftfartsvæsen, den 19. juli  

 1989 V.K.H.
Eggers /P.E.
Gohs Fg.
 Beskrivelse af situationen ved brand- og redningstjenestens ankomst  

 tilskadestedet samt en beskrivelse af indsatsen:
