1. ANVENDELSESOMRÅDE Retningslinierne er blevet og vil indtil videre fortsat blive anvendt på  

 heldækkede fiskeskibe på 5 brt og derover ved nybygning, indkøb fra udlandet  

 og ombygning, der kan have indflydelse på stabiliteten.
A.
SKIBE PÅ 20 BRT OG DEROVER 2. STABILITETSKRITERIUM 2.1. Følgende stabilitetskriterier skal anvendes:
 2.1.1. Arealet under stabilitetskurven (GZ-kurven) skal være:
 2.1.2. Stabilitetsarmen GZ skal være mindst 0,20 ved en krængningsvinkel,  

 der er lig med eller større end 30 grader, men som ikke overstiger 40 grader  

 eller theta, hvis denne vinkel er mindre end 40 grader.
 2.1.3. Den maksimale stabilitetsarm skal forekomme ved en  

 krængningsvinkel, der er mindst 25 grader.
 2.1.4. Metacenterhøjden GM skal være mindst 0,35 m.
 2.1.5. For fiskeskibe under 24 m i længde kan kravet under 2.1.2.  

 reduceres med 2(24 - L)pct.
 2.2. Hvor rulledæmpningsanlæg er installeret i skibet, skal det godtgøres,  

 at de ovennævnte kriterier kan overholdes, efter at korrektion for frie  

 overflader i tankene er foretaget.
 2.3. For skibe, der skal anvendes i farvande, der ligger nord for 66  

 grader 30 minutter nordlig bredde, skal det påvises, at skibet skal kunne  

 modstå en overisning af flg. omfang:
 For skibe, hvor særlige arrangementer medfører forøget risiko for  

 overisning, kan direktoratet stille krav om forøgelse af ovennævnte  

 belastninger.
 2.4. Der skal tages hensyn til ugunstige indvirkninger på stabiliteten for  

 fiskeskibe, de indrettes til formaling af fangsten til pulp.
3. DEFINITIONER 3.1. Definition af basislinie 3.1.1. Stålskibe:
 En linie parallel med skibets konstruktionsvandlinie gennem kølpladens  

 indvendige skæring med centerlinien på middelspantet.
 3.1.2. Træskibe:
 En linie parallel med skibets konstruktionsvandlinie gennem udvendig  

 spunding på middelspantet.
 3.2. Grænsekurve:
 Grænsekurve for maksimalt tilladeligt KG afsat over dybgang og  

 deplacement.
4. BESKRIVELSE AF BEREGNINGER 4.1. Hydrostatiske og isocline (MS) data skal beregnes ved hjælp af  

 regneprogram udarbejdet af en af direktoratet anerkendt institution,  

 medmindre andet på forhånd er aftalt med direktoratet.
 4.2. Hydrostatiske og isocline (MS) data skal i almindelighed beregnes på  

 grundlag af skibets konstruktionstrim.
4.2.1. Hvis skibes trim under drift vil kunne afvige væsentligt fra  

 konstruktinstrimmet, skal tilsvarende beregninger udføres for de maksimale  

 afvigelser fra konstruktionstrimmet. 4.2.2. Beregningerne skal udføres til  

 overkant af dæksbjælker og yderside af spanter.
For træskibe foretages  

 opmålingen til yderside af klædning.
 4.2.3. Overbygninger på fribordsdækket kan medregnes, forudsat at alle  

 åbninger er forsynet med forsvarlige vejrtætte lukkemidler.
 4.2.4. Dækshuse på fribordsdækket, der har udgang til dækket ovenover, kan  

 medregnes, forudsat at alle åbninger er forsynet med forsvarlige vejrtætte  

 lukkemidler.
4.2.5. Dækshuse, der opfylder pkt. 4.2.4., men uden udgang til dækket  

 ovenover, må ikke medregnes.
En åbning i dækket inde i et sådant dækshus skal  

 imidlertid betragtes som lukket, selv om der ikke forefindes lukkemidler.  

 Hvis skibets størrelse ikke tillader indretning af en sådan ekstra udgang fra  

 hus på dækket, kan administrationen tillade, at disse huse medregnes i  

 stabilitetsberegningerne.
 4.2.6. Dækshuse på fribordsdækket, der er indrettet med døre, der ikke kan  

 lukkes vejrtæt, medregnes ikke. Åbninger i dækket inde i dækshuset skal  

 imidlertid betragtes som lukkede, hvis de er indrettet med forsvarlige  

 lukkemidler.
 4.2.7. Dækshuse på dæk over fribordsdækket medregnes ikke, men indvendige  

 åbninger kan betragtes som lukkede.
 4.2.8. Hvis skibet synker som følge af vandfyldning igennem hvilken som  

 helst af åbningerne, skal GZ-kurven afbrydes ved den tilsvarende  

 krængningsvinkel som tegn på fuldstændigt stabilitetstab.
 4.2.9. Små åbninger for wirer, kæder eller grejer, afløbsrør etc., der  

 kommer under vand ved krængningsvinkler over 30 grader, skal betragtes som  

 lukkede, men hvis de kommer under vand ved 30 grader eller derunder, skal de  

 betragtes som åbne, hvis skibstilsynet anser dem som en kilde til betydelig  

 vandfyldning.
 4.2.10. trunke og luger kan medregnes, hvis de er forsynet med vandtætte  

 lukkemidler.
 4.3. Lastekonditioner.
 Der skal foretages beregninger af foreløbige lastekonditioner med  

 tilhørende GZ-kurver svarende til rederens forventede brug af skibet, og som  

 angiver samtlige vægte (let skib, ladning, tankindhold, besætning, stores,  

 fiskeredskaber etc.) med lodret og langskibs tyngdepunkter og momenter,  

 korrektion for frie overflader samt deplacement, GM, KG, dybgange og trim.
 4.3.1. Der skal almindeligvis beregnes mindst følgende konditioner:
 4.3.2. For skibe med kun 1 gennemgående dæk må ingen af de ovennævnte  

 konditioner udvise et trim forover i forhold til en vandlinie gennem overkant  

 dæk i borde ved o-kryds, der afskærer lige store opdriftsvoluminer foran for  

 og agten for o-kryds mellem denne vandlinie og skrogets springlinie eller  

 dennes naturlige forlængelse til stævnene.
 4.3.3. Ved beregning af lastekonditioner skal følgende stuvningsfaktorer  

 benyttes:
 4.3.4. For skibe, hvor lastekonditioner specificeret under pkt. 4.3.1.  

 ikke vil svare til den påtænkte drift af skibet, skal dette oplyses ved  

 indsendelse af de foreløbige beregninger som grundlag for direktoratets  

 afgørelse om omfanget af de endelige beregninger.
5. KRÆNGNINGSPRØVE 5.1. For bestemmelse af skibets letvægt og letvægtstyngdepunktets lodrette  

 beliggenhed skal der udføres en krængningsprøve under kontrol af  

 skibstilsynet eller anden institution efter bemyndigelse fra skibstilsynet.
 5.2. Data for krængningsprøven skal angives på skibstilsynets  

 standardformular.
 I forbindelse med den nævnte formular skal følgende fremhæves:
 5.3. Ved krængningsprøvens udførelse skal følgende iagttages:
 5.4. Hvis vejrforholdene skønnes at være for dårlige, eller hvis  

 korrektioner for manglende og overskydende vægte skønnes for store, kan  

 skibstilsynet eller den af direktoratet bemyndigede institution udsætte  

 krængningsprøven indtil et tidspunkt, hvor det skønnes, at tilstrækkeligt  

 nøjagtige data kan aflæses.
 5.5. Skibstilsynet kan forlange en ny krængningsprøve afholdt, hvis der  

 ved gennemgang af krængningsprøverapporten konstateres unøjagtigheder, som  

 kan have væsentlig indflydelse på beregningen af skibets stabilitetsforhold.
 5.6. Den i bilag 1 viste formular kan rekvireres i direktoratet.
6. VEJLEDNING TIL SKIBETS FØRER 6.1. Om bord på ethvert skib, som er omfattet af nærværende regler, skal  

 der til brug for skibets fører være en vejledning vedrørende skibets  

 stabilitetsforhold med oplysning om basisliniens beliggenhed og vejledning om  

 grænsekurvens betydning.
 6.1.1. Denne vejledning skal indeholde alt materiale, som er nødvendigt  

 for at sætte skibets fører i stand til at vurdere skibets stabilitetsforhold  

 under forskellige driftsforhold og tillige give oplysning om, at sejlads i  

 konditioner, hvor KG ligger over grænsekurven, vil medføre, at skibets  

 stabilitet er utilstrækkelig.
 Stabilitetsoplysningerne i vejledningen skal omfatte følgende:
- Kapacitetsplan med angivelse af voluminer og tyngdepunkter for lastrum  

 og tanke - Grænsekurver for maksimalt tilladeligt KG afsat over dybgang og  

 deplacement - Endelige lastekonditioner med tilhørende GZ-kurver - Oplysninger om forsvarlig brug af rulledæmpningsanlæg, såfremt et sådant  

 er installeret i skibet.
6.1.2. Det skal endvidere fremgå af vejledningen, at overholdelse af de godkendte konditioner ikke sikrer ubetinget mod  

 kæntring eller fritager skibsføreren for hans ansvar, og at skibsføreren  

 derfor stadig skal udøve sund dømmekraft og godt sømandsskab under  

 hensyntagen ti vejrforhold og farvand, og træffe sådanne hensigtsmæssige  

 foranstaltninger med hensyn til sejladsen, som de tilstedeværende  

 omstændigheder tilsiger, at der skal drages omsorg for, at skibets fangst stuves forsvarligt, og at  

 fangsten om nødvendigt begrænses og/eller ballast indtages, at der drages omsorg for, at fangstredskaber og større  

 udrustningsgenstande er forsvarligt stuvet, således at risikoen for  

 forskydning under sejlads begrænses mest muligt.
 6.1.3. Endelig skal skibets fører, såfremt skibet underkastes en  

 ombygning, som vil få indflydelse på stabilitetsforholdene, gøres opmærksom  

 på, at nye, korrigerede stabilitetsoplysninger skal udarbejdes.
7. MATERIALE DER SKAL INDSENDES TIL DIREKTORATETS  

 KONTROL OG GODKENDELSE 7.1. Der skal på tidligst mulige tidspunkt inden køllægningen indsendes 3  

 eksemplarer af nedenstående tegninger og beregninger til direktoratet:
7.1.1. Generalarrangement med angivelse af kapaciteter og tyngdepunkter  

 for lastrum og tanke (evt. kapacitetsplan) 7.1.2. Beskrivelse af overbygninger trunke og luger, der er indbefattet  

 ved beregning af isocline (MS)kurver 7.1.3. Linietegning 7.1.4. Følgende data for skibet opsat i kurveblade eller tabelform:
 7.1.5. Beregningerne skal være ledsaget af en kopi af den pågældende  

 institutions kontrol af indlæste data, evt. i form af et spanterids udtegnet  

 ved hjælp af elektronregnemaskine.
 7.1.6. En målsat skitse visende afstand fra den definerede basislinie til  

 underkant køl (pladekøl, skinnekøl, stråkøl) samt med angivelse af  

 konstruktionstrimmet (styrlastighed).
 7.1.7. Grænsekurve for maksimalt tilladeligt KG afsat over dybgang og  

 deplacement.
 7.1.8. Foreløbige lastekonditioner.
 7.2. Efter krængningsprøven skal følgende materiale indsendes:
 7.2.1. Krængningsprøverapport.
 7.2.2. Endelige lastekonditioner, som er korrigeret efter  

 krængningsprøvens resultater, og plottet i diagram for grænsekurve.
 7.2.3. Vejledning til skibets fører.
8. INDKØBTE SKIBE 8.1. Reglen om indsendelse af foreløbige stabilitetsoplysninger finder  

 ikke anvendelse på indkøbte skibe.
 8.2. Direktoratet kan i det enkelte tilfælde afgøre, om de fremsendte  

 oplysninger om skibets stabilitetsforhold, herunder resultaterne fra  

 krængningsprøven, kan anvendes som grundlag for direktoratets godkendelse og  

 ved udarbejdelse af det materiale, der skal forefindes om bord til brug for  

 skibets fører.
9. DIREKTORATETS KONTROL OG GODKENDELSE AF  

 STABILITETEN 9.1. Det under pkt. 7 omhandlede materiale skal af statens skibstilsyn  

 underkastes kontrol, der sikrer, at de opgivne data m.v. svarer til det  

 foreliggende skib, og at beregninger m.v. er udført i overensstemmelse med de  

 foran givne regler.
9.2. Viser skibstilsynets kontrol af det indsendte materiale, at  

 tyngdepunktet KG i de foreløbige lastekonditioner ligger under grænsekurven,  

 gives der foreløbig godkendelse af skibets stabilitet.
Er dette ikke  

 tilfældet, nægtes godkendelse.
9.3. Viser krængningsprøven og de som følge heraf foretagne korrektioner,  

 at tyngdepunktet KG i de endelige lastekonditioner ligger under grænsekurven,  

 godkendes skibet i stabilitetsmæssig henseende.
Er dette ikke tilfældet,  

 nægtes godkendelse, og fartshjemmel vil ikke blive udstedt.
B.
SKIBE UNDER 20 BRT MEN PÅ 5 BRT OG DEROVER 10. RULNINGSPRØVE 10.1. For skibe på 5 brt og derover, men under 20 brt, kan fartøjets  

 stabilitetsgrundlag bestemmes ved måling af rulningsperioden med det færdigt  

 udrustede skib incl. permanent monterede fiskeredskaber.
 10.1.1. Undersøgelsen er baseret på følgende formel:
hvor f er en faktor, der afhænger af skibstypen, (for fiskeskibe varierer  

 f normalt mellem 0,71 og 0,75) B er fartøjets bredde i m, og Tr er rulningsperioden målt i sek.
 10.1.2. Fartøjets stabilitet vil være tilfredsstillende, såfremt den målte  

 rulningsperiode i sek. er mindre end eller lig med fartøjets bredde i m.
 10.1.3. Såfremt kravet under 10.1.2. ikke er opfyldt, skal fornøden fast  

 ballast ilægges.
 10.1.4. Rulningsperioden skal bestemmes med fartøjet flydende frit, så  

 vidt muligt kun med en enkelt fortøjning, samt under rolige vejrforhold,  

 såleds at forsøget kan foregå uden ydre påvirkninger.
 10.1.5. Skibstilsynet kan til enhver tid, såfremt det skønnes påkrævet,  

 forlange en fuldstændig beregning af skibets stabilitetsforhold.
C.
OMBYGNING AF EKSISTERENDE FISKESKIBE 11. STABILITETSUNDERSØGELSE 11.1. For alle eksisterende skibe, hvor en planlagt nybygning må forventes  

 at ville medføre ændringer i skibets letvægt samt dets tyngdepunktsplacering  

 eller ændringer i skibets stabilitetsforhold i øvrigt, kan skibstilsynet  

 stille krav om en fuldstændig stabilitetsundersøgelse.
 11.2. Rulningsprøven kan tillades anvendt, såfremt det anses for urimeligt  

 under hensyn til skibets alder samt tidligere og fremtidige beskæftigelse at  

 stille krav om en fuldstændig stabilitetsundersøgelse.
 11.2.1. I sådanne tilfælde skal der, forinden en ombygning påbegyndes,  

 foretages en rulningsprøve samt en opmåling af dybgange for og agter.
 11.2.2. Efter at ombygningen er tilendebragt, gentages rulningsprøven og  

 dybgangskontrollen, for derved at konstatere eventuelle ændringer i skibets  

 stabilitetsforhold samt dets letvægt.
 11.2.3. Såfremt rulningsprøven efter ombygningen viser, at kravene under  

 10.1.2. ikke er opfyldt, skal fornøden fast balast ilægges.
 11.2.4. Såfremt kontrol af dybgangene viser, at skibets letvægt er  

 væsentligt forøget, kan skibstilsynet kræve,at lastrummenes kapacitet  

 reduceres tilsvarende.
