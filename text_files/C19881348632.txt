Reglerne vedrørende bejdsning mod nøgen brand ændres med virkning fra  

 og med fremavl af høst 1989. Avlen på F-materiale og præ-basissæd skal  

 fremover kun bejdses, hvis antal angrebne planter af nøgen brand overstiger  

 de i meddelelsen anførte grænser.
Erstatningssager vedrørende konstaterede  

 angreb af nøgen brand kan indbringes for Frøkontrolkommissionens  

 Bedømmelsesudvalg for Sædekorn.
 Ifølge Statsfrøkontrollens meddelelse 131-87 af 21. december 1987  

 undersøges prøver af F-materiale og præ-basissæd af byg ved udsåning i  

 kontrolmark for forekomst af nøgen brand kan avlen på partiet kun godkendes  

 til forsegling som sædekorn, hvis de fremstillede partier bejdses mod nøgen  

 brand.
 Da der ikke for tiden er bejdsemidler på markedet med tilstrækkelig  

 virkning over for nøgen brand, finder sædekornsbranchen det ikke rimeligt at  

 skulle efterkomme de krav om bejdsning, som Statsfrøkontrollen har påbudt på  

 baggrund af gældende regler.
 Dette forhold har været drøftet på et møde i Frøkontrolkommissionens  

 Kontaktudvalg for Sædekorn den 5. december 1988. Kontaktudvalget anbefalede,  

 at reglerne ændres som følger:
Som hidtil undersøges prøver af F-materiale og præ-basissæd for forekomst  

 af nøgen brand i 20.000 planter.
F-MATERIALE Ved fund af 6 eller flere planter angrebet af nøgen brand kan avlen på  

 partiet kun godkendes til forsegling som sædekorn, hvis de fremstillede  

 partier bejdses mod nøgen brand.
PRÆ-BASISSÆD Ved fund af op til 10 planter angrebet af nøgen brand kan avlen på partiet  

 godkendes til forsegling som basissæd uden bejdsning mod nøgen brand.
Ved fund af 11-20 planter angrebet af nøgen brand kan avlen kun godkendes  

 til forsegling som basissæd, hvis de fremstillede partier bejdses mod nøgen  

 brand.
Avlen på partiet kan godkendes til forsegling som certificeret  

 sædekorn 1. generation uden bejdsning mod nøgen brand.
 Ved fund af over 20 planter angrebet af nøgen brand kan avlen på partiet  

 kun godkendes til forsegling som sædekorn, hvis de fremstillede partier  

 bejdses mod nøgen brand.
 Statsfrøkontrollen meddeler herefter, at reglerne for bejdsning mod nøgen  

 brand ændres som anført ovenfor med virkning fra og med fremavl af høst 1989.  

 Reglerne lempes således på baggrund af, at der ikke er bejdsemidler til  

 rådighed med tilstrækkelig effektivitet over for nøgen brand.
 For at sikre landmanden mod tab i forbindelse med forekomst af nøgen brand  

 i udsæd vil Frøkontrolkommissionens Bedømmelsesudvalg for Sædekorn behandle  

 eventuelle erstatningssager vedrørende forekomst af nøgen brand.
