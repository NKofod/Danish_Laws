 I medfør af § 10, stk. 3, i lov nr. 506 af 30. juni 1993 om  

 erhvervsgrunduddannelse m.v. fastsættes:
 § 1.  Kommunalbestyrelsen skal sørge for, at der  

 tilbydes unge, der er tilmeldt folkeregisteret i kommunen, vejledning om  

 uddannelses- og beskæftigelsesmuligheder i 2 år efter, at de ved  

 undervisningspligtens ophør eller senere er udskrevet af folkeskolen eller  

 lignende, dog mindst til de fylder 19 år.
Stk. 2.  Til unge, der har særlige vanskeligheder ved  

 overgangen fra skole til fortsat uddannelse eller beskæftigelse, skal  

 kommunalbestyrelsen tilbyde en mere omfattende og personligt tilrettelagt  

 vejledning og rådgivning forestået af vejledere med særlige forudsætninger  

 herfor.
Denne særlige vejledning bør så vidt muligt varetages af samme  

 vejleder i hele forløbet og fortsættes, indtil den unge er kommet ind i en  

 stabil uddannelses- eller beskæftigelsessituation.
 Stk. 3.  Kommunalbestyrelsens forpligtelse efter stk. 1  

 og 2 omfatter ikke unge, der i øvrigt modtager vejledning om uddannelses- og  

 beskæftigelsesmuligheder i forbindelse med fortsat uddannelse, herunder unge,  

 der er optaget på efterskoler o.lign., bortset fra unge, der er optaget på  

 erhvervsgrunduddannelsen, jf. lov om erhvervsgrunduddannelse m.v.
§ 2.  Formålet med vejledningen er at lette overgangen  

 fra skole til fortsat uddannelse eller erhverv.
Kommunens vejledning ligger i  

 forlængelse af den vejledning, der gives i folkeskolen eller lignende,  

 herunder i skolernes uddannelses-, erhvervs- og arbejdsmarkedsorientring og  

 den personlige rådgivning.
Stk. 2.  Vejledningen skal omfatte oplysning og samtaler  

 om den unges uddannelses- og beskæftigelsesmuligheder, ligesom der kan ydes  

 bistand til at løse praktiske problemer i forbindelse med bestræbelser på at  

 skaffe den unge uddannelse eller beskæftigelse.
Vejledningen om  

 erhvervsgrunduddannelse gives i henhold til lov om erhvervsgrunduddannelse  

 m.v.
Stk. 3.  Vejledningen i henhold til § 1, stk. 1 og 2,  

 skal tilbydes løbende og mindst 2 gange om året, indtil den unge er kommet i  

 en tilfredsstillende situation.
Hvor det ikke er muligt at komme i kontakt  

 med den unge skriftligt eller telefonisk, skal der rettes personlig  

 henvendelse til den unge.
 § 3.  Når en ung, der har opfyldt undervisningspligten  

 ved at følge undervisningen i en offentlig eller en privat skole, forlader  

 skolen ved undervisningspligtens ophør eller senere, skal skolens leder  

 underrette den kommune, hvor den unge er tilmeldt folkeregistret.  

 Underretning skal gives inden 14 dage efter, at eleven har forladt skolen.
§ 4.  En ungdomsuddannelsesinstitution skal inden 14  

 dage underrette ungdomsvejledningen i den kommune, hvor den unge er tilmeldt  

 folkeregistret, om, at den unge Stk. 2.  Indtil den unge er fyldt 25 år, skal  

 undervisningsinstitutionen endvidere underrette ungdomsvejledningen i den  

 kommune, hvor den unge er tilmeldt folkeregistret, om, at den unge har  

 afbrudt ungdomsuddannelsen.
 Stk. 3.  Ved indgåelse og ophævelse af praktikaftaler  

 underretter erhvervsskolen kommunen herom.
 § 5.  Vejledningen skal samordnes med anden  

 uddannelses- og erhvervsvejledning for unge.
Stk. 2.  Det påhviler kommunalbestyrelsen at forestå  

 samordningen med kommunens øvrige vejledningsaktiviteter.
Kommunalbestyrelsen  

 skal endvidere sørge for, at det lokale samarbejde mellem de myndigheder,  

 arbejdsformidlingskontorer, uddannelsesinstitutiner m.v., der forestår de  

 eksisterende vejledningsordninger, styrkes og udbygges i fornødent omfang.
Stk. 3.  Kommunalbestyrelsen træffer afgørelse om, hvem  

 i kommunen der forestår vejledningsarbejdet.
Kommunalbestyrelsen er ansvarlig  

 for, at samarbejdet med de øvrige vejledningsaktiviteter iværksættes.  

 Kommunalbestyrelsen er desuden ansvarlig for, at centrale og lokale  

 oplysninger om udviklingen i uddannelsessystemet og på arbejdsmarkedet tilgår  

 det lokale vejledningsarbejde.
Kommunalbestyrelsen varetager, hvor intet  

 andet er aftalt, sekretariatsarbejdet for samarbejdet.
 Stk. 4.  Den regionale samordning af  

 vejledningsindsatsen varetages af det regionale arbejdsmarkedsråd (RAR) og  

 det vejledningsfaglige udvalg (VFU), jf. lov om en aktiv  

 arbejdsmarkedspolitik.
 § 6.  Kommunalbestyrelsen skal sikre en samlet adgang  

 til de vejledningstilbud for unge, der findes i kommunen.
 § 7.  Hvis den unge tilmeldes folkeregistret i en  

 anden komumune, overgår kommunalbestyrelsens forpligtelse efter § 1 til  

 kommunalbestyrelsen i denne kommune, medmindre andet aftales i det konkrete  

 tilfælde.
 § 8.  Bekendtgørelsen træder i kraft den 6. september  

 1994.
 Stk. 2.  Bekendtgørelse nr. 292 af 2. juni 1986 om  

 ungdomsvejledning og cirkulære af 9. juni 1986 om ungdomsvejledning ophæves.
