 I medfør af § 1, stk. 2, nr. 9. i lov nr. 834 af 18. december 1991 om frø,  

 kartofler og planter, § 11 i lov nr. 190 af 9. maj 1984 om planteskadegørere  

 og tekstanmærkning nr. 59 til finanslov 1994 samt § 5 i lov nr. 414 af 13.  

 juni 1990 om administration af Det Europæiske Økonomiske Fællesskabs  

 forordninger om markedsordninger for landbrugsvarer m.v. fastsættes:
 § 1.  Virksomheder, der er registreret i henhold til  

 Plantedirektoratets bekendtgørelse om planter, skal betale afgift til dækning  

 af Plantedirektoratets udgifter i finansåret ved administration og kontrol i  

 henhold til bekendtgørelsen.
 Stk. 2.  Afmelding af registreringen med ophør af  

 betalingspligten til følge kan ske med en måneds varsel til udgangen af et  

 kvartal.
 § 2.  Til dækning af Plantedirektoratets  

 basis-omkostninger ved administration betaler alle registrerede virksomheder  

 en årlig afgift på 2000 kr.
 § 3.  For hver inspektion i forbindelse med  

 avlskontrollen betaler virksomheder registreret efter § 1, stk. 1, nr. 1 og  

 2, i bekendtgørelse om planter en a conto afgift pr. arealenhed tilmeldt på  

 inspektionsdagen, jf dog § 4, stk. 2 og 3.
Stk. 2.  Ved en arealenhed forstås 1,5 ha frilandsareal  

 eller 1000 kvm. væksthusareal.
Frilands- og væksthusarealenheder lægges  

 sammen og rundes op til nærmeste hele arealenhed.
 § 4.  Avlskontrolafgiften fastsættes således:
 Stk. 2.  Omfatter en inspektion udelukkende een af de  

 arealtyper, der er nævnt i § 3, stk. 2, betales kun afgift for arealenheder  

 af denne type.
 Stk. 3.  Omfatter en inspektion udelukkende arealer i  

 fortsat avlskontrol, jf. § 6, stk. 1, i bekendtgørelse om planter, og udgør  

 disse arealer mindre end 10 procent af virksomhedens tilmeldte arealer, kan  

 afgiften ikke overstige 1000 kr.
 Stk. 4.  Plantedirektoratet træffer beslutning om  

 antallet og omfanget af inspektioner efter virksomhedens type, produktionens  

 art og omfang samt mistanke om eller konstaterede angreb af  

 planteskadegørere.
 § 5.  Til dækning af Plantedirektoratets udgifter ved  

 kontrollen med, at virksomheder, der alene er registreret efter § 1, stk. 1,  

 nr. 3 og 4, i bekendtgørelse om planter, overholder bestemmelserne i  

 bekendtgørelsen, betaler virksomhederne et gebyr på 500 kr. pr. kontrolbesøg.
 § 6.  Til dækning af Plantedirektoratets udgifter ved  

 gennemførelse af sundhedskontrol og udstedelse af plantesundhedscertifikat og  

 reeksportcertifikat i forbindelse med udførsel af planter, dog ikke frø,  

 betales et gebyr på kr. 110,- pr. certifikat, jf. dog § 7.
 Stk. 2.  Til dækning af direktoratets udgifter ved  

 gennemførelse af sundhedskontrol ved udførsel af afskårne blomster eller  

 plantedele til dekoration, frisk frugt, friske grønsager, træ, jord,  

 voksemedier, landbrugsmaskiner m.m., eller af planter, der udføres som privat  

 flyttegods, betales et gebyr på kr. 200 pr. certifikat.
 Stk. 3.  Til dækning af direktoratets udgifter ved  

 udstedelse af EØF-kontrolattest for friske frugter og grønsager, dog ikke i  

 forbindelse med indførsel, betales 200 kr. pr. attest.
 Stk. 4.  Til dækning af direktoratets udgifter ved  

 udstedelse af »Attest for industriel anvendelse« i medfør af art.  

 10. i Kommissionens forordning nr. 2251/92 om kvalitetskontrol af friske  

 frugter og grønsager, betales et gebyr på 50 kr. pr. certifikat.
 Stk. 5.  Til dækning af direktoratets udgifter ved  

 gennemførelse af de undersøgelser og udstedelse af de certifikater og  

 attester, der er nævnt i stk. 1-4, på hverdage i tidsrummet fra kl. 17.00 til  

 7.00, på lørdage, søndage eller på helligdage betales dobbelt gebyr.
 § 7.  Til dækning af Plantedirektoratets udgifter ved  

 udstedelse af plantesundhedscertifikat for korn, malt, kartoffelmel og  

 grønmel betales et gebyr på 245 kr. pr. certifikat og 190 kr. pr. prøve, der  

 undersøges, jf. bilag 1.
 Stk. 2.  Til dækning af direktoratets udgifter ved  

 udstedelse af plantesundhedscertifikat i forbindelse med udførsel af frø til  

 udsæd betales et gebyr på 245 kr. pr. certifikat.
 § 8.  Til dækning af Plantedirektoratets udgifter ved  

 undersøgelse af en sending frisk frugt, friske grønsager, afskårne blomster  

 eller plantedele til dekoration, der er ledsaget af et mangelfuldt udfyldt  

 eller ikke-læseligt plantesundhedscertifikat, men skønnes at opfylde  

 betingelserne for indførsel, jf. bekendtgørelse om indførsel og udførsel af  

 planter m.m., betales et gebyr på 500 kr. pr. undersøgelse.
 Stk. 2.  Er sendinger, der er omfattet af stk. 1, ikke  

 ledsaget af et plantesundhedscertifikat, betales et gebyr på 1000 kr. pr.  

 undersøgelse.
 Stk. 3.  Til dækning af direktoratets udgifter ved  

 gennemførelse af de undersøgelser, der er nævnt i stk. 1 og 2, på hverdage i  

 tidsrummet fra kl. 17.00 til kl. 7.00, på lørdage, søndage eller på  

 helligdage betales dobbelt gebyr.
 Betaling m.m.
 § 9.  De gebyrer og afgifter, der er nævnt i §§ 2-5 og  

 7-8 forfalder ved påkrav, og betaling skal ske senest 30 dage efter  

 fakturaens dato.
 Stk. 2.  De gebyrer, der er nævnt i § 6, betales ved at  

 påklæbe anmeldelsesblanketten eller en kopi af certifikatet et værdimærke.  

 Værdimærket rekvireres hos Plantedirektoratet mod forudbetaling af  

 gebyrbeløbet.
Stk. 3.  Betales forfaldne gebyrer eller afgifter ikke  

 rettidigt, skal der betales rente af beløbet.
Renten fastsættes til 1,3 pct.  

 månedligt for hver påbegyndt måned fra forfaldsdagen at regne.
 Stk. 4.  Gebyrer og afgifter tillægges merværdiafgift.
 Stk. 5.  Gebyrer og afgifter er tillagt udpantningsret.
 § 10.  Dækker det samlede afgiftsbeløb, der er  

 opkrævet i henhold til §§ 2-5, ikke Plantedirektoratets udgifter til  

 avlskontrol, opkræver direktoratet ultimo finansåret det manglende beløb  

 forholdsmæssigt hos de registrerede virksomheder.
 Stk. 2.  Overstiger det samlede afgiftsbeløb, jf. stk.  

 1, direktoratets udgifter til avlskontrol, tilbagebetaler direktoratet senest  

 den 31. marts det følgende år det overskydende beløb forholdsmæssigt til de  

 registrerede virksomheder.
Ikrafttræden § 11.  Bekendtgørelsen træder i kraft den 30. marts  

 1994.
 Stk. 2.  Samtidig ophæves bekendtgørelse nr. 1225 af 18.  

 december 1992 om betaling for plantesundhedskontrol m.m.
Landbrugsministeriet, den 17. marts 1994 Bjørn Westh / Torben Milthers Bilag 1 Plantesundhedscertifikat vedr. korn, malt, kartoffelmel, grønmel  

 m.m.
(til § 6) 1. Antal prøver pr. certifikat og vare parti:
 2. Vægt pr. prøve: 1 kg.
