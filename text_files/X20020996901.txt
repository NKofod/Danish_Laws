Klagerne  

 har påstået indklagede dømt til betaling af 187.500 kr.
Indklagede har ikke  

 afgivet svarskrift og har heller ikke givet møde under sagen.
 Voldgiftsretten  

 udtaler, at indklagedes udeblivelse under sagen ikke kan føre til, at  

 klagernes  

 påstand tages til følge.
Efter  

 en ingeniørs erklæring og forklaring, lægger voldgiftsretten til grund, at  

 indklagedes arbejde er behæftet med mangler.
Udgiften til udbedring af disse  

 mangler skal imidlertid opgøres med udgangspunkt i ingeniørens overslag og  

 ikke  

 i indklagedes tilbud, der er givet på grundlag af klagernes udetaljerede  

 tegninger.
Voldgiftsretten fastsætter herefter skønsmæssigt det beløb, der  

 tilkommer klagerne til 25.000 kr.
Der er ikke grundlag for at tillægge  

 klagerne  

 noget beløb til dækning af advokatomkostninger.
Vedrørende  

 det manglende undertag, lægger voldgiftsretten til grund, at der ikke er vist  

 tagfodsplade på den snittegning, der dannede grundlag for indklagedes tilbud.  

 Efter ingeniørens forklaring lægges det endvidere til grund, at tagfoden er  

 udført korrekt.
Det manglende undertag ved tagfod kan derfor ikke anses for  

 en  

 mangel.
Der er herefter ikke grundlag for at tillægge klagerne noget beløb  

 til  

 udbedring af skader som følge af indtrængende fygesne.
 Voldgiftsretten  

 fastslår, at indklagede har modregnet klagernes krav som følge af manglerne i  

 sit resttilgodehavende, og da indklagedes slutrate overstiger det beløb, der  

 tilkommer klagerne, frifinder voldgiftsretten indklagede.
 Voldgiftssag afgjort af  

 Voldgiftsnævnet for Bygge- og Anlægsvirksomhed.
 Vedrører AB 92, mangler.
Denne sag er behandlet af en voldgiftsret, der er nedsat af  

 Voldgiftsnævnet for bygge- og anlægsvirksomhed den 16. april 2002, og som  

 består af ingeniør, M.
IDA Søren Steen Møller, arkitekt m. a. a.
Ole Dreyer  

 og  

 landsdommer Ulrik Jensen som voldgiftsrettens formand.
 Klagerne har påstået indklagede dømt til betaling af 187.500 kr.  

 med procesrente af 100.000 kr. fra den 10. januar 2002 og af 87.500 kr. fra  

 den  

 25. september 2002.
Indklagede har ikke afgivet svarskrift i sagen, der herefter er  

 berammet til mundtlig forhandling efter § 22 i Regler for behandling af  

 sager  

 ved de af Voldgiftsnævnet for bygge- og anlægsvirksomhed nedsatte  

 voldgiftsretter.
Trods lovligt indkaldt har indklagede heller ikke  

 givet møde  

 ved den mundtlige forhandling.
 Klagernes påstand fremkommer således:
 1.
Mangler ved tagbeklædning og  

 skotrende, vindues- og altandør i sydgavl, altandør i nordgavl, malerarbejde,  

 advokatomkostninger forud for voldgiftssagens anlæg skønsmæssigt 100.000  

 kr.
 2.
Manglende undertag ved tagfod 56.250  

 kr.
 3.
Følgeskader efter fygesne 31.250  

 kr.
 187.000  

 kr.
 Det fremgår af sagen, at  

 en ingeniør på klagernes foranledning har udarbejdet en rapport af 30. maj  

 2001, hvori der påpeges forskellige mangler ved indklagedes arbejde.  

 Manglerne  

 vedrører det arbejde, der er anført ovenfor under punkt 1, og udbedringen af  

 disse mangler er anslået at ville koste 10.500 kr. med tillæg af moms.
Ingeniøren har endvidere på klagernes foranledning udarbejdet en  

 rapport af 28. august 2002 vedrørende de ovenfor under punkt 2 og 3 anførte  

 forhold.
Vedrørende det manglende undertag ved tagfod er det i erklæringen  

 anført, at det efter en leverandør af byggematerialers typetegning tilrådes  

 at  

 udføre en undertags-/vindplade langs tagfoden på grund af ejendommens ret  

 frie  

 beliggenhed.
De anførte beløb er de beløb, som ingeniøren anslår, at en  

 udbedring vil koste.
 Det fremgår endelig af sagen, at indklagedes slutopgørelse af  

 26. juni 2000 på 51.548,25 kr. ikke er blevet betalt, og at indklagede sammen  

 med leverandøren af vindues- og dørpartierne den 1. august 2001 til fuld og  

 endelig afgørelse tilbød en dekort på henholdsvis 10.000 kr. og 5.000 kr. med  

 tillæg af moms.
Den ene af klagerne har forklaret, at tegningerne til  

 ombygningen blev udfærdiget af hans ægtefælle.
Tegningerne blev drøftet med  

 indklagede inden tilbudsgivningen.
Indklagede mente ikke, at det gav  

 anledning  

 til problemer, at dørene til den franske altan åbnede indad.
Han og  

 ægtefællen  

 er kede af utæthederne og vil nu gerne have en repos foran dørene, således at  

 de kan åbne udad.
Under arbejdet opstod der en vandskade, fordi overdækningen  

 under en storm blæste af.
Skaderne, der blev dækket af indklagedes  

 forsikringsselskab, blev kun delvist udbedret, inden der kom vandindtrængen  

 på  

 grund af utæthederne.
Ingeniøren har i tilknytning til sine erklæringer forklaret, at  

 indadgående dørpartier ofte giver anledning til problemer, især hvis der er  

 tale om dobbeltdøre.
Udadgående døre er derimod lidt lettere at håndtere rent  

 teknisk, men i det foreliggende tilfælde kan dørene kun åbnes indad, da der  

 er  

 tale om franske altaner med afskærmning foran dørene.
Trods de tekniske  

 udfordringer er det dog muligt at gøre dørpartierne tætte, men de vil kræve  

 vedligeholdelse med omkring 5 års mellemrum.
Vedrørende det manglende  

 undertag  

 ved tagfod har han forklaret, at overetagen for tiden er uudnyttet, hvilket  

 øger trækken i tagrummet.
Når tagrummet med tiden bliver udbygget, vil  

 problemet mindskes.
De nuværende forhold er ekstreme  også på grund af  

 ejendommens udsatte beliggenhed og det forhold, at der ikke er udført udhæng,  

 men blot en gesims.
Under disse forhold tilrådes undertag ved tagfod, men  

 tagfoden er ikke forkert udført.
Indehaveren af en murer- og tømrerforretning har forklaret, at  

 han som indehaver af en murer- og tømrerforretning af klagerne er blevet bedt  

 om at gøre gavlpartierne tætte.
Han fik forevist ingeniørens rapport, og han  

 så  

 de priser, der var ansat til udbedringen, ønskede han ikke at påtage sig  

 arbejdet.
Han ønskede i øvrigt ikke at gå ind i en sag, der ikke var  

 afsluttet,  

 og mente, at det var nødvendigt med yderligere undersøgelser for at være  

 sikker  

 på, at det man gjorde, var det rigtige.
Til støtte for deres påstand har klagerne anført, at punkt 1 i  

 opgørelsen af kravet er skønsmæssigt ansat.
Det er klagernes opfattelse, at  

 vindues- og dørpartierne i gavlene kun kan udbedres ved en fuldstændig  

 udskiftning, så dørene bliver udadgående.
Udover omkostningerne til udbedring  

 indeholder beløbet advokatomkostninger på 23.500 kr.
Ingeniørens erklæringer  

 godtgør, at der er mangler ved indklagedes arbejde, og udgifterne til  

 udbedring  

 heraf må ansættes med udgangspunkt i ingeniørens overslag, der dog efter  

 indehaveren af murer- og tømrerforretningens forklaring må anses for ansat  

 for  

 lavt.
 Voldgiftsrettens  

 begrundelse og resultat:
Da indklagede er udeblevet fra den mundtlige forhandling, selv  

 om indkaldelse er blevet lovligt forkyndt, afgøres sagen efter § 22 i  

 Regler  

 for behandling af sager ved de af Voldgiftsnævnet for bygge- og  

 anlægsvirksomhed nedsatte voldgiftsretter på grundlag af det, som  

 klagerne har  

 oplyst eller anført, og de oplysninger, som voldgiftsretten selv har  

 tilvejebragt.
Disse oplysninger kan imidlertid ikke føre til, at klagernes  

 påstand tages til følge.
Det må efter ingeniørens erklæring og forklaring lægges til  

 grund, at indklagedes arbejde er behæftet med de mangler, der er anført under  

 punkt 1 i klagernes opgørelse.
Udgiften til udbedring af disse mangler findes  

 imidlertid at måtte opgøres med udgangspunkt i ingeniørens overslag, der  

 væsentligt afviger fra det beløb, som klagerne kræver.
Voldgiftsretten har  

 herved i særlig grad lagt vægt på, at indklagedes tilbud er afgivet på  

 grundlag  

 af tegninger, som klagerne selv har udfærdiget, og som er uden detaljer.
Der  

 er  

 endvidere lagt vægt på, at dørene i gavlene på tegningerne er vist som  

 indadgående, og at der ikke er anvist repos eller altan foran dørene.
Når det  

 endelig tages i betragtning, at udbedringen efter stormskaden, som  

 indklagedes  

 forsikringsselskab erstattede, ikke var fuldført, inden der på ny skete  

 vandindtrængen, fastsætter voldgiftsretten skønsmæssigt det beløb, som  

 tilkommer klagerne på grund af disse mangler og følgerne heraf til 25.000 kr.  

 Efter sagens forløb og udfald er der ikke grundlag for at tillægge klagerne  

 noget beløb til dækning af advokatomkostninger.
For så vidt angår det manglende undertag ved tagfod lægger  

 voldgiftsretten til grund, at der ikke er vist tagfodsplade på den  

 snittegning,  

 der dannede grundlag for indklagedes tilbud.
Efter ingeniørens forklaring  

 lægges det endvidere til grund, at tagfoden er korrekt udført, og at  

 indtrængningen af fygesne skyldtes samvirken af flere indbyrdes forstærkende  

 omstændigheder.
Det manglende undertag ved tagfod kan derfor ikke anses for  

 en  

 mangel, der berettiger klagerne til erstatning.
Der er herefter heller ikke  

 grundlag for at tillægge klagerne noget beløb til udbedring af skader som  

 følge  

 af indtrængende fygesne.
 Da voldgiftsretten efter omstændighederne tager indklagedes  

 skrivelse af 1. august 2001 som udtryk for, at indklagede har modregnet  

 klagernes krav som følge af manglerne i sit tilgodehavende, og da indklagedes  

 slutrate overstiger det beløb, som efter det anførte tilkommer klagerne,  

 frifinder voldgiftsretten indklagede.
 Thi bestemmes:
 Indklagede frifindes.
 Sagens omkostninger ophæves.
 Klagerne skal betale voldgiftsrettens omkostninger efter  

 opgørelse og påkrav fra Voldgiftsnævnet.
