Betænkning afgivet af Undervisningsudvalget den 23. maj 2017 Betænkning over Forslag til lov om ændring af lov om Arbejdsgivernes Uddannelsesbidrag, lov om erhvervsuddannelser, lov om folkeskolen og forskellige andre love (Praktikpladsafhængigt bidrag til AUB m.v.) [af undervisningsministeren (Merete Riisager)]:
1. Ændringsforslag Undervisningsministeren har stillet 11 ændringsforslag til lovforslaget.
2. Udvalgsarbejdet Lovforslaget blev fremsat den 26. april 2017 og var til 1. behandling den 2. maj 2017. Lovforslaget blev efter 1. behandling henvist til behandling i Undervisningsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og undervisningsministeren sendte den 3. februar 2017 dette udkast til udvalget, jf.
UNU alm. del  bilag 37. Den 26. april 2017 sendte undervisningsministeren de indkomne høringssvar og et notat herom til udvalget.
 Efterfølgende, den 23. maj 2017, har udvalget modtaget et supplerende høringssvar fra Datatilsynet.
3. Indstillinger og politiske bemærkninger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af undervisningsministeren, tiltrådt af udvalget:
 1) Efter nr. 8 indsættes som nyt nummer:
»01. I § 15 e, stk. 1, ændres »stk. 2-6 og regler fastsat i medfør af stk. 7« til: »stk. 2-6 og stk. 7, 1. pkt., og regler fastsat i medfør af stk. 7, 2. pkt., og stk. 8 samt administreret i medfør af § 15 f, stk. 1, 2. pkt.,«.« [Lovteknisk konsekvensændring og præcisering af, at AUB administrerer bonusordningen] 2) Efter nr. 12 indsættes som nyt nummer:
»02. I § 15 f, stk. 1, ændres »stk. 2-4 og regler fastsat i medfør af stk. 5« til: »stk. 2-4 og stk. 5, 1. pkt., og regler fastsat i medfør af stk. 5, 2. pkt., og stk. 6«.« [Lovteknisk konsekvensændring] 3) I den under nr. 20 foreslåede § 21 a indsættes i stk. 7, nr. 1, efter »uddannelsesniveau« ordene: »på baggrund af henvendelse fra Arbejdsgivernes Uddannelsesbidrag«.
[Teknisk præcisering] 4) I den under nr. 20 foreslåede § 21 a udgår i stk. 7, nr. 2, »medarbejdere hos den enkelte arbejdsgiver«.
[Teknisk præcisering] 5) I den under nr. 20 foreslåede § 21 d indsættes som stk. 4:
»Stk. 4. Ved opgørelsen af overskud anvendes det antal praktikårselever, der er i virksomheder, som har en måluddannelsesratio, jf. § 21 a, stk. 2.« [Teknisk præcisering] Til § 2 6) Nr. 5 affattes således:
»5. I § 35, stk. 1, nr. 17, ændres »§ 50, stk. 2, og § 52, stk. 1« til: »§ 50, stk. 3, § 52, stk. 1, og § 66 j, stk. 3«.« [Lovteknisk konsekvensændring] 7) Nr. 15 affattes således:
 »15. § 66 i, stk. 2, affattes således:
»Stk. 2. En elev, der er registreret som praktikpladssøgende i henhold til regler udstedt i medfør af § 66 c, stk. 1, har pligt til at modtage en anvist praktikplads, såfremt eleven kan gennemføre den uddannelse, der er knyttet til den tilbudte praktikplads, uden tab af uddannelsestid.
Elever, som afslår at modtage praktikpladsen, slettes af praktikpladsregisteret.
Elever i skolepraktik skal forlade skolepraktikken, når praktikpladsen tiltrædes, eller hvis eleven afslår at modtage pladsen.
Undervisningsministeren fastsætter i medfør af § 66 c, stk. 1, regler vedrørende elever, som er i de sidste 8 uger af grundforløbets 2. del.«« [Tydeliggørelse af lovforslaget] Til § 3 8) Nr. 3 udgår.
[Sproglig korrektion] Til § 4 9) Nr. 1 og 2 udgår.
[Sproglig korrektion] Til § 7 10) I stk. 1 ændres »stk. 2-4« til: »stk. 2-5«.
[Lovteknisk konsekvensændring] 11) Stk. 2 og 3 udgår, og i stedet indsættes:
 »Stk. 2. § 1, nr. 1, 01, 9-12, 02, 13, 17 og 23, og §§ 15 i og 21 f i lov om Arbejdsgivernes Uddannelsesbidrag som affattet ved denne lovs § 1, nr. 14 og 20, træder i kraft den 1. juli 2017.
 Stk. 3. §§ 3 og 4 træder i kraft den 1. august 2017.
Stk. 4. § 1, nr. 2-8, 14-16, 18-22 og 24, og § 2, nr. 3-17, træder i kraft den 1. januar 2018.« Stk. 4-9 bliver herefter stk. 5-10.
[Korrektion af ikrafttrædelsestidspunkter] Bemærkninger Til nr. 1 Der er tale om en lovteknisk konsekvensændring af § 15 e, stk. 1, i lov om Arbejdsgivernes Uddannelsesbidrag, som indeholder henvisninger til samme bestemmelses stk. 2-6 og stk. 7. Med lovforslagets § 1, nr. 11, foreslås der i § 15 e indsat et nyt stk. 7, som i 1. pkt. indeholder en godkendelsesbeføjelse og i 2. pkt. en ny bemyndigelse til undervisningsministeren.
Henvisningen til stk. 2-6 foreslås derfor konsekvensrettet til også at inkludere den foreslåede nye godkendelsesbeføjelse.
Endvidere bliver § 15 e, stk. 7, som følge af lovforslagets § 1, nr. 11, til stk. 8. Henvisningen til stk. 7 foreslås derfor dels konsekvensrettet, dels ændret til at inkludere den foreslåede nye bemyndigelse, hvorefter der kan fastsættes nærmere regler.
 Det foreslås med ændringsforslagets henvisning til § 15 f, stk. 1, 2. pkt., i lov om Arbejdsgivernes Uddannelsesbidrag udtrykkeligt at præcisere, at Arbejdsgivernes Uddannelsesbidrag også administrerer den midlertidige statslige fordelsbonusordning for 2017, således som det er tilfældet med øvrige refusions- og tilskudsordninger, herunder forskellige statslige tilskud m.v., efter lov om Arbejdsgivernes Uddannelsesbidrag.
Til nr. 2 Der er tale om en lovteknisk konsekvensændring af § 15 f, stk. 1, i lov om Arbejdsgivernes Uddannelsesbidrag, som indeholder henvisninger til samme bestemmelses stk. 2-4 og stk. 5. Med lovforslagets § 1, nr. 13, foreslås der i § 15 f indsat et nyt stk. 6, som i 1. pkt. indeholder en godkendelsesbeføjelse og i 2. pkt. en ny bemyndigelse til undervisningsministeren.
Henvisningen til stk. 2-4 foreslås derfor konsekvensrettet til også at inkludere den foreslåede nye godkendelsesbeføjelse.
Endvidere bliver § 15 f, stk. 5, som følge af lovforslagets § 1, nr. 13, til stk. 6. Henvisningen til stk. 5 foreslås derfor dels konsekvensrettet, dels ændret til at inkludere den foreslåede nye bemyndigelse, hvorefter der kan fastsættes nærmere regler.
Til nr. 3 Det fremgår af lovforslagets bemærkninger, at oplysninger om udenlandsk arbejdskrafts uddannelsesniveau er mangelfulde i uddannelsesregisteret hos Danmarks Statistik, idet udenlandske arbejdstagere ofte er registreret med uoplyst uddannelsesbaggrund.
Som det ligeledes er anført i lovforslagets bemærkninger, er konsekvensen heraf, at det foreslåede nye register vedrørende uddannelsesniveau, som efter lovforslagets § 1, nr. 23, foreslås oprettet i regi af Arbejdsgivernes Uddannelsesbidrag, vil blive tilsvarende mangelfuldt, idet det nye register som udgangspunkt forudsættes baseret på oplysningerne hos Danmarks Statistik.
Arbejdsgivernes Uddannelsesbidrag skal på den baggrund forsøge at indhente oplysninger om uddannelsesbaggrund for personer med uoplyst uddannelsesbaggrund.
Denne indsats skal være målrettet nytilkomne udenlandske arbejdstagere.
Henset til hensigten med den foreslåede § 21 a, stk. 7, nr. 1, vurderes det hensigtsmæssigt, at det præciseres i lovteksten, at det ikke er intentionen at muliggøre en generel adgang til på eget initiativ at få ændret den registrerede uddannelsesbaggrund.
Det skyldes et ønske om at minimere risikoen for, at arbejdsgivere og arbejdstagere måtte ønske en frivillig registrering som ikkeerhvervsuddannet med henblik på at nedbringe arbejdsgiverens måluddannelsesratio.
Ændringsforslaget tager på denne baggrund sigte på at præcisere, at den foreslåede frivillige registrering af uddannelsesniveau i det omtalte register sker på baggrund af henvendelser fra Arbejdsgivernes Uddannelsesbidrag.
Dette arbejde vil som nævnt være målrettet nytilkomne udenlandske arbejdstagere.
 Det bemærkes, at ændringsforslaget ikke er til hinder for Arbejdsgivernes Uddannelsesbidrags mulighed for løbende håndtering af eventuelt ukorrekte oplysninger, som måtte blive konstateret i det nye register på baggrund af dokumenterede klager over uddannelsesindplacering, jf. også bemærkningerne til lovforslaget.
Til nr. 4 I lovforslagets § 1, nr. 20, blev der med det foreslåede § 21 a, stk. 7, nr. 2, i lov om Arbejdsgivernes Uddannelsesbidrag lagt op til, at uddannelsesniveauet for medarbejdere uden en registreret uddannelse fastlagt efter det foreslåede § 21 a, stk. 7, nr. 1, i lov om Arbejdsgivernes Uddannelsesbidrag, ville blive fastsat med udgangspunkt i de arbejdsfunktionskoder (de såkaldte DISCO-koder), som virksomhederne hvert år indberetter til Danmarks Statistik.
Lovforslaget lagde således op til, at medarbejdere registreret med en DISCO-kode, hvorunder mere end 50 pct. af de registrerede medarbejdere hos den enkelte arbejdsgiver er erhvervsuddannede, skulle opgøres som erhvervsuddannede.
Ændringsforslaget vil indebære, at medarbejdere med uoplyst uddannelsesbaggrund, der er registreret med en DISCO-kode, hvor mere end 50 pct. af de registrerede generelt set er erhvervsuddannede, vil blive opgjort som erhvervsuddannede.
Den foreslåede ændring til håndtering af de uoplyste medarbejdere vil i højere grad harmonere med afrapporteringen fra november 2016 fra den tekniske arbejdsgruppe, som blev nedsat i forlængelse af trepartsaftalen.
Til nr. 5 I lovforslagets § 1, nr. 20, er der med det foreslåede § 21 d, stk. 3, i lov om Arbejdsgivernes Uddannelsesbidrag lagt op til, at overskud tilbagebetales til arbejdsgivere placeret i sektoren for hver praktikårselev, som arbejdsgiveren har haft i det år, som overskuddet vedrører.
Overskud pr. praktikårselev beregnes ved at dividere overskuddet med antal praktikårselever i bidragsåret i den pågældende sektor.
Elever inden for erhvervsuddannelser samt uddannelser, der er godkendt i medfør af § 21 f, stk. 4, indgår i beregningen.
Ændringsforslaget indebærer, at det alene er virksomheder, som har en måluddannelsesratio, der kan få del i overskuddet.
Den foreslåede ændring sikrer dermed, at det kun er de virksomheder, som har indbetalt til overskuddet gennem det praktikpladsafhængige AUB-bidrag, der får del i tilbageførslen af overskuddet.
Den foreslåede ændring for tilbagebetalingen af overskuddet harmonerer bedre med afrapporteringen fra november 2016 fra den tekniske arbejdsgruppe, som blev nedsat i forlængelse af trepartsaftalen.
Til nr. 6 Der er tale om en lovteknisk konsekvensændring af § 35, stk. 1, nr. 17, i lov om erhvervsuddannelser, som indeholder en henvisning til lovens § 50, stk. 2. § 50, stk. 2, bliver som følge af lovforslagets § 2, nr. 6, til § 50, stk. 3, og henvisningen foreslås derfor konsekvensrettet.
Til nr. 7 Der er tale om en lovteknisk korrektion med sigte på at tydeliggøre det samlede indhold af den foreslåede ændrede affattelse af § 66 i, stk. 2, i lov om erhvervsuddannelser, herunder med flere nye punktummer.
Der er dertil foretaget en mindre redaktionel korrektion i relation til henvisningen til § 66 c, stk. 1.
Til nr. 8 og 9 Der er alene tale om sproglige korrektioner.
Det foreslåede vil indebære, at termen »ikkeuddannelsesparat« fortsat vil finde anvendelse i folkeskoleloven og i vejledningsloven.
Til nr. 10 Ændringsforslaget er en konsekvensændring som følge af ændringsforslag nr. 11.
Til nr. 11 Med ændringsforslagets stk. 2 lægges op til at justere en række af lovforslagets ikrafttrædelsestidspunkter med sigte på at imødekomme de fælles ikrafttrædelsesdatoer for erhvervsrettet lovgivning.
 Det foreslåede vil for det første indebære, at lovforslagets § 1, nr. 1, om ændring af bestemmelserne om lønrefusion i lov om Arbejdsgivernes Uddannelsesbidrag vil træde i kraft den 1. juli 2017.
 Det foreslåede vil for det andet indebære, at de af lovforslagets erhvervsrettede elementer i relation til lov om Arbejdsgivernes Uddannelsesbidrag, som har tilknytning til trepartsaftalen, og som det vurderes nødvendigt at sætte i kraft tidligere end den 1. januar 2018 af hensyn til f.eks. den praktiske forberedelse og gennemførelse af det nye praktikpladsafhængige AUB-bidrag, vil træde i kraft den 1. juli 2017.
 Denne del af ændringsforslaget omfatter således de foreslåede ændringer af bestemmelserne vedrørende midlertidige, statslige bonusordninger for 2017 (lovforslagets § 1, nr. 9-13), den foreslåede ændring af bestemmelsen om bidrag til Arbejdsgivernes Uddannelsesbidrag (lovforslagets § 1, nr. 17), den foreslåede nye bestemmelse om Arbejdsgivernes Uddannelsesbidrags oprettelse af og indsamling af oplysninger til et register vedrørende uddannelsesniveau (lovforslagets § 1, nr. 23) og endelig de foreslåede nye § 15 i og § 21 f om udpegning/godkendelse af fordelsuddannelser m.v. for 2018 og frem henholdsvis (lovforslagets § 1, nr. 14, og § 1, nr. 20).
 For så vidt angår lovforslagets øvrige erhvervsrettede elementer med tilknytning til trepartsaftalen, vil ændringsforslaget indebære, at disse vil træde i kraft den 1. januar 2018 som forudsat i selve aftalen.
 Med ændringsforslagets stk. 3 lægges op til at justere lovforslagets ikrafttrædelsestidspunkter i relation til folkeskoleloven (lovforslagets § 3) og vejledningsloven (lovforslagets § 4). Ændringsforslaget vil indebære, at de foreslåede ændringer alle vil træde i kraft den 1. august 2017, således at ændringerne vil kunne anvendes fra begyndelsen af skoleåret 2017-18, som begynder den 1. august 2017.
 Ændringsforslagets stk. 4 er alene en konsekvensændring som følge af ændringsforslagets stk. 3.
Jens Henrik Thulesen Dahl (DF) nfmd.
Pernille Bendixen (DF) Marlene Harpsøe (DF) Dorthe Ullemose (DF) Alex Ahrendtsen (DF) Marie Krarup (DF) Anni Matthiesen (V) Peter Juel Jensen (V) Jan E.
Jørgensen (V) Louise Schack Elholm (V) Carl Holst (V) Jane Heitmann (V) Henrik Dahl (LA) Laura Lindahl (LA) Brigitte Klintskov Jerkel (KF) Annette Lind (S) Daniel Toft Jakobsen (S) Jan Johansen (S) Julie Skovsby (S) Mattias Tesfaye (S) Pernille Rosenkrantz-Theil (S) fmd.
Pernille Schnoor (ALT) Bruno Jerup (EL) Jakob Sølvhøj (EL) Carolina Magdalene Maier (ALT) Torsten Gejl (ALT) Lotte Rod (RV) Marianne Jelved (RV) Jacob Mark (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
