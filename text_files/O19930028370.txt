Resumé A blev afskediget fra sin stilling som skibsfører ved DSB som  

 følge af, at han havde været spirituspåvirket i tjenesten, hvilket var blevet  

 fastslået ved dom.
Ombudsmanden fandt ikke grundlag for at kritisere, at A blev  

 afskediget.
Derimod fandt ombudsmanden det kritisabelt, at A under en  

 tjenstlig  

 afhøring fejlagtigt fik at vide, at han havde pligt til at udtale sig om  

 sagens  

 faktiske omstændigheder.
Desuden anså ombudsmanden det for stridende mod god  

 forvaltningsskik, at skrivelsen om den påtænkte afskedigelse samt  

 afskedigelsesskrivelsen ikke blev sendt direkte til A, men til hans  

 overordnede  

 til videregivelse.
 Ombudsmanden fandt ikke tilstrækkeligt grundlag for at kritisere,  

 at A's resterende ferie blev anset for afholdt i suspensionsperioden. (J. nr.  

 1992-739-812).
Vidnepligt ved indledende tjenstlig afhøring.
Bekendtgørelse  

 af afsked.
Ferie under suspension.
A klagede til mig over, at  

 han uansøgt var blevet afskediget fra sin stilling som skibsfører ved DSB som  

 følge af en tjensteforseelse.
Endvidere klagede han over, at hans restferie  

 var  

 blevet anset for afviklet i suspensionsperioden.
Det fremgik af de  

 foreliggende oplysninger, at A den 21. december 1990 deltog i en privat  

 julefrokost.  

 Den 22. december 1990 om eftermiddagen mødte A til tjeneste som skibsfører på  

 DSB-færgen X, der sejlede på ruten Rødby-Puttgarden.
A havde været ansat i  

 DSB  

 i ca. 25 år, heraf de sidste 18 år på overfarten Rødby-Puttgarden.
Færgen sejlede ca. kl. 16.00  

 til Puttgarden og returnerede til Rødby ca. kl. 18.30. Her gav A hvert  

 besætningsmedlem en elefantøl.
Mens færgen lå i Puttgarden, modtog A ca. kl.  

 21.30 en opringning fra den vagthavende ved DSB i Rødbyhavn, der oplyste, at  

 A  

 ville blive afløst af en anden, der skulle føre skibet tilbage til Rødby.  

 Baggrunden var en anmeldelse til politiet om, at A var spirituspåvirket.
Afløseren overtog vagten kl.  

 23.30, og ved ankomsten til Rødby ca. kl. 1.00 natten mellem den 22. og 23.  

 december 1990 blev A anholdt, og der blev udtaget blodprøver til bestemmelse  

 af  

 alkoholpromillen.
A blev herefter løsladt.
A blev indtil videre fritaget for  

 sejltjeneste og skulle stå til rådighed for opklaring af sagen.
Den 27. december 1990 blev  

 der foretaget en tjenstlig afhøring.
Af referatet dateret den 28. december  

 1990  

 fremgik bl.a. følgende:
 "...
Skf (A) gøres bekendt med  

 sagen og underrettes om, - at han har pligt til at udtale sig om faktiske forhold i  

 forbindelse med sagen, - at han ikke har pligt til under afhøringen eller senere at  

 vedgå, at undladelser eller handlinger, han måtte have begået, er tjenstlig  

 forseelse, - at han vil få udleveret en kopi af indberetningen til  

 generaldirektoratet og de sagsbilag, der vedrører hans forhold, og - at han derefter har ret - men ikke pligt - til at afgive en skriftlig  

 udtalelse, der kan indgå i grundlaget for sagens afgørelse.
..." Det fremgik desuden, at A  

 oplyste,  

  

 at  

  

 han den 21. december 1990  

 havde deltaget i en julefrokost,  

  

 at  

  

 han i toget til Rødby nød en pilsner,  

  

 at  

  

 han gav besætningen en øl hver, og  

  

 at  

  

 han selv drak en øl, mens færgen lå i Rødby.
 A fik referatet til  

 godkendelse, og herefter tilføjede A, at han efter at være blevet afløst kl.  

 23.30 drak  

 0,1 liter  

 "Dobbelt Korn".
 Ved skrivelse af 22. januar  

 1991 blev A suspenderet med den begrundelse, at blodprøven bekræftede, at A  

 var  

 spirituspåvirket, og at A således havde pådraget sig begrundet mistanke om et  

 forhold, der betog ham den tillid, som bestridelse af hans stilling krævede.
 Af skrivelse af 29. januar  

 1991 fra DSB's stabsfunktion til personaletjenesten fremgik, at A afviklede  

 tilgodehavende ferie i perioden 1.-17. februar 1991.
Ved byrettens dom af 25. juni  

 1991 fik A for overtrædelse af sølovens § 371, stk. 3 og 4, en bøde på 10.000  

 kr. og blev frakendt retten til at føre skib i 1 år.
Af dommens præmisser  

 fremgik følgende:
 "...
 Efter tiltaltes egen  

 forklaring lægges det til grund, at han på den i anklagen anførte tid og rute  

 var i tjeneste som skibsfører på DSB-færgen (X).
 Ved resultatet af  

 blodalkoholanalyserne og Retslægerådets erklæring findes det godtgjort, at  

 tiltalte havde indtaget spiritus i et sådant omfang, at han var ude af stand  

 til at udføre sin tjeneste som skibsfører på fuldt betryggende måde.
 Ved sagens afgørelse har  

 søretten lagt til grund, at tiltalte som af ham forklaret efter afslutningen  

 af  

 den sidste sejlads i Puttgarden har drukket 10 cl 38% snaps, og at hans  

 blodalkoholkoncentration har været 1,50-2,00 0/00 ved afslutningen af hans  

 tjeneste som skibsfører.
..." A ankede dommen, og ved Østre  

 Landsret blev dommen ændret, således at A alene fik en bøde på 6.000 kr.
Af  

 præmisserne fremgik følgende:
 "...
Efter det oplyste, herunder  

 erklæringerne fra Retslægerådet, må det lægges til grund, at alkoholpromillen  

 i  

 væsentlige tidsrum, medens skibet var i regelmæssig rutefart, har været som  

 minimum tæt på 2, idet retten finder at måtte tilsidesætte tiltaltes  

 forklaring  

 om, at han har drukket en Elefant-øl efter ankomsten til Puttgarden kl.  

 20.30.  

 Herefter findes tiltalte ikke at have kunnet udføre sin tjeneste som  

 skibsfører  

 på fuldt betryggende måde.
Tiltalte findes herefter skyldig i overtrædelse af  

 sølovens § 371, stk. 3, og bøden findes at burde fastsættes til 6.000 kr. med  

 forvandlingsstraf af hæfte i 10 dage.
 3 dommere finder ikke, at der  

 i sagen er oplyst sådanne skærpende omstændigheder, at retten til at føre  

 skib  

 bør frakendes efter sølovens § 371, stk. 4.
 2 dommere finder, at der,  

 under hensyn til at tiltalte med den høje alkoholpromille, der er lagt til  

 grund, har ført et passagerskib, der går i rutefart i et farvand med  

 betydelig,  

 tværgående trafik, foreligger sådanne skærpende omstændigheder, at retten til  

 at føre skib bør frakendes tiltalte for et tidsrum af 1 år, jf. sølovens §  

 371,  

 stk. 4 og 5.
..." Ved skrivelse af 14. november  

 1991 fik A meddelelse om, at generaldirektoratet agtede at afskedige ham uden  

 varsel.
Begrundelsen var, at den pådømte lovovertrædelse tillige indebar en  

 så  

 alvorlig overtrædelse af tjenestemandslovens § 10, at DSB ikke længere kunne  

 have tillid til A.
Hertil kom, at A under tjenesten gav hvert  

 besætningsmedlem  

 en elefantøl og selv drak en sammen med dem.
Herved havde A som øverste  

 myndighed ombord forledt hvert besætningsmedlem til at overtræde  

 bestemmelserne  

 i hæftet "Medarbejderens forhold og forpligtelser", s. 4, om  

 indtagelse af øl og spiritus i tjenesten.
A fik under henvisning til  

 tjenestemandslovens § 31, stk. 1, og forvaltningslovens § 19 adgang til at  

 afgive en skriftlig udtalelse.
A fik samtidig kopi af 2 domsudskrifter og af  

 de  

 lovbestemmelser, hvorefter sagen blev behandlet.
 Skrivelsen blev sendt til  

 chefen for overfartsområde Østersøen "til udlevering snarest".
Generaldirektoratet sendte  

 desuden høringsskrivelse til Statsansattes Kartel.
Endvidere blev  

 Finansministeriet  

 anmodet om en udtalelse om A's krav på pension, jf. tjenestemandslovens § 31,  

 stk. 2.
 I skrivelse af 26. november  

 1991 udtalte A, at han havde været i god tro, at han ikke havde følt sig ude  

 af  

 stand til at bestride jobbet, at det var kutyme at give besætningen øl til  

 jul,  

 og at han ikke havde kendskab til, om besætningen indtog øllene.
A sendte mig en kopi af  

 udtalelsen og klagede over den påtænkte afskedigelse.
Foranlediget heraf  

 meddelte en af mine medarbejdere DSB, at forholdet om øllene til besætningen  

 kun kunne indgå i afskedigelsegrundlaget, hvis der forud havde været afholdt  

 tjenstligt forhør.
Herefter fremsendte generaldirektoratet den 12. december  

 1991 en ny skrivelse, hvoraf fremgik, at sagen havde været overvejet på ny,  

 og  

 at spørgsmålet om de 18 elefantøl ikke længere indgik i sagen.
Til grund for  

 den påtænkte afskedigelse lå alene de 2 domsudskrifter.
Det anførtes  

 endvidere:
 "...
Det således anførte om, at du  

 har været spirituspåvirket i tjenesten, er en alvorlig overtrædelse af  

 tjenestemandslovens § 10 og af bestemmelserne i hæftet "Medarbejderens  

 forhold og forpligtelser" side 4, jf. cirkulære Fkt 13/1990 af 18.  

 december 1990 om alkoholindtagelse i forbindelse med tjenesten.
Vi må anse  

 det  

 for skærpende, at du var chef og øverste myndighed om bord i færgen med  

 ansvar  

 bl.a. for færgens sikkerhed.
En kopi af hæftet og cirkulæret vedlægges til  

 din  

 orientering.
 ...
 På grundlag af det anførte  

 forhold, som er fastslået ved dom, har vi fortsat til hensigt at meddele dig  

 afsked af DSBs tjeneste.
..." I skrivelse af 19. december  

 1991 udtalte A supplerende bl.a., at han satte spørgsmålstegn ved blodprøvens  

 rigtighed, og at det var et fortolkningsspørgsmål, om bestemmelserne i  

 "Medarbejderens forhold og forpligtelser" var overtrådt.
A gjorde  

 desuden gældende, at han ikke havde været bekendt med cirkulæret af 18.  

 december 1990.
A blev herefter ved skrivelse  

 af 27. januar 1992 afskediget med udgangen af februar måned 1992.  

 Begrundelsen  

 fremgik af en skrivelse af samme dato, hvori der henvistes til Østre  

 Landsrets  

 dom.
Desuden anførtes følgende:
 "...
 Det således anførte om, at du  

 har været spirituspåvirket i tjenesten, er en alvorlig overtrædelse af  

 tjenestemandslovens § 10 og af bestemmelserne i hæftet "Medarbejderens  

 forhold og forpligtelser" side 4. Vi må anse det for skærpende, at du  

 var  

 chef og øverste myndighed om bord i færgen med ansvar bl.a. for færgens  

 sikkerhed.
 På baggrund heraf kan DSB  

 ikke længere have tillid til dig, hvorfor der vedlægges et brev af dags dato,  

 hvori trafikministeren afskediger dig fra tjenesten ved DSB med udgangen af  

 februar måned 1992 med ret til opsat pension efter bestemmelserne i  

 tjenestemandspensionslovens kapitel 7.
 Din suspension opretholdes  

 indtil afskedstidspunktet, og de løndele, der er tilbageholdt i  

 suspensionstiden  

 fra den 22. januar 1991 til den 29. februar 1992 vil ikke blive efterbetalt.
 Der vedlægges en vejledning  

 om opsat pension samt en erklæring om husstandsforhold mm, som bedes udfyldt  

 og  

 indsendt som angivet i vejledningen.
 Optjent ferie i 1990 (30  

 dage) anses for afviklet i suspensionsperioden, hvorfor du vil få udbetalt et  

 beløb svarende til forskellen mellem suspensionsløn og fuld løn i 30 dage.
..." Skrivelserne blev sendt til  

 chefen for overfartsområde Østersøen "til udlevering".
 I skrivelse af 5. marts 1992  

 fastholdt A sin klage til mig over afskedigelsen, og A klagede desuden over,  

 at  

 ferie optjent i 1990 blev anset for afviklet i suspensionsperioden.
 I den anledning modtog jeg en  

 udtalelse fra Generaldirektoratet for DSB af 21. april  

 1992. A  

 afgav supplerende  

 bemærkninger hertil i skrivelse af 22. maj 1992.
 I en skrivelse til A udtalte  

 jeg herefter følgende:
 "  

  

 1. Afskedigelsen.
 Generaldirektoratets  

 afgørelse er truffet på baggrund af tjenestemandslovens §§ 10, 24, 1. pkt.,  

 og  

 28, 2. pkt. samt "Medarbejderens forhold og forpligtelser" s. 4. De  

 har tidligere modtaget kopi af disse bestemmelser.
 Jeg har ikke ved min  

 gennemgang af sagen fundet, at der foreligger omstændigheder, der kan give  

 mig  

 grundlag for kritik af, at generaldirektoratet i denne sag fandt, at  

 grundlaget  

 for uansøgt afsked var til stede.
 Jeg har herved lagt vægt på,  

 at De ved Østre Landsrets dom blev straffet for overtrædelse af sølovens §  

 371,  

 stk. 3, og at det må lægges til grund, at De såvel før som under tjenesten  

 som  

 chef og øverste myndighed ombord indtog alkohol i ikke ubetydelige mængder.
 Jeg har herefter ikke  

 grundlag for at kritisere, at generaldirektoratet fandt, at der forelå en  

 alvorlig overtrædelse af tjenestemandslovens § 10 og af bestemmelserne i  

 hæftet  

 "Medarbejderens forhold og forpligtelser" s. 4.
 De ændringer, der blev  

 gennemført ved cirkulære Fkt 13/1990 af 18. december 1990, er efter min  

 opfattelse ikke afgørende i denne sag, idet også de tidligere regler af 30.  

 december 1987 blev overtrådt.
 2. Vidnepligt.
 Tjenestemandslovens § 20,  

 stk. 1, lyder således:
"En tjenestemand, der  

 tjenstligt indberettes for en tjenesteforseelse eller et strafbart forhold,  

 skal have udleveret en fremstilling af sagens faktiske omstændigheder og have  

 adgang til at afgive en skriftlig udtalelse om fremstillingen.
Han skal  

 samtidig  

 gøres bekendt med, at han ikke har pligt til at udtale sig om  

 fremstillingen." Af forarbejderne til  

 tjenestemandslovens § 20, stk. 1, fremgår følgende:
"Centralorganisationerne  

 har anført, at der forekommer visse sager, hvor tjenestemænds rimelige krav  

 på  

 beskyttelse under sagens indledende stadium ikke synes at blive  

 tilstrækkeligt  

 respekteret.
Som eksempel er nævnt sager om overtrædelse af  

 sikkerhedsbestemmelser.
Der etableres her foreløbigt forhør uden deltagelse  

 af  

 bisidder, hvorunder tjenestemanden, der ofte er chokeret, undertiden påtager  

 sig mere skyld, end der reelt er basis for.
Da den på grundlag af det  

 foreløbige forhør udarbejdede beretning, som oplæses og vedstås, under en  

 efterfølgende disciplinærsag i et vist omfang lægges til grund,  

 vanskeliggøres  

 tjenestemandens - og hans bisidders - forsvar i betydelig grad.
Etaternes repræsentanter har  

 heroverfor gjort opmærksom på, at det hyppigt er vigtigt, at rapport optages  

 snarest, medens de indtrufne begivenheder endnu står klart i erindringen hos  

 de  

 implicerede.
Det er anført, at dette spørgsmål var genstand for overvejelse i  

 lønningskommissionen af 1954, som ikke fandt en lovændring på dette punkt  

 nødvendig, idet tjenestemanden måtte kunne benytte sig af den i loven  

 hjemlede  

 adgang til kun at skrive "læst" på det forelagte materiale, således  

 at der ikke heri lå nogen erkendelse af, at han havde begået en  

 tjenesteforseelse.
Kommissionen anså det dog for hensigtsmæssigt, at det  

 pålægges den overordnede, som leder den foreløbige undersøgelse, i hvert  

 enkelt  

 tilfælde at gøre den pågældende tjenestemand bekendt med, at han ikke er  

 pligtig at afgive nogen erklæring, hvorved han vedgår et forhold som  

 tjenstlig  

 forseelse.
 Det er oplyst, at  

 Generaldirektoratet for Post- og Telegrafvæsenet under hensyntagen til de  

 anførte bemærkninger fra lønningskommissionen af 1954 har optaget følgende  

 bestemmelse i Post- og Telegrafvæsenets regler:
"Den pågældende  

 tjenestemand bør i hvert enkelt tilfælde gøres bekendt med, at han ikke er  

 pligtig  

 at afgive nogen erklæring, hvorved han vedgår, at forhold, som er indeholdt i  

 den udarbejdede sagsfremstilling, er tjenstlig forseelse." Man finder det  

 betydningsfuldt, at tjenestemandens retsstilling klargøres ved optagelse i §  

 20  

 af en bestemmelse om, at tjenestemanden skal gøres bekendt med, at han ikke  

 har  

 pligt til at udtale sig om fremstillingen.
Der vil således ikke være noget  

 til  

 hinder for, at tjenestemanden, hvis han ønsker det, skriver "læst"  

 på  

 fremstillingen.
..." (Tjenestemandskommissionens  

 betænkning nr. 483, 1969, 1. del, s. 121).
 Bestemmelsen i § 20, stk. 1,  

 gælder umiddelbart kun pligten (og retten) for pågældende tjenestemand til at  

 udtale sig om den udleverede fremstilling af sagens faktiske omstændigheder.  

 Den regulerer således ikke tjenestemandens pligt til at udtale sig under  

 tjenstlige afhøringer som den, der fandt sted den 27. december 1990.
Ved vurderingen af dette  

 spørgsmål må det tages i betragtning, at parten under egentlige  

 tjenesteforhør  

 i henhold til tjenestemandslovens § 24 antages ikke at have vidnepligt i  

 tilfælde, hvor disciplinærsagen kan ende med alvorligere sanktioner over for  

 parten, jf.
Folketingets Ombudsmands beretninger 1990, s. 417ff, samt 1991,  

 s.  

 236.
Det kan ikke antages, at  

 partens retsstilling er svagere ved afgivelse af forklaringer under  

 tjenstlige  

 afhøringer end under tjenstlige forhør, jf.
Folketingets Ombudsmands  

 beretning  

 1991, s. 237-244.
Baggrunden for den tjenstlige  

 afhøring den 27. december 1990 af Dem var uden tvivl således, at det måtte  

 anses for sandsynligt, at sagen kunne ende med en alvorligere tjenstlig  

 sanktion, hvilket senere også viste sig at være tilfældet.
Under disse  

 omstændigheder kunne De ikke antages at have pligt til at udtale Dem under  

 afhøringen.
Jeg må derfor betragte det som en fejl, at De i forbindelse med  

 afhøringen blev underrettet om, at De havde pligt til at udtale Dem om  

 faktiske  

 forhold i forbindelse med sagen.
 Jeg har gjort  

 Generaldirektoratet for DSB bekendt med min opfattelse.
 Da de faktiske omstændigheder  

 imidlertid blev klarlagt under den efterfølgende retssag, har de udtalelser,  

 De  

 kom med under den tjenstlige afhøring, ikke haft betydning for sagens udfald.
 3. Afgørelsens meddelelse.
 ...
Det følger af god  

 forvaltningsskik, at afgørelser skal meddeles parten direkte, medmindre helt  

 ekstraordinære  

 omstændigheder i den konkrete sag stiller sig i vejen herfor, jf.
Eilschou  

 Holm  

 i Juristen 1986, s. 251-52 og Juridisk grundbog 1989, bind 4, s. 191. Jeg  

 henviser desuden til Folketingets Ombudsmands beretning 1990, s.  

 366f  

 og  

 386f.
 Generaldirektoratets  

 skrivelser af 14. november 1991 og 27. januar 1992 blev sendt til chefen for  

 overfartsområde Østersøen til udlevering til Dem.
 En sådan fremgangsmåde må jeg  

 under hensyn til ovenstående anse for stridende mod god forvaltningsskik.
 Jeg har gjort  

 Generaldirektoratet for DSB bekendt med min opfattelse.
 4. Ferie.
 Aftale af 26. september 1988  

 mellem Finansministeriet og en række centralorganisationer, herunder  

 Statsansattes Kartel, om løn under suspension m.v. og ulovlig udeblivelse  

 indeholder i § 3, stk. 1 og 2, følgende bestemmelser:
 "  

  

 § 3.  

  

 En suspenderet tjenestemand kan pålægges i suspensionsperioden  

 at afvikle al afviklingsmoden ferie.
Stk. 2.  

  

 Under afvikling af ferie oppebærer en suspenderet  

 tjenestemand fuld sædvanlig løn under ferie i overensstemmelse med gældende  

 ferieregler, eventuelt inkl. særlige ydelser, og tjenestemanden kan ikke  

 kræves  

 til rådighed for tjenstligt forhør mv." De fik samtidig med  

 afskedigelsesskrivelsen af 27. januar 1992 meddelelse om, at optjent ferie i  

 1990 (30 dage) ansås for afviklet i suspensionsperioden.
Suspensionsperioden  

 udløb med udgangen af februar 1992. I den mellemliggende periode skulle De  

 ikke  

 stå til rådighed for tjenstligt forhør m.v.
De ville således i perioden 28.  

 januar til 29. februar 1992 kunne afvikle 29 feriedage.
 Der er ikke i ovennævnte § 3  

 krav om, at feriepålægget skal gives med et (bestemt) varsel.
 På denne baggrund finder jeg  

 ikke tilstrækkeligt grundlag for at kritisere, at generaldirektoratet anså  

 ferien for afviklet i suspensionsperioden.
 Som anført under 2 og 3,  

 finder jeg, at der blev begået processuelle fejl i forbindelse med  

 afskedigelsen.
Ingen af de nævnte forhold  

 har dog haft betydning for grundlaget for afskedigelsen, og jeg har derfor  

 ikke  

 fundet at burde foretage videre udover at gøre den implicerede myndighed  

 bekendt med min opfattelse. ..." NOTER: (1*) FOB 1990, s. 417 (  

 FOB 1990, s. 339  

 ), FOB 1991, s. 236ff (  

 FOB 1991, s. 207  

 ), FOB 1990, s. 366 (  

FOB 1990, s. 339 ) og  

 386f  

 (  

 FOB 1990, s. 339  

 ).
