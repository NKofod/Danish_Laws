Danmark har den 18. august 1993 i henhold til nordisk konvention om social sikring af 15. juni 1992 undertegnet en administrativ aftale mellem vedkommende myndigheder i Danmark, Finland, Island, Norge og Sverige i København.
 Den administrative aftale har følgende ordlyd:
ADMINISTRATIV AFTALE TIL DEN NORDISKE KONVENTION OM SOCIAL SIKRING I henhold til artikel 18 i Den Nordiske Konvention om Social Sikring af  

 15. juni 1992, herefter kaldet konventionen, indgået mellem Danmark, Finland,  

 Island, Norge og Sverige, er vedkommende myndigheder i de respektive lande  

 blevet enige om følgende bestemmelser:
Artikel 1 ad konventionens artikel 1 I de følgende bestemmelser bliver de ord og udtryk, som er defineret i  

 artikel 1 i konventionen anvendt i den betydning som er fastlagt der.
Artikel 2 ad konventionens artikel 5 1. I de tilfælde hvor en ydelse kan nedsættes ifølge  

 artikel 5 i konventionen, kan en sådan nedsættelse i første omgang kun  

 foretages af det udbetalende organ i sikredes bopælsland i henhold til dette  

 lands lovgivning.
 2. Nedsættelse som nævnt i stk. 1 kan først foretages  

 af et udbetalende organ i et andet land end bopælslandet, efter at dette  

 organ har sikret sig, at en sådan nedsættelse ikke vil finde sted i  

 bopælslandet.
Artikel 3 ad konventionens artikel 7 1. I de tilfælde hvor en person arbejder i et andet  

 nordisk land end bopælslandet, kommer forordningens artikel 13, stk. 2, a),  

 b) og d) til anvendelse.
2. I de tilfælde hvor en arbejdstager eller  

 selvstændig erhvervsdrivende er beskæftiget i to eller flere nordiske lande,  

 fremgår det af forordningens artikel 14, stk. 2, b), artikel 14, stk. 3 og  

 artikel 14 a, stk. 2-4 hvilken lovgivning, der skal anvendes.
Reglerne i  

 gennemførelsesforordningens artikel 12 a kommer til anvendelse.
Vedkommende  

 myndighed eller den af denne udpegede institution udsteder på anmodning den i  

 gennemførelsesforordningens artikel 12 a nævnte attest i form af blanket N  

 101.
3. For personer som tilhører det rejsende personale i  

 fly- eller landtransportvirksomheder, afgør forordningens artikel 14, stk. 2,  

 a) hvilken lovgivning, der skal anvendes.
Vedkommende myndighed eller den af  

 denne udpegede institution udsteder på anmodning en attest som dokumenterer  

 hvilken lovgivning, der anvendes.
Attesten gives i form af blanket N 101.
4. I de tilfælde hvor en person midlertidigt udsendes  

 af sin arbejdsgiver i et nordisk land for at udføre arbejde i et andet  

 nordisk land, kommer forordningens artikel 14, stk. 1, a) og b) til  

 anvendelse.
Vedkommende myndighed eller den af denne udpegede institution  

 udsteder på anmodning den i gennemførelsesforordningens artikel 11 nævnte  

 attest i form af blanket N 101 og N 102.
 I de tilfælde som er nævnt i forordningens artikel 14, stk. 1, b), og  

 gennemførelsesforordningens artikel 11, stk. 2, indhenter arbejdsgiveren det  

 fornødne samtykke fra vedkommende myndighed eller den af denne udpegede  

 institution i arbejdstagerens beskæftigelsesland.
 5. I de tilfælde hvor en person udsendes af sin  

 arbejdsgiver i et nordisk land for at udføre arbejde i et andet nordisk land  

 og vilkårene for anvendelse af forordningens artikel 14, stk. 1, ikke er  

 opfyldt, kan vedkommende myndighed eller den af denne udpegede institution i  

 udsendelseslandet efter anmodning indgå en aftale efter forordningens artikel  

 17 om undtagelse fra bestemmelserne i forordningens artikel 13 og 14, med det  

 andet nordiske lands myndighed eller den af denne udpegede institution.  

 Myndigheden eller den af denne udpegede institution i udsendelseslandet  

 udsteder en attest om dokumentation for den indgåede aftale i form af blanket  

 N 101.
Artikel 4 ad konventionens artikel 8 Bestemmelsen gælder i de tilfælde, hvor forordningens artikel 17, jf.  

 artikel 7 i konventionen ikke kommer til anvendelse.
Anmodning om indgåelse  

 af en aftale rettes til vedkommende myndighed i det land, hvis lovgivning  

 søges anvendt, som derefter indhenter samtykke fra det land, som undtagelsen  

 skal gælde for.
Artikel 5 ad konventionens artikel 9 Naturalydelser ved midlertidigt ophold eller ved bopæl i et andet nordisk  

 land end det kompetente land.
 Bestemmelserne i gennemførelsesforordningens afsnit IV, kapitel 1 og 2,  

 gælder med undtagelse af: Artiklerne 16, 17, 20, 21, 22, 23, 26, stk. 1-3, og  

 artiklerne 27-31.
 For at modtage naturalydelser under midlertidigt ophold eller ved bopæl i  

 et nordisk land, skal pågældende kunne dokumentere, at han/hun er eller har  

 været sikret i et andet nordisk land.
 Institutionen på opholdsstedet kan ved behov indhente nødvendige  

 oplysninger om pågældendes ret til ydelser.
Artikel 6 ad konventionens artikel 10 I forbindelse med dækning af merudgifter ved hjemrejse i henhold til  

 konventionens artikel 10 gælder følgende bestemmelser:
 1. Behovet for at benytte en dyrere rejseform skal  

 bekræftes med en skriftlig lægeerklæring, som udstedes i opholdslandet før  

 hjemrejsen.
 2. Beslutning om refusion tages af opholdsstedets  

 institution før hjemrejsen.
 3. Er opholdsstedets institution ikke blevet kontaktet  

 før hjemrejsen, kan refusion, i undtagelsestilfælde, gives efterfølgende.
Artikel 7 ad konventionens artikler 13, 14 og 15 Bekræftelse af bopæls- og forsikringsperioder i forbindelse med pensioner.
 Når der i henhold til konventionen skal tages hensyn til bopæls- og  

 forsikringsperioder for at fastslå ret til og for beregning af grund- og  

 tillægspension, skal den kompetente institution i et nordisk land bekræfte de  

 perioder, som er tilbagelagt i henhold til dette lands lovgivning.
Artikel 8 ad konventionens artikler 13 og 15 Meddelelse om ret til grund- og tillægspension beregnet på grundlag af  

 fremtidig bopælstid eller fremtidige pointtal.
 1. Hvis der ved beregningen af grundpension i et  

 nordisk land er ret til medregning af fremtidig bopælstid, skal den  

 kompetente institution i dette land ved anvendelse af artikel 13 i  

 konventionen give meddelelse om den tillagte pension til institutionerne i de  

 andre nordiske lande, hvor personen har været bosat før pensionstilfældet  

 indtraf.
 2. Når vilkårene for ret til tillægspension på  

 grundlag af fremtidige pointtal er opfyldt i et nordisk land, skal den  

 kompetente institution i dette land, ved anvendelse af artikel 15 i  

 konventionen, give meddelelse om en sådan ret til vedkommende institutioner i  

 andre nordiske lande, hvor personen har været i arbejde før pensionstilfældet  

 indtraf.
 3. Meddelelse som nævnt i stk. 1 og 2 skal indeholde  

 oplysninger om tilkendelsestidspunktet.
Artikel 9 ad konventionens artikel 17 For at artikel 17, stk. 2, skal kunne anvendes, skal ansøgning om  

 optagelse i en arbejdsløshedskasse ske inden 8 uger regnet fra  

 forsikringsdækningens ophør i fraflytningslandet.
 For Norges vedkommende kræves tilmelding til arbejdsformidlingen inden for  

 8 ugers fristen.
Artikel 10 ad konventionens artikel 19 Forbindelsesorgan 2. Forbindelsesorganerne kan på begrænsede områder  

 overføre opgaver til andre organer.
De skal underrette hinanden om dette.
 3. Fortegnelse over forbindelsesorganerne og hvilke  

 opgaver, der er overført til andre organer følger som bilag 1.
Gensidig bistand Myndigheder og andre institutioner skal yde hinanden al nødvendig bistand  

 ved gennemførelsen af konventionens bestemmelser, også udover det som  

 udtrykkeligt er nævnt i denne aftale.
Kontrol og lægeundersøgelse Udbetales en ydelse fra et nordisk land til en person, som er bosat i et  

 andet nordisk land, skal den lokale institution i bopælslandet, på  

 forespørgsel fra den institution der udbetaler ydelsen, indhente de  

 oplysnigner, som er af betydning for retten til en sådan ydelse og for  

 ydelsens størrelse.
Den lokale institution i bopælslandet skal på  

 forespørgsel sørge for, at en person, som modtager førtids/invalidepension,  

 dagpenge ved sygdom eller ydelser i anledning af arbejdsskade, bliver  

 lægeundersøgt.
Administrationsomkostninger Administrationsomkostninger, som opstår ved gennemførelsen af konventionen  

 og denne aftale, skal betales af de institutioner, som gennemførelsen  

 påhviler.
Tolkningsspørgsmål Opstår der meningsforskelle ved gennemførelsen og fortolkningen af  

 konventionen og denne aftale, skal disse drøftes af de vedkommende  

 myndigheder i de berørte lande, dersom de underliggende institutioner ikke  

 kan komme til enighed.
Når det viser sig nødvendigt, kan sagen drøftes af en  

 gruppe bestående af repræsentanter fra samtlige nordiske lande, udpeget af de  

 enkelte landes vedkommende myndigheder.
En sådan gruppe skal også kunne  

 indkaldes efter behov for at drøfte generelle fortolknings- og  

 gennemførelsesspørgsmål i tilknytning til konventionen og denne aftale.
Artikel 11 For at modtage pensionsydelser i henhold til artiklerne 11-15 i  

 konventionen, skal fremgangsmåden som følger af gennemførelsesforordningens  

 kapitel 3 og 8 anvendes med mindre, der er gjort udtrykkelige undtagelser fra  

 dette.
 For personer, som ikke omfattes af forordningen, skal ansøgning om  

 pensionsydelser fremsættes på blanket som angivet i artikel 17 i denne  

 aftale.
 Den som fremsætter ansøgningen kan gøre dette direkte over for vedkommende  

 institution i det nordiske land kravet angår.
Artikel 12 Meddelelse om afgørelse gives direkte til den, som har fremsat kravet.  

 Kopi sendes til de berørte institutioner.
Artikel 13 ad konventionens artikel 23, stk. 2 Udgifter i forbindelse med naturalydelser omfattet af artikel 23, stk. 2,  

 i konventionen skal refunderes af den kompetente institution til den  

 institution, som har givet ydelserne.
Artikel 14 ad konventionens artikel 26 For at bekræfte retten til grundpension fra et nordisk land i henhold til  

 artikel 26 i konventionen skal den, som fremsætter kravet, på national  

 blanket, oplyse i hvilke nordiske lande personen har været bosat og i hvor  

 lang tid.
Af oplysningerne på blanketten skal det fremgå, om personen i sin  

 tid som bosat i et nordisk land samtidig har optjent ret til tillægspension i  

 et andet nordisk land.
Artikel 15 ad konventionens artikel 27 Den institution, som i henhold til artikel 27 i konventionen udbetaler  

 tillægsydelser til grundpension, skal på en vedtaget blanket give meddelelse  

 om dette til de institutioner i de andre nordiske lande, som udbetaler  

 grundpension til samme ydelsesmodtager.
Institutionen i sådanne lande skal  

 senest i løbet af januar måned hvert år meddele den førstnævnte institution  

 pensionens størrelse.
Når den institution, som udbetaler tillægsydelser,  

 antager at den totale grundpension udgør mindst det beløb som blev udbetalt  

 til ydelsesmodtageren ved konventionens ikrafttræden, skal der gives  

 meddelelse om dette til de berørte institutioner.
Artikel 16 Artiklerne, 3, 4, 5, 6, 8, 9, 10, 11, 12, 13 og 15 i denne administrative  

 aftale gælder også for personer omfattet af forordningen.
Artikel 17 Blanketter Blanketter, som skal anvendes for gennemførelsen af denne aftale, udformes  

 af de enkelte lande efter samråd mellem forbindelsesorganerne.
Blanketterne  

 udformes på de enkelte landes sprog.
For Islands vedkommende udformes  

 blanketterne også på dansk, norsk eller svensk.
Artikel 18 Ikrafttrædelse og opsigelse 1. Denne aftale træder i kraft samtidig med  

 konventionen.
2. Denne aftale har gyldighed i samme tidsrum som  

 konventionen, med mindre den opsiges af en af landenes kompetente  

 myndigheder.
Opsigelsen skal meddeles skriftligt til de kompetente  

 myndigheder i de øvrige lande.
Opsigelsen gælder kun for det land, som har  

 givet meddelelse om det, og får virkning fra og med begyndelsen af det  

 kalenderår, som indtræder mindst 6 måneder efter at alle kompetente  

 myndigheder har modtaget meddelelse om opsigelsen.
Udfærdiget i København, den 18. august  

 1993 i et eksemplar på dansk, finsk, islandsk, norsk og svensk,  

 hvilke tekster alle har samme For Danmarks regering:
Poul Vorre For Finlands regering:
Hannu Ripatti For Islands regering:
Ingva S.
Ingvarsson For Norges regering:
Liv Mørch Finborud For Sveriges regering:
Håkan Damm Bilag 1 Forbindelsesorganer og andre organer, der er tillagt opgaver i henhold til  

 konventionen Danmark 1.
Direktoratet for Social Sikring og Bistand International afdeling Ny Kongensgade 9 (Forbindelsesorgan) DK-1472 København K Tlf.: 45 33 91 26 22 Fax.: 45 33 91 56 54 2. Opgaver vedrørende tillægspension er tillagt:
Arbejdsmarkedets Tillægspension Kongens Vænge 8 DK-3400 Hillerød Tlf.: 45 48 24 11 00 Fax.: 45 48 24 00 88 3. Opgaver vedrørende sygesikringsydelser er tillagt:
Sundhedsministeriet Herluf Trollesgade 11 DK-1052 København K Tlf.: 45 33 92 33 60 Fax.: 45 33 15 05 92 4. Opgaver vedrørende ydelser ved arbejdsløshed er  

 tillagt:
Direktoratet for Arbejdsløshedsforsikring Finsensvej 78 DK-2000 Frederiksberg Tlf.: 45 31 10 60 11 Fax.: 45 31 19 38 90 5. Opgaver vedrørende ydelser ved arbejdsskade er  

 tillagt:
Arbejdsskadestyrelsen Æbeløgade 1 DK-2100 København Ø Tlf.: 45 39 17 77 00 Fax.: 45 39 17 77 11 Finland 1. Opgaver vedrørende tillægspension og udsendte  

 arbejdstagere jf. artikel 7 og 8 i konventionen er tillagt:
Pensionsskyddscentralen PB 11 (Forbindelsesorgan) SF-00521 Helsingfors Tlf.: 358 0 01 51 1 Fax.: 358 0 148 11 72 2. Opgaver vedrørende ydelser ved arbejdsskade er  

 tillagt:
Olycksfallsførsækringsanstalternas Førbund Boulevarden 28 (Forbindelsesorgan) SF-00120 Helsingfors Tlf.: 358 0 68 04 01 Fax.: 358 0 68 04 03 89 3. Øvrige opgaver er tillagt:
Folkepensionsanstalten (Forbindelsesorgan) Helsingfors lokalbyrå PB 82 SF-00601 Helsingfors Tlf.: 358 0 777 01 Fax.: 358 0 777 03 22 0 Island 1.
Tryggingastofnun R\kisins Laugavegur 114 (Forbindelsesorgan) IS-150 Reykjavik Tlf.: 354 1 60 44 00 Fax.: 354 1 62 45 35 2. Opgaver vedrørende børnepension er tillagt:
Rikisskattstjori Laugavegur 166 IS-150 Reykjavik Tlf. 354 1 63 11 00 Fax.: 354 1 62 44 40 Norge 1.
Rikstrygdeverket Drammensveien 60 (Forbindelsesorgan) N-0241 Oslo 2 Tlf.: 47 22 92 70 00 Fax.: 47 22 55 70 88 2. Opgaver vedrørende ydelser ved arbejdsløshed er  

 tillagt:
Arbeidsdirektoratet Postboks 8127 Dep. (Forbindelsesorgan) N-0032 Oslo Tlf.: 47 22 94 24 00 Fax.: 47 22 11 69 16 3. Opgaver vedrørende udsendte arbejdstagere fra Norge  

 til andre lande er tillagt:
Folketrygdekontoret for utenlandssaker Postboks 8138 Dep.
N-0033 Oslo 1 Tlf.: 47 22 92 76 00 Fax.: 47 22 71 29 10 4. Opgaver vedrørende udsendte arbejdstagere fra andre  

 lande til Norge er tillagt:
 De lokale trygdekontorer.
Sverige 1.
Riksførsækringsverket S-103 51 Stockholm (Forbindelsesorgan) Tlf.: 46 8 786 90 00 Fax.: 46 8 786 90 76 2. Opgaver vedrørende ydelser ved arbejdsløshed er  

 tillagt:
Arbetsmarknadsstyrelsen (Forbindelsesorgan) S-171 99 Solna Tlf.: 46 8 730 60 00 Fax.: 46 8 730 60 09 3. Opgaver jf. artikel 7 og 8 i konventionen er  

 tillagt:
 De lokale førsækringskassorna.
Den administrative aftale er indgået mellem vedkommende myndigheder i  

 Danmark, Finland, Island, Norge og Sverige i henhold til nordisk konvention  

 om social sikring af 15. juni 1992, jf.
Udenrigsministeriets bekendtgørelse  

 nr. 83 af 8. september 1994. Såvel nordisk konvention om social sikring som  

 den tilhørende administrative aftale trådte i kraft den 1. januar 1994 for de  

 fem medunderskrivende landes samt for de to selvstyreområder Grønlands og  

 Ålands vedkommende.
For Færøernes vedkommende trådte konventionen og den  

 administrative aftale i kraft den 8. juli 1994.
