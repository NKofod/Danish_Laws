Almindelige bemærkninger Finansministeriet og Dansk Funktionærforbund har indgået vedlagte  

 overenskomst af 8. november 1989, der træder i stedet for overenskomst af 22.  

 september 1987.
 Der henvises til Finansministeriets cirkulære af 22. maj 1989 om  

 ministeriepuljer med tilhørende vejledning.
 Ændringer i forhold til tidligere er markeret med streger i margenen.
Bemærkninger til de enkelte bestemmelser Til § 13. Særlige ydelser under ferie For så vidt angår spørgsmålet om udbetaling af visse særlige ydelser under  

 afholdelse af ferie med løn henvises til Finansministeriets cirkulære af 23.  

 oktober 1979, j.nr. 1.kt. 1335/79.
 De ændrede regler om særlig feriegodtgørelse har virkning fra ferieåret  

 1990/91 (optjeningsåret 1989). For ferieåret 1989/90 gælder de i overenskomst  

 for vagtfunktionærer 1987 anførte regler om særlig feriegodtgørelse.
Til § 17. Uddannelseskurser Vagtfunktionærer er omfattet af Finansministeriets cirkulære af 23. juni  

 1971 vedrørende deltagelse i uddannelseskurser for det i staten og  

 folkekirken ansatte personale, idet opmærksomheden henledes på de af  

 Brancheudvalget for uddannelse inden for rengørings-, ejendoms-, og  

 sikkerhedsservice for vagtfunktionærer oprettede specialarbejderkurser.
Efter anmodning fra Dansk Funktionærforbund henledes opmærksomheden i  

 øvrigt på ovennævnte cirkulære, pkt.
III, nr. 1, vedrørende uddannelse af  

 tillidsrepræsentanter, hvorefter afslag kun bør meddeles, såfremt vægtige  

 tjenstlige hensyn taler herfor.
Til bilag 3 Regler for tillidsrepræsentanter er optrykt som bilag 3.
 Dette cirkulære har virkning fra den 1. april 1989. Samtidig ophæves  

 cirkulære af 22. september 1987 (LP nr. 159/87) om overenskomst for  

 vagtfunktionærer i statens tjeneste m.v.
Finansministeriet, Administrations- og Personaledepartementet, den 8. november 1989 P.M.V.
 E.B.
Lone Retoft OVERENSKOMST FOR VAGTFUNKTIONÆRER I STATENS TJENESTE Overenskomstens område § 1.  Vagtfunktionærer, der ansættes i staten samt ved  

 Dansk Flygtningehjælp som slotsbetjente, port- og nattevagter, ikke-faglærte  

 betjente ved ministerier, styrelser, museer, højere læreanstalter m.v. samt  

 visitationsbetjente, der i den væsentligste del af arbejdstiden udfører  

 visitations-og anden vagttjeneste aflønnes i overensstemmelse med de i  

 nærværende overenskomst indeholdte regler.
 Stk. 2.  Ansættelse som vagtfunktionær af tjenestemænd  

 og pensionerede tjenestemænd fra staten, folkeskolen, folkekirken, kommuner  

 og statsfinansierede eller koncessionerede virksomheder og andre, der  

 oppebærer egenpension fra en pensionsordning, hvortil det offentlige har ydet  

 bidrag, forudsætter at der indgås aftale herom mellem overenskomstens parter  

 inden ansættelsen finder sted.
Stk. 3.  Vagtfunktionærer afskediges med udgangen af den  

 måned, hvori de fylder 70 år.
Vagtfunktionærer, der ved overenskomstens  

 ikrafttræden er fyldt 70 år, afskediges med sædvanligt varsel til fratræden  

 senest den 31. marts 1989.
 Vagtfunktionærer, der i ansættelsesbrev eller på anden tilsvarende måde  

 har løfte om ansættelse ud over det fyldte 70. år, er ikke omfattet af  

 ovennævnte bestemmelse.
 Løn m.v.
 § 2.  Vagtfunktionærer aflønnes med en årsløn, der  

 svarer til lønnen efter den for perioden 1. april 1989 - 31. marts 1991  

 gældende lønjusteringsaftale for statens tjenestemænd, skalatrin 9, 10, 11,  

 12, 13, 14, 15 og 16, der alle er toårige, bortset fra skalatrin 9, som er  

 etårigt.
Lønanciennitet § 3.  Ancienniteten regnes normalt fra det tidspunkt,  

 hvor den pågældende er ansat som vagtfunktionær i vedkommende styrelse.
 Stk. 2.  Vagtfunktionærer, der hidtil har været aflønnet  

 efter denne overenskomst, medtager ancienniteten ved ansættelse i en anden  

 styrelse, såfremt aflønning fortsat finder sted i henhold til nærværende  

 overenskomst.
 Stk. 3.  Styrelsen kan i det enkelte tilfælde tillægge  

 anciennitet optjent inden for de seneste 6 år inden ansættelsen ved  

 sammenlignelig beskæftigelse i det offentlige eller ved en privat virksomhed.
 Stk. 4.  For så vidt angår beregningen af lønanciennitet  

 optjent før 1. april 1983, sker denne fortsat i overensstemmelse med reglerne  

 i overenskomsterne fra 1979 og 1981.
Pension § 4.  Der indbetales med virkning fra 1. april 1990  

 pensionsbidrag til den pensionsordning der aftales mellem Finansministeriet  

 og Statsansattes Kartel.
Lønberegning/-fradrag § 5.  Vagtfunktionærer er omfattet af de for  

 tjenestemænd fastsatte regler om lønfradrag/lønberegning, jf. for tiden  

 cirkulære af 24. maj 1985 (LP.nr. 029/85) om lønfradrag/-beregning for  

 tjenestemænd.
 Arbejdstid m.v.
 § 6.  Arbejdstiden fastsættes i overensstemmelse med  

 de for statens tjenestemænd gældende arbejdstidsregler.
Overarbejde § 7.  Overarbejde skal i videst muligt omfang  

 afspadseres.
Såfremt afspadsering undtagelsesvis ikke kan finde sted, ydes  

 overarbejdsbetaling efter de for tjenestemænd gældende regler, eventuelt i  

 form af afspadsering time for time med udbetaling af differencen mellem  

 almindelig timeløn og overtidsbetaling.
Natpenge § 8.  Der ydes natpenge og betaling for arbejde på  

 lørdage efter kl. 14.00 samt på søn- og helligdage m.v. efter de for  

 tjenestemænd gældende regler.
Midlertidig tjeneste i højere stilling § 9.  Såfremt en overenskomstansat vagtfunktionær  

 fungerer i en højere overenskomststilling eller tjenestemandsstilling, ydes  

 der funktionsvederlag efter de for tjenestemænd gældende regler.
Deltidsbeskæftigede, - ansættelse § 10.  Ansættelse som vagtfunktionær sker i videst  

 muligt omfang på fuld tid.
Stk. 2.  Deltidsbeskæftigede ansættes ved skriftlig  

 aftale med mindst 60 timer pr. 4 uger.
Tjenesten tilrettelægges mindst 28  

 dage frem, således at der er mindst 2 sammenhængende fridage pr. uge.
 Der kan dog efter forhandling gøres undtagelse herfra, hvor det af hensyn  

 til museernes weekendåbninger eller særlige forhold, herunder bl.a.  

 særudstillinger og andre særlige arrangementer, er nødvendigt.
 Stk. 3.  Hvis en deltidsbeskæftiget i en sammenhængende  

 periode på 3 x 4 uger har arbejdet mere end 120 timer i hver 4-ugers periode,  

 skal der optages drøftelse om ændring af stillingen til en fuldtidsstilling,  

 i overensstemmelse med stk. 1.
 Stk. 4.  Deltidsbeskæftigelsens omfang og  

 tilrettelæggelse i henhold til stk. 1-3 skal forhandles på de enkelte  

 arbejdssteder, institutioner, museer, ministerier og styrelser, jfr.  

 samarbejdsudvalgscirkulærets regler.
Stk. 5.  Under ferie og sygdom kan der ansættes vikarer  

 i de enkelte stillinger.
Ansættelse som vikar sker til arbejde af midlertidig  

 karakter.
Vedvarer arbejdsforholdet ikke ud over 3 måneder, finder  

 opsigelsesreglerne i § 18 ikke anvendelse.
 Deltidsbeskæftigede - løn, lønanciennitet, søgnehelligdagsbetaling  

 overarbejdsbetaling m.v.
 § 11.  Deltidsbeskæftigede vagtfunktionærer aflønnes  

 med en timeløn svarende til 1/1976 og fra 1. september 1990 1/1924) af  

 årslønnen ifølge § 2.
Stk. 2.  Deltidsbeskæftigede vagtfunktionærer oprykkes  

 til nærmeste højere løntrin på den i § 2, stk. 1, angivne lønskala, når de  

 pågældende har været beskæftiget svarende til 2 års fuldtidsbeskæftigelse,  

 for 1. løntrins vedkommende dog 1 år.
Ved opgørelsen af, hvorvidt det angivne  

 timetal er nået, medregnes optjent ferie, men ikke timer, for hvilke der er  

 udbetalt overtidsbetaling, jf. § 7.
Stk. 3.  Med det formål at yde deltidsbeskæftigede  

 vagtfunktionærer betaling for søgnehelligdage henlægger institutionerne for  

 hver deltidsbeskæftiget vagtfunktionær et beløb svarende til 3 1/2% af den  

 pågældendes ferieberettigende løn.
I dette beløb er indeholdt  

 feriegodtgørelse af søgnehelligdagsbetalingen.
Det opsparede beløb udbetales  

 til de pågældende ved kalenderårets udgang.
 Stk. 4.  Deltidsbeskæftigede vagtfunktionærer oppebærer  

 overarbejdsbetaling, jf. § 7, for timer, der i en given periode overstiger  

 den for fuldstidsbeskæftigede for samme periode beregnede højeste arbejdstid.
Stk. 5.  Såfremt deltidsansatte vagtfunktionærer på  

 dage, hvor de i øvrigt ikke var sat til tjeneste, tilkaldes uden for tiden  

 kl. 9.00 - 15.00 betales for mindst 3 timer.
For 2 tilsigelser i samme døgn  

 betales for mindst 4 timer.
 Stk. 6.  Fravigelser fra de i § 6 omhandlede  

 arbejdstidsregler kan i øvrigt, når der skønnes behov herfor, aftales mellem  

 den enkelte styrelse/institution og Dansk Funktionærforbund.
Deltidsbeskæftigede - opsigelsesvarsler § 12.  For deltidsbeskæftigede vagtfunktionærer med  

 færre end gennemsnitlig 15 timer pr. uge, der har været beskæftiget i mindre  

 end 1 år ved institutionen, udgør det gensidige opsigelsesvarsel 1 uge.
 For deltidsbeskæftigede i øvrigt gælder de i § 18 fastsatte  

 opsigelsesvarsler.
Ferie § 13.  Vagtfunktionærer er omfattet af ferieloven,  

 således at der til månedslønnede vagtfunktionærer ydes ferie med løn i  

 henhold til ferielovens § 14 og til timelønnede vagtfunktionærer ydes der  

 feriegodtgørelse i henhold til ferielovens § 12.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af Stk. 4.  I det beløb, der er beregnet efter stk. 2  

 fradrages Stk. 5.  Den særlige feriegodtgørelse udgør 1 1/2% af  

 beregningsgrundlaget efter stk. 3 og 4.
Sygdom § 14.  I tilfælde af sygdom og tilskadekomst i  

 tjenesten ydes der fuld løn.
I grundlaget for beregningen af løn i disse  

 fraværssituationer indgår visse fast påregnelige særlige ydelser, jf.  

 Finansministeriets cirkulære af 2. maj 1978.
 Der kan kræves dokumentation for sygdom efter gældende regler.
Graviditet, barsel og adoption § 15.  Vagtfunktionærer er omfattet af aftale af 5.  

 september 1989 (APD nr. 64/89) mellem Finansministeriet og  

 centralorganisationer under Centralorganisationernes Fællesudvalg om fravær  

 fra arbejdet på grund af graviditet, barsel og adoption.
 Stk. 2.  For ansatte, der ikke opfylder kravet om  

 karenstid i ovennævnte aftale, gælder reglerne i dagpengeloven og  

 barselorlovsloven.
Barns 1. sygedag § 16.  Institutionen kan give den ansatte hel eller  

 delvis tjenestefrihed til pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jfr. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
Tjenestefrihed § 17.  Der kan af styrelsen gives vagtfunktionæren  

 adgang til ekstraordinær tjenestefrihed uden løn i tilfælde, hvor det ikke  

 strider mod vedkommende styrelses interesse.
 Tjenestefrihed kan gives i indtil 1 år ad gangen, dog længst i 3 år, og  

 det er vedkommende styrelses ansvar, at der er en stilling ledig til den  

 pågældende ved tjenestefrihedens ophør.
 Anmodning om genindtræden skal fremsættes over for styrelsen senest 3  

 måneder for genindtræden.
 Stk. 2.  Såfremt en vagtfunktionær, der har haft  

 tjenestefrihed fra en styrelse, genindtræder, bevarer den ansatte sin  

 lønanciennitet.
 Stk. 3.  Ansatte tillægges ret til tjenestefrihed uden  

 løn til formål og af den varighed, der er nævnt i Finansministeriets  

 bekendtgørelse af 28. november 1986 om ret for tjenestemænd til  

 tjenestefrihed uden løn til nærmere formål.
Opsigelsesvarsler § 18.  De i funktionærloven fastsatte regler om  

 opsigelsesvarsler finder anvendelse på ansatte efter denne overenskomst.
Stk. 2.  Opsigelse på grund af sygdom kan for  

 vagtfunktionærer, som er berettiget til mere end 1 måneds opsigelsesvarsel,  

 ske med et forkortet opsigelsesvarsel, såfremt den ansatte inden for et  

 tidsrum af 12 på hinanden følgende måneder har været fraværende på grund af  

 sygdom i i alt 120 kalenderdage.
Opsigelsens gyldighed er betinget af, at den  

 sker i umiddelbar tilknytning til udløbet af de 120 sygedage, og medens den  

 pågældende endnu er syg, hvorimod gyldigheden ikke berøres af, at den ansatte  

 er vendt tilbage til arbejdet, efter at opsigelse er sket.
Det forkortede  

 opsigelsesvarsel udgør 1 måned.
Afskedigelse § 19.  Ved afskedigelse af en vagtfunktionær følges  

 den procedure som fremgår af Finansministeriets hovedaftale med Statsansattes  

 Kartel, § 8 og § 9.
Efterindtægt § 20.  Ved en overenskomstansat vagtfunktionærs død i  

 ansættelsestiden ydes der dennes efterlevende ægtefælle eller børn under 18  

 år, over for hvem den pågældende havde forsørgerpligt, efterindtægt som  

 følger:
 Når vagtfunktionæren har været uafbrudt ansat i en statsinstitution i  

 mindst 1 år, udgør efterindtægten 1 måneds sædvanlig løn.
 Når vagtfunktionæren har været uafbrudt ansat i mindst 5 år, udgør  

 efterindtægten 2 måneders sædvanlig løn.
 Den nævnte efterindtægt løber fra dagen efter dødsfaldet og udbetales  

 henholdsvis 1 eller 2 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægten.
 Efterindtægt kan ikke ydes længere end til det tidspunkt, hvor der efter  

 sygelønsperiodens udløb, jf. § 18 stk. 1 er forløbet et tidsrum svarende til  

 det den pågældende vagtfunktionær tilkommende opsigelsesvarsel.
Uniform § 21.  Der ydes vagtfunktionærer uniform eller  

 arbejdstøj efter de hidtil gældende regler.
 Stk. 2.  Der kan i øvrigt til vagtfunktionærer ydes  

 uniform og lignende, når det af institutionen af hensyn til tjenestens  

 forsvarlige udførelse skønnes påkrævet at pålægge de pågældende hel eller  

 delvis uniformspligt.
Befordringsgodtgørelse § 22.  Der ydes godtgørelse for benyttelse af eget  

 befordringsmiddel på tjenesterejser efter de for tjenestemænd gældende  

 regler.
Flyttegodtgørelse § 23.  Såfremt en vagtfunktionær uden at overgå til  

 anden styrelse forflyttes til andet tjenestested, uden at det sker efter  

 ansøgning, og i denne anledning er nødsaget til at foretage flytning af  

 husstand og bohave, tilstås der en godtgørelse efter de til enhver tid for  

 tjenestemænd gældende regler.
Tjeneste- og lejeboliger § 24.  Det er endvidere forudsat, at der for de til  

 stillinger som vagtfunktionær knyttede tjenesteboliger betales husleje efter  

 de for tjenestemænd gældende regler, jfr, tillige Finansministeriets  

 cirkulæreskrivelse af 7. juni 1977 om fastsættelse af boligbidrag for  

 tjeneste- og lejeboliger ved vurdering.
Arbejdsløshedsforsikring § 25.  Der antages fortrinsvis vagtfunktionærer, der  

 er medlemmer af en statsanerkendt arbejdsløshedskasse.
Hovedaftale § 26.  Som regler for behandling af faglig strid,  

 overenskomstbrud m.v. gælder den mellem Finansministeriet og Statsansattes  

 Kartel indgåede hovedaftale af 20. juni 1988.
Ikrafttræden og opsigelse § 27.  Denne overenskomst har virkning fra 1. april  

 1989 og kan af begge parter opsiges med 3 måneders skriftligt varsel til en  

 1. april, dog tidligst 1. april 1991.
København, den 8. november 1989 Dansk Funktionærforbund  

 Finansministeriet P.M.V.
Tommy Hansen Niels Paludan Bilag 1.
PROTOKOLLAT Der er under forhandlingerne om overenskomsten af dags dato opnået enighed  

 om følgende:
1. Overenskomstens dækningsområde Overenskomsten er kun gældende for de ovennævnte vagtfunktionærstillinger,  

 såfremt disse ikke allerede er omfattet af en anden kollektiv  

 overenskomst/aftale eller en anden organisations forhandlingsret.
2. Slotsbetjente under Boligministeriet I Boligministeriets Ejendomsdirektorats vagtafdeling tilrettelægges  

 tjenesten sådan, at ansættelser, jfr. § 10, i videst muligt omfang sker på  

 fuld tid, og at kun en mindre del af de beskæftigede ansættes som  

 deltidsbeskæftigede med individuelt aftalt kortere arbejdstid.
 Der kan ansættes slotsbetjentvikarer til at udføre arbejde om dagen på  

 lørdage og søn- og helligdage.
 3. Vagtmestre på Holmen m.v.
 Vagtmestre på Holmen og ved nordjyske marinedistrikt aflønnes med  

 månedsløn incl. stedtillæg og dyrtidstillæg efter de for statens tjenestemænd  

 i lønramme 6-7-8, skalatrin 11-17, gældende regler.
4. Særlig aflønning Der vil i særlige tilfælde mellem Finansministeriet og Dansk  

 Funktionærforbund kunne aftales en fra § 2 i overenskomsten afvigende  

 aflønning for stillinger, der i arbejdsmæssig, administrativ,  

 kvalifikationsmæssig eller anden henseende indtager en sådan særstilling, at  

 de ikke omfattes af de almindelige forudsætninger for den i § 2 fastsatte  

 løn.
 Stk. 2.  Kvalifikationstillæg kan kun ydes af pulje.  

 Fastsættelse og forhandling følger de retningslinier og regler som fremgår af  

 Finansministeriets cirkulære af 22. maj 1989 om ministeriepuljer med  

 tilhørende vejledning.
5. Nationalmuseets ejendomme og Hammershus Lønnen til de ved Nationalmuseets ejendomme ude i landet samt de ved  

 Hammershus beskæftigede vagtfunktionærer beregnes på grundlag af en årlig  

 arbejdstid på 1/1976 (pr. 1. september 1990 1/1924), idet der således ikke  

 skal ydes overtidsbetaling, selv om arbejdstiden i den enkelte måned  

 overstiger den fastsatte norm.
København, den 8. november 1989 Dansk Funktionærforbund  

 Finansministeriet P.M.V.
Tommy Hansen Niels Paludan Bilag 2 PROTOKOLLAT I tilslutning til overenskomstens § 18, stk. 2 giver Finansministeriet  

 tilsagn om, at der - såfremt tjenesteforholdet er bragt til ophør i medfør af  

 nævnte paragraf - i videst muligt omfang sker genansættelse af den  

 pågældende, når denne atter er tjenstdygtig.
 Hvis en vagtfunktionær afskediges efter § 18, stk. 2 underrettes Danske  

 Funktionærforbund ved kopi af opsigelsesskrivelsen, og i overensstemmelse med  

 de retningslinier som fremgår af hovedaftalen mellem Finansministeriet og  

 Statsansattes Kartel.
København, den 8. november 1989 Dansk Funktionærforbund  

 Finansministeriet P.M.V.
Tommy Hansen Niels Paludan Bilag 3 AFTALE OM TILLIDSREPRÆSENTANTER Hvor vælges tillidsrepræsentant § 1.  I enhver virksomhed eller - for større  

 virksomheders vedkommende - enhver afdeling af denne udvælger de der  

 beskæftigede arbejdere af deres midte en arbejder til at være  

 tillidsrepræsentant over for ledelsen eller dennes repræsentant.
 I virksomheder eller fabriksafdelinger med seks arbejdere eller derunder  

 vælges dog ingen tillidsrepræsentant, medmindre begge parter ønsker det.
Hvem kan vælges til tillidsrepræsentant § 2.  Tillidsrepræsentanten skal vælges blandt de  

 anerkendt dygtige arbejdere, der har arbejdet mindst 1 år på det pågældende  

 arbejdssted: hvor sådanne ikke findes i et antal af mindst fem, suppleres  

 dette blandt de arbejdere, der har arbejdet der længst.
Valg af tillidsrepræsentant § 3.  Valget af tillidsrepræsentant skal finde sted på  

 en sådan måde, at alle arbejdere, som er beskæftiget i virksomheden eller  

 afdelingen på valgtidspunktet, sikres mulighed for at kunne deltage i valget,  

 der kun gyldigt, når flere end en tredjedel af de der beskæftigede arbejdere  

 har stemt for vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Dansk Funktionærforbunds hovedbestyrelse og meddelt  

 ledelsen for den pågældende virksomhed, der dog er berettiget til at gøre  

 indsigelse mod valget over for sammenslutningens hovedbestyrelse.
Stk. 3.  Dansk Funktionærforbund giver tilsagn om, at  

 arbejdere, der vælges til tillidsrepræsentanter, og som ikke forud for valget  

 har gennemgået et kursus for tillidsrepræsentanter, hurtigst muligt, efter at  

 valget har fundet sted, gennemgår en sådan uddannelse.
Til deltagelse i et af  

 sammenslutningen arrangeret tillidsrepræsentantkursus kan der tilstås en  

 tillidsrepræsentant frihed med løn i henhold til cirkulæreskrivelse nr. 113  

 af 23. juni 1971 fra ministeriet for statens lønnings- og pensionsvæsen.
Fællestillidsrepræsentant § 4.  På virksomheder, hvor der er tre eller flere  

 tillidsrepræsentanter, er parterne enige om, at det kan være formålstjenligt,  

 at tillidsrepræsentanterne af deres midte vælger en  

 fællestillidsrepræsentant, der i fælles spørgsmål, f.eks. lægning af  

 arbejdstiden, hygiejne, marketenderi, fridage o.l. kan være samtlige  

 arbejderes tillidsrepræsentant over for arbejdsgiveren eller dennes  

 repræsentant.
Meddelelse om valg af fællestillidsrepræsentant skal straks  

 bringes til arbejdsgiverens kundskab.
 Stk. 2.  Fællestillidsrepræsentanten kan under ingen  

 omstændigheder blande sig i spørgsmål vedrørende de enkelte  

 tillidsrepræsentanters normale funktioner inden for deres respektive  

 afdelinger, medmindre virksomhedsledelsen og de berørte tillidsrepræsentanter  

 bliver enige om noget andet.
Stedfortræder for tillidsrepræsentant § 5.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med arbejdsgiveren udpeges en stedfortræder for tillidsrepræsentanten.  

 En således udpeget stedfortræder har i den periode, hvori han/hun fungerer,  

 den samme beskyttelse som den valgte tillidsrepræsentant, såfremt han/hun  

 opfylder betingelserne for at blive valgt til tillidsrepræsentant i henhold  

 til § 2.
Samarbejde § 6.  Det er tillidsrepræsentantens - såvel som  

 arbejdsgiverens og dennes repræsentants - pligt at gøre sit bedste for at  

 vedligeholde og fremme et godt samarbejde på arbejdsstedet.
Klager og henstillinger § 7.  Når en eller flere af tillidsrepræsentantens  

 kammerater ønsker det, kan han/hun forebringe deres klager eller  

 henstillinger for ledelsen, dog kun såfremt sagen ikke bliver ordnet  

 tilfredsstillende ved dennes repræsentant på arbejdsstedet.
 Føler han/hun sig ikke tilfredsstillet ved ledelsens afgørelse, står det  

 ham/hende frit for at anmode sin organisation om at tage sig af sagen: men  

 det er hans/hendes og hans/hendes arbejdskammeraters pligt at fortsætte  

 arbejdet uforstyrret, indtil anden bestemmelse træffes af Dansk  

 Funktionærforbunds hovedbestyrelse.
Talsmand § 8.  På virksomheder med holddriftsarbejde kan  

 tillidsrepræsentanten på de skift, hvor han/hun ikke arbejder, og som  

 omfatter mindst fem arbejdere, udpege en talsmand til på sine vegne at søge  

 eventuelle uoverensstemmelser oplyst og ordnet eller, såfremt  

 omstændighederne stiller sig hindrende for en ordning, bringe sagen videre  

 til tillidsrepræsentanten.
Funktion i arbejdstiden § 9.  Tillidsrepræsentantens udførelse af de ham/hende  

 påhvilende hverv skal ske på en sådan måde, at de er til mindst mulig gene  

 for hans/hendes produktive arbejde.
 Stk. 2.  Dersom det er nødvendigt, at han/hun for at  

 opfylde sine forpligtelser som tillidsrepræsentant på virksomheden må forlade  

 sit arbejde i arbejdstiden, skal han/hun forud herfor træffe aftale med  

 arbejdsgiveren eller dennes repræsentant.
Aflønning § 10.  Hvis aftale i henhold til § 9, stk. 2, er  

 truffet, eller hvis der på ledelsens foranledning i øvrigt lægges beslag på  

 tillidsrepræsentanten i arbejdstiden i spørgsmål, som angår virksomheden og  

 arbejderne, skal han/hun for den tid, der medgår hertil, aflønnes med sin  

 sædvanlige løn, jfr. § 2 i overenskomsten af 1989.
 Stk. 2.  En fælles tillidsrepræsentant aflønnes på  

 tilsvarende måde for de opgaver, som varetages i henhold til § 4.
Klubformand § 11.  Hvis arbejderne på en virksomhed, henholdsvis  

 en afdeling heraf, slutter sig sammen i en faglig klub eller lignende, skal  

 tillidsrepræsentanten være formand.
Afskedigelse af tillidsrepræsentant § 12.  En tillidsrepræsentants afskedigelse skal  

 begrundes i tvingende årsager, og ledelsen har pligt til at give ham/hende et  

 opsigelsesvarsel på i alt 4 måneder.
Såfremt en tillidsrepræsentant har  

 fungeret som sådan i en sammenhængende periode på mindst 5 år, har  

 vedkommende dog krav på 6 måneders varsel.
 Stk. 2.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til denne  

 paragrafs stk. 1.
Fremgangsmåde ved afskedigelse § 13.  Hvis en arbejdsgiver finder, at der foreligger  

 tvingende årsager efter § 12, stk. 1, til at opsige en tillidsrepræsentant,  

 der er valgt efter reglerne i §§ 2 og 3, skal de regler som fremgår af  

 gældende hovedaftale mellem Finansministeriet og Statsansattes Kartel, § 9,  

 følges.
Sikkerhedsrepræsentanter § 14.  For sikkerhedsrepræsentanter gælder samme  

 valg-, aflønnings- og afskedigelsesregler som for tillidsrepræsentanter.
Ikrafttræden § 15.  Aftalen har virkning fra underskrivelsen og kan  

 af parterne kun opsiges med 3 måneders varsel i forbindelse med opsigelse af  

 overenskomsten.
København, den 8. november 1989 Dansk Funktionærforbund  

 Finansministeriet P.M.V.
Tommy Hansen Niels Paludan Bilag 4 ARBEJDSMILJØAFTALE I tilslutning til overenskomsten mellem Finansministeriet og Dansk  

 Funktionærforbund er der indgået følgende aftale om fravigelse af  

 arbejdsmiljølovens generelle bestemmelser om fridøgn og daglig hvileperiode  

 for så vidt angår vagtfunktionærer ved Dansk Flygtningehjælp.
 § 1.  I medfør af arbejdsministeriets bekendtgørelse  

 nr. 372 af 15. august 1980 om hviletid og fridøgn, §§ 10 og 11, aftales  

 følgende:
 a)I tilfælde af arbejde af særlig karakter kan den daglige hvileperiode i  

 begrænset omfang udskydes eller nedsættes til 8 timer.
 b)Det ugentlige fridøgn kan ligeledes, i situationer som nævnt under pkt.  

 a), omlægges, men der må dog ikke være mere end 12 døgn mellem 2 fridøgn.
 § 2.  Såfremt der måtte blive behov for yderligere  

 fravigelser af hviletids- og fridøgnsbestemmelserne i arbejdsmiljøloven og  

 ovennævnte bekendtgørelse, forelægges sådanne spørgsmål til forhandling  

 mellem denne aftales parter.
København, den 8. november 1989 Dansk Funktionærforbund  

 Finansministeriet P.M.V.
