Bekendtgørelse om beregning og  

 indbetaling af arbejdsmiljøafgift pr. beregnet  

 fuldtidsbeskæftiget I medfør af § 3, stk. 4, i lov om en generel  

 arbejdsmiljøafgift, jf. lov nr. 1247 af 20. december 2000,  

 fastsættes:
Afgiftspligtige arbejdsgivere § 1. Samtlige arbejdsgivere, der er omfattet af  

 lov om Arbejdsmarkedets Tillægspension, har pligt til at indbetale  

 afgift efter § 2.
 Stk. 2. Afgiften skal dog kun betales af arbejdsgivere, som  

 på afgiftens forfaldstidspunkt, jf. § 5, har ansatte, der er  

 omfattet af lov om Arbejdsmarkedets Tillægspension.
Afgiften § 2. De i § 1 nævnte arbejdsgivere  

 indbetaler afgiften til Arbejdsmarkedets Tillægspension, der  

 opkræver afgiften på statens vegne.
 Stk. 2. Den årlige afgift udgør 65 kr. for hver  

 beregnet fuldtidsbeskæftiget lønmodtager, jf. § 3.
Beregning og opkrævning af afgiften § 3. Afgiften efter § 2 beregnes og  

 opkræves hvert år af Arbejdsmarkedets Tillægspension  

 på grundlag af de samlede ATP-bidrag til Arbejdsmarkedets  

 Tillægspension, som er modtaget fra arbejdsgiveren i perioden 13.  

 februar - 12. februar forud for den i § 5, stk. 1, fastsatte  

 forfaldsdag (1. juni), inkl. bidrag indbetalt i henhold til § 2 a,  

 stk. 2, 1. pkt., i lov om Arbejdsmarkedets Tillægspension.
 Stk. 2. Afgiften udgør 65 kr., for hver gang  

 Arbejdsmarkedets Tillægspension har modtaget, hvad der svarer til fuldt  

 ATP-bidrag for medlemmer, der aflønnes månedsvis, jf. § 4 a  

 og § 15 i lov om Arbejdsmarkedets Tillægspension.
 Stk. 3. Hvis den samlede afgift for en arbejdsgiver  

 udgør under 20 kr., opkræves afgiften ikke.
 § 4. Ved afgiftsberegningen, jf. § 3,  

 fordeles det fra den enkelte arbejdsgiver indbetalte ATP-bidrag på de  

 tre bidragssatser i ATP-lovens § 4 a og § 15 efter samme forhold  

 mellem de tre bidragssatser som i den senest modtagne årlige  

 indberetning fra Told- og Skattestyrelsen.
Indbetaling § 5. Afgiften efter §§ 2-4 forfalder til  

 betaling den 1. juni i afgiftsåret med sidste rettidige betalingsdag  

 den 14. juni, jf. dog § 11.
 Stk. 2. Falder den sidste rettidige betalingsdag på en  

 helligdag eller en lørdag, forlænges fristen til den  

 nærmest følgende hverdag.
 Stk. 3. Arbejdsmarkedets Tillægspension kan, når  

 særlige omstændigheder taler derfor, efter ansøgning  

 tillade, at indbetaling sker til andre terminer, eller fastsætte en  

 længere tidsfrist for indbetalingen.
 Stk. 4. Arbejdsmarkedets Tillægspension kan indhente de  

 oplysninger hos skattemyndigheder og andre offentlige myndigheder om den  

 pågældende arbejdsgiver, som er nødvendige for at varetage  

 inddrivelsen af skyldige afgiftsbeløb og renter, herunder oplysninger  

 om indkomst- og formueforhold.
 § 6. Arbejdsgiveren har ansvaret for rettidig  

 betaling af afgiften.
 Stk. 2. Indbetaling sker, medmindre andet aftales med  

 Arbejdsmarkedets Tillægspension, ved benyttelse af det særlige  

 indbetalingskort, som Arbejdsmarkedets Tillægspension sender til  

 arbejdsgiveren.
 Stk. 3. Arbejdsgiveren kan benytte pengeinstitutternes  

 betalingssystemer (PBS). Betaling er rettidig, hvis beløbet er  

 debiteret arbejdsgiverens konto senest sidste rettidige betalingsdag,  

 således at det er til ATP s disposition dagen efter sidste rettidige  

 betalingsdag.
Stk. 4. Arbejdsgivere, der ikke betaler via PBS, får  

 tilsendt et indbetalingskort fra Arbejdsmarkedets Tillægspension.  

 Betaling er rettidig, hvis indbetalingskortet er stemplet på et posthus  

 eller i et pengeinstitut senest sidste rettidige betalingsdag.
Hvis  

 arbejdsgiveren sender indbetalingskortet til betaling via et pengeinstitut,  

 anses betaling for rettidig, hvis beløbet er debiteret arbejdsgiverens  

 konto senest sidste rettidige betalingsdag.
Arbejdsgiveren er ansvarlig for  

 rettidig betaling, selv om indbetalingskortet ikke er kommet frem eller er  

 bortkommet.
 Stk. 5. Overfører arbejdsgiveren beløbet via  

 pengeinstitut til Arbejdsmarkedets Tillægspensions konto, er betaling  

 rettidig, hvis beløbet er debiteret arbejdsgiverens konto senest  

 sidste rettidige betalingsdag.
 Stk. 6. Betaler arbejdsgiveren ved check, er betaling  

 rettidig, hvis checken er modtaget hos Arbejdsmarkedets Tillægspension  

 senest sidste rettidige betalingsdag.
Stk. 7. Indbetalingsstedets kvittering for bidragets  

 modtagelse er fyldestgørende.
Arbejdsgiveren kan ikke kræve  

 særskilt kvittering fra Arbejdsmarkedets Tillægspension.
 § 7. Sker betaling af afgiften ikke rettidigt,  

 skal arbejdsgiveren betale renter af afgiften med 1½ pct. for hver  

 påbegyndt måned fra forfaldsdagen.
 § 8. Arbejdsmarkedets Tillægspension har  

 udpantningsret for afgift og renter.
Klage § 9. Klager over afgørelser truffet af  

 Arbejdsmarkedets Tillægspension kan inden fire uger efter meddelelsen  

 om afgørelsen indbringes for Ankenævnet vedrørende  

 Arbejdsmarkedets Tillægspension.
 Ikrafttræden m.v.
 § 10. Bekendtgørelsen træder i kraft  

 den 15. maj 2001.
 § 11. Første opkrævning af afgiften efter  

 §§ 2-4 sker med forfaldstidspunkt den 1. september 2001 og sidste  

 rettidige betalingsdag den 14. september 2001 på grundlag af  

 ATP-bidrag, der er modtaget i perioden 13. februar 2000 til 12. februar 2001,  

 og som vedrører beskæftigelsen efter den 1. januar 2000.
