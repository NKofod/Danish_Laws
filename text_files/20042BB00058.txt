Fremsat den 5. april 2005 af  

 Poul Henrik Hedeboe (SF),  

 Anne Grete Holmsgaard (SF),  

 Morten Homann (SF) og Ole Sohn (SF) Forslag til folketingsbeslutning om  

 satsning på cykeltrafik i de danske byer Med henblik på gennemførelse på finansloven for 2006 pålægger  

 Folketinget regeringen at fremsætte lovforslag eller foretage de nødvendige  

 ændringer af administrative forskrifter med det formål at øge satsningen på  

 cykeltrafikken i de danske byer.
Der skal i den forbindelse og med det formål  

 at  

 tilvejebringe gode løsninger for cykeltrafikken og at få flere til at anvende  

 cyklen afsættes en pulje på 50 mio. kr., der skal stilles til rådighed for de  

 byer, der selv vil yde et beløb svarende til det, der afsættes fra staten.  

 Samtidig skal de pågældende kommuner inden for en fast tidsramme på f.eks. 4  

 år vedtage og implementere en samlet handlingsplan for cykeltrafik.
Bemærkninger til forslaget Beslutningsforslaget er en let omskrevet genfremsættelse af  

 beslutningsforslag nr.
B 89 fra folketingsåret 2004-05, 1. samling, jf.  

 Folketingstidende 2004-05, 1. samling, Tillæg A, side 4198.
Øget cyklisme forbedrer både folkesundheden og miljøet.  

 Regeringen satser på, at alle mennesker skal motionere, men har ikke hidtil  

 gjort noget for at fremme cyklismen, på trods af at det er en effektiv måde  

 at  

 øge motionen på, fordi der er tale om, at motion kombineres med løsning af et  

 transportbehov.
Andelen af cykeltrafik har været svagt faldende på landsplan  

 de  

 senere år, men enkelte byer  bl.a.
Odense og København  

  har gennem  

 en særlig indsats brudt tendensen.
I år 2000 udpegede Trafikministeriet Odense Kommune til  

 Danmarks Nationale Cykelby og gav byen 10 mio. kr.
Odense stillede selv med  

 et  

 tilsvarende beløb.
Pengene skulle bruges til at finde gode løsninger for  

 cykeltrafikken og få flere til at cykle.
Odense fik 4 år til at gennemføre  

 opgaven.
Projektet er nu evalueret, og det har vist sig, at pengene er givet  

 godt ud.
De 20 mio. kr. blev bl.a. brugt på fysiske forbedringer,  

 der har forbedret cyklisternes mulighed for at komme frem og for at parkere.  

 Samtidig blev der gennemført flere større kampagner.
Når regnskabet nu gøres  

 op, jf. evalueringen på hjemmesiden www.cykelby.dk, har Odense fået 20 pct.  

 flere cyklister. 33 mio. kr. er sparet i sundhedsudgifter, dødeligheden for  

 de  

 15-49-årige er faldet med 20 pct., projektet har vundet 2.131 leveår blandt  

 borgerne i Odense, og der er blevet kørt 35 millioner nye cykelture i den  

 4-årige periode.
De større byer i Danmark har store kapacitetsproblemer, som  

 ikke kan løses ved, at der bygges nye veje.
Derfor kan der være god grund til  

 at gøre flere bilister til cyklister.
Eksemplet fra Odense viser, at det er  

 muligt.
Skriftlig fremsættelse Poul Henrik Hedeboe  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om satsning på cykeltrafik i de danske byer.
(Beslutningsforslag nr.
B 58).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
