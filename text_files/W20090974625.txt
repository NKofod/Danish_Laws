Feriedagpenge ikke holdt ferie med feriegodtgørelse før ferie med feriedagpenge Ankenævnet har behandlet Deres klage på møde den 19. februar 2009.
Nævnet traf denne A F G Ø R E L S E Deres ret til feriedagpenge optjent i 2006 er faldet væk.
 Ankenævnet tiltræder således Arbejdsdirektoratets afgørelse af den 18. juli 2008.
B E G R U N D E L S E Ankenævnet har lagt til grund, at  De i 2006 optjente ret til 20 dages ferie med løn eller godtgørelse efter ferielovens regler,  De i 2006 optjente 5 dage med ret til feriedagpenge,  De i perioden 1. maj 2007  30. april 2008 holdt ferie i følgende perioder:
 den 2. juli  6. juli 2007 (5 dage),  den 30. juli  2. august 2007 (4 dage),  den 6. august  10. august 2007 (5 dage),  den 16. november 2007 (1 dag),  den 27. og 28. december 2007 (2 dage), og  den 14.  18. februar 2008 (3 dage),  i alt 20 dage,  De ikke udover ovennævnte perioder har holdt ferie i ferieåret 2007/2008 (1. maj 2007  30. april 2008), og  den ferie De havde planlagt til uge 17 2008 blev flyttet til efter 30. april 2008 på grund af konflikt.
Et medlem har kun ret til feriedagpenge, hvis medlemmet  holder ferie,  har optjent ret til feriedagpenge,  har holdt al ferie med løn eller godtgørelse optjent i henhold til ferieloven, og  har bopæl i Danmark.
 Ret til feriedagpenge kan ikke overføres fra ét ferieår til et andet.
 De har ikke ret til udbetaling af feriedagpenge optjent i 2006.
 Nævnet har lagt vægt på, at De først havde mulighed for, at holde ferie med ret til feriedagpenge, når de 20 dages ferie med ret til løn eller godtgørelse optjent i henhold til ferieloven var afholdt, og at De ikke holdt ferie i ferieåret 2007/2008 udover disse 20 dage.
Det forhold, at Deres planlagte ferie i uge 17 2008 efter aftale med Deres arbejdsgiver blev udskudt til det efterfølgende ferieår, kan ikke føre til et andet resultat.
Nævnet har i denne forbindelse lagt vægt på, at feriedagpenge ikke kan overføres fra ét ferieår til et andet.
 De har i Deres klage gjort gældende, at De har søgt om feriedagpengene inden tidsfristen 31. maj 2008.
 Uanset om Deres indsendelse af ansøgning om feriedagpenge uden angivelse af den ferieperiode, som De ønskede feriedagpenge for, betragtes som en rettidig ansøgning om feriedagpenge, har De ikke ret til udbetaling af feriedagpenge optjent i 2006 for ferie holdt efter 30. april 2008.
 Nævnet lægger i denne forbindelse vægt på, at feriedagpenge optjent i 2006 skal udbetales for ferie holdt fra 1. maj 2007 til 30. april 2008, at feriedagpenge kun kan udbetales, når ferie med løn eller godtgørelse optjent efter ferielovens regler er holdt, at feriedagpenge ikke kan overføres til et andet ferieår, at De i perioden 1. maj 2007 til 30. april 2008 alene holdt 20 dages ferie, samt at De i 2006 havde optjent løn eller godtgørelse til 20 dages ferie til afholdelse i perioden 1. maj 2007 til 30. april 2008.
 A-kassen har pligt til, at vejlede sine medlemmer om rettigheder og pligter i henhold til arbejdsløshedslovgivningen og arbejdsmarkedslovgivningen i øvrigt.
 A-kassen skal give medlemmet en individuel og personlig vejledning, hvis medlemmet har særligt behov herfor.
 De oplyser, at De først efter feriens flytning og afholdelse, fik besked om, at De ikke kunne modtage feriedagpenge under ferien.
Nævnet ser ikke, at a-kassen har vejledt Dem forkert.
Nævnet har i denne forbindelse lagt vægt på a-kassens brev af 30. marts 2007, hvoraf det bl.a. fremgår, at feriedagpenge ikke kan overføres til et efterfølgende ferieår, at feriedagpenge kun kan udbetales, hvis ferien holdes, og at feriedagpenge kun kan udbetales, når ferie med løn eller godtgørelse er holdt.
Nævnet har også lagt vægt på, at a-kassen først 5. maj 2008 modtog kopi af Deres aftale med arbejdsgiveren, og at a-kassen først på dette tidspunkt blev klar over, at De kunne have behov for særlig vejledning.
 Nævnet har endvidere lagt vægt på, at De har oplyst, at De blev vejledt om feriereglerne af Deres fagforbund, og at De efter det oplyste ikke henvendte Dem til a-kassen i den forbindelse.
Det forhold, at det faglige forbund ikke har vejledt Dem om reglerne om feriedagpenge, kan ikke føre til et andet resultat.
Nævnet har i denne forbindelse lagt vægt på, at forbundet ikke har pligt til at vejlede om feriedagpenge.
 Hvis De mener, at De på grund af fagforbundets vejledning har lidt et tab, skal ankenævnet henvise Dem til at anlægge et civilt søgsmål mod fagforbundet ved domstolene.
R E G L E R Ankenævnet henviser til  § 65, stk. 1 og § 75 h, stk. 4 i lov om arbejdsløshedsforsikring mv., jf. lovbekendtgørelse nr. 874 af 11. september 2005, og lovbekendtgørelse nr. 994 af 8. august 2007,  § 3, stk. 2, § 8, stk. 1 og § 18 i Arbejdsdirektoratets bekendtgørelse nr. 480 af 10. juni 2003 om feriedagpenge, og  § 1 og § 5 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede m.v., og  § 1 og § 5 i Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede m.v.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne (Sign.) De kan læse om afgørelsens retlige grundlag på de følgende sider.
 Kopi til:
Arbejdsdirektoratet A-kassen Regler Lov om arbejdsløshedsforsikring mv., jf. lovbekendtgørelse nr. 874 af 11. september 2005 . . . . . . . . . . .
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 . . .
 . . . . . . . . . . .
 § 75 h.. . .
 Stk. 4. Retten til feriedagpenge er betinget af, at medlemmet på ferietidspunktet er i et arbejdsforhold som lønmodtager eller er ledigt, ville have dagpengeret i tilfælde af ledighed og har afholdt sin optjente ferie med feriegodtgørelse eller løn.
 . . .
 . . . . . . . . . . .
Lov om arbejdsløshedsforsikring mv., jf. lovbekendtgørelse nr. 994 af 8. august 2007 . . . . . . . . . . .
 § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 . . .
 . . . . . . . . . . .
 § 75 h.. . .
 Stk. 4. Retten til feriedagpenge er betinget af, at medlemmet på ferietidspunktet er i et arbejdsforhold som lønmodtager eller er ledigt, ville have dagpengeret i tilfælde af ledighed og har afholdt sin optjente ferie med feriegodtgørelse eller løn.
 . . .
 . . . . . . . . . . .
Arbejdsdirektoratets bekendtgørelse nr. 480 af 10. juni 2003 om feriedagpenge . . . . . . . . . . .
 § 3. . . .
Stk. 2. Man skal desuden 1) holde ferie, 2) have optjent ret til feriedagpenge, jf. kapitel 2, 3) have holdt den betalte ferie, man har ret til efter ferieloven, jf. dog § 13, og 4) have bopæl i Danmark.
 . . .
 . . . . . . . . . . .
§ 8. Et optjeningsår er kalenderåret forud for ferieåret.
Ferieåret er perioden fra 1. maj til 30. april.
 . . .
 . . . . . . . . . . .
§ 18. A-kassen skal senest have fået ansøgningen om feriedagpenge for et ferieår den 31. maj i det efterfølgende ferieår.
Ellers falder retten til feriedagpenge væk.
 Stk. 2. Man kan ikke overføre sin ret til feriedagpenge fra ét ferieår til et andet.
 . . . . . . . . . . .
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede m.v.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 . . . . . . . . . . .
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
 . . . . . . . . . . .
 Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede m.v.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 . . . . . . . . . . .
 § 5. En a-kasse skal altid give det enkelte medlem individuel og personlig vejledning, hvis medlemmet har særligt behov herfor.
 Stk. 2. Vejledningen kan under hensyntagen til et medlems behov gives skriftligt eller ved en personlig samtale.
 . . . . . . . . . . .
