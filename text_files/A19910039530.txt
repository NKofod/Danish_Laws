(Afgiftsnedsættelser) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om afgift af øl, jf. lovbekendtgørelse nr. 633 af 20. oktober 1988,  

 som senest ændret ved § 8 i lov nr. 825 af 19. december 1989, foretages  

 følgende ændringer:
 1. I § 2, stk. 1, nr. 2, ændres »481 kr. 95 øre«  

 til: »417 kr. 95 øre«, »602 kr. 15 øre« til: »538  

 kr. 15 øre« og »714 kr. 40 øre« til: »650 kr. 40  

 øre«.
§ 2 I lov om afgift af vin og frugtvin m.m., jf. lovbekendtgørelse nr. 635 af  

 20. oktober 1988, som senest ændret ved § 7 i lov nr. 825 af 19. december  

 1989, foretages følgende ændringer:
 1. I § 2, stk. 1, nr. 1, ændres »8 kr. 15 øre«  

 til: »7 kr. 07 øre«.
 2. I § 2, stk. 1, nr. 2, ændres »12 kr. 60 øre«  

 til: »10 kr. 93 øre«.
 3. I § 2, stk. 1, nr. 3, ændres »23 kr. 40 øre«  

 til: »16 kr. 70 øre«.
 4. I § 2, stk. 2, ændres »10 kr. 80 øre« til:  

 »5 kr. 77 øre«.
§ 3 Stk. 1.  Loven træder i kraft den 1. juli 1991.
 Stk. 2.  Loven finder anvendelse på øl og vin, der fra  

 denne dato udleveres fra registrerede virksomheder eller angives til  

 fortoldning.
§ 4 Stk. 1.  Virksomheder, der den 1. juli 1991 har lager af  

 øl, som efter lov om afgift af øl er berigtiget med afgift efter denne lov,  

 kan få afgiftsgodtgørelse af den nævnte lagerbeholdning svarende til  

 afgiftsnedsættelsen.
 Stk. 2.  Virksomheder, der den 1. juli 1991 har lager af  

 vin, som efter lov om afgift af vin og frugtvin m.m. er berigtiget med afgift  

 efter denne lov, kan få afgiftsgodtgørelse af den nævnte lagerbeholdning  

 svarende til afgiftsnedsættelsen.
 Stk. 3.  Godtgørelse ydes kun med det beløb, hvormed  

 godtgørelsen sammenlagt med en eventuel godtgørelse efter lov om ophævelse af  

 lov om afgift af parfumer, toiletmidler m.v. samt om ændring af lov om afgift  

 af mineralvand m.v. og af lov om afgift af øl overstiger 200 kr.
 Stk. 4.  Det er en betingelse for at opnå  

 afgiftsgodtgørelse efter stk. 1 og 2, at en specificeret opgørelse over den  

 godtgørelse, som kræves, er told- og skattevæsenet i hænde senest den 1.  

 august 1991. Told- og skattevæsenet kan gøre godtgørelsen betinget af, at  

 virksomheden fremlægger dokumentation for, at den afgift, der kræves  

 godtgjort, er betalt af virksomheden.
Stk. 5.  Virksomheder, der ansøger om  

 afgiftsgodtgørelse, skal give told- og skattevæsenet adgang til at  

 kontrollere de indsendte opgørelser ved eftersyn af lagre, forretningsbøger  

 m.v.
Virksomhedernes indehavere og de i virksomhederne beskæftigede personer  

 skal yde told- og skattevæsenet al fornøden vejledning og hjælp.
 Stk. 6.  Den, der forsætligt eller groft uagtsomt  

 afgiver urigtige eller vildledende oplysninger eller fortier oplysninger til  

 brug ved beregning af afgiftsgodtgørelse, straffes med bøde, hæfte eller  

 fængsel indtil 2 år.
 Stk. 7.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Givet på Christiansborg Slot, den 6.  

 juni 1991 Under Vor Kongelige Hånd og Segl MARGRETHE R.
