Hovedaktionærselskaber - Hovedaktionærselskaber, maskeret udlodning, gaver,  

 løbende ydelser, praksisændring Reference:
LL §§ 8 A, 12 og 16 A LV 1994 S.F.1.2.1.11 Herefter gælder følgende:
For gaver omfattet af ligningslovens § 8 A, har selskaber  

 ikke fradrag for de første 500 kr., men de efterfølgende 5.000  

 kr. kan fradrages.
De første 500 kr. samt beløb der overstiger  

 5.500 kr. kan beskattes som maskeret udlodning hos hovedaktionæren,  

 når gaveydelsen må anses at tilgodese hovedaktionærens  

 personlige interesser.
For løbende ydelser omfattet af ligningslovens §  

 12, har selskaber fradrag.
Fradrag indrømmes dog kun for årlige  

 ydelser, der ikke overstiger 15 pct. af yderens skattepligtige indkomst.  

 Årlige ydelser, der ikke overstiger 15.000 kr., kan dog fradrages fuldt  

 ud uanset forannævnte begrænsning.
Se TfS 1995, 454 og 455 (begge  

 HRD). Departementet har kommenteret de to højesteretsdomme i TfS 1995,  

 649. Beløb der overstiger forannævnte  

 beløbsgrænser, kan beskattes som maskeret udlodning hos  

 hovedaktionæren, når den løbende ydelse må anses at  

 tilgodese hovedaktionærens personlige interesser.
 Praksisændringen har ikke virkning for aftaler om  

 løbende ydelser, der er indgået før  

 offentliggørelsestidspunktet.
