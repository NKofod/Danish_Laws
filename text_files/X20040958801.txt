Ligningsrådet fandt, at den  

 forlods udbytteret skulle fastsættes i forhold til det beløb, som de  

 indtrædende  

 anpartshavere fik del i ved nytegningen.
De indtrædende anpartshavere skulle  

 således give afkald på den del af deres udbytte, der svarede til deres  

 uberettigede andel af selskabets værdi, dvs deres ejerandel af (selskabets  

 værdi + tegningsbeløbet) fratrukket tegningsbeløbet.
Resultatet blev fordelt  

 på  

 ejerandelen for at finde det beløb, som den hidtidige anpartshavers  

 holdingselskab skulle have i forlods udbytte.
Det forlods udbytte skulle  

 tillægges en passende forrentning.
 Resultatet ændrer den tidligere  

 offentliggjorte praksis på området, idet beregningsmetoden i  

  

 SKM2003.66.LR  

. ikke fandtes  

 anvendelig i nærværende sag.
Generationsskiftemodel  ny  

 anpartsklasse Spørgsmål Svar Ad. spørgsmål 1:  

 Ja, se dog indstilling og begrundelse.
 Ad. spørgsmål 2:  

 Ja, se dog indstilling og begrundelse.
 Ad. spørgsmål 3:  

 Nej, se indstilling og begrundelse.
Beskrivelse af de faktiske forhold Selskabet:
 S ApS er et  

 100 % ejet datterselskab af S Holding, der er 100 % ejet af J.
 S Holding er  

 stiftet i 1999 under anvendelse af reglerne om skattefri anpartsombytning.
Driftsselskabet S  

 ApS virksomhed omfatter først og fremmest salg af skokomponenter til  

 skoindustrien  

 samt salg af syntetiske møbelstoffer.
Nettoomsætningen var i regnskabsåret  

 med  

 afslutning 30/4 2003, 14,5 mio. kr., heraf ca. 2,2 mio. kr. til udlandet.
 Årets  

 skattepligtige resultat udgjorde 2,7 mio. kr. og var i de to foregående år  

 henholdsvis 2 mio. kr. og 2,3 mio. kr.
 S ApS  

 anpartskapital udgør 200.000 kr. og egenkapitalen udgjorde den 30/4 2003  

 221.500 kr. efter udbetaling af udbytte på 3 mio. kr. til S Holding.
 Anpartskapitalen  

 udgøres af 5.000 A-anparter med 100 stemmer pr. 1.000 og 195.000 B-anparter  

 med  

 1 stemme pr. 1.000.
 S ApS har de  

 sidste 3 år haft 7 ansatte, der omfatter J og ægtefællen A, datteren D og  

 sønnen M samt 3 yderligere personer, som rådgiver betegner som  

 "fremmede".
 Ægtefællerne har  

 drevet S ApS i ca. 26 år og D og M har været ansat i selskabet i henholdsvis  

 10  

 år og 15 år.
 Generationsskiftet:
Det kommende  

 generationsskifte tænkes indledt på den måde, at D og M gennem hver sit 100 %  

 ejede holdingselskab nytegner nom. 100.000 kr.
C-anparter i S ApS, der  

 herefter  

 vil have en kapital på 400.000 kr.
 De to  

 holdingselskaber vil således hver eje 25 %.
 Idet både D og M  

 har begrænsede midler til rådighed, påtænkes de nye C-anparter tegnet til  

 kurs  

 130.
 Tegningen af de  

 nye anparter vil foregå efter regnskabsafslutningen for 2003/2004.
 Man forventer, at  

 resultatet for regnskabsåret 2003/2004 vil være på linje med sidste års  

 resultat  

 og den indre værdi den 30/4 2004 vil være uændret, da hele årets resultat vil  

 blive udloddet som udbytte til S Holding, før de to holdingselskaber  

 foretager  

 nytegningen.
 Som et modstykke  

 til den lave tegningskurs ønsker den hidtidige anpartshaver S Holding at  

 forbeholde  

 sig retten til en del af de fremtidige udbytter fra S ApS i form af en  

 forlods  

 udbytteret.
 I forbindelse med  

 nytegningen foretages der derfor en ændring af vedtægterne, således at der  

 efter nytegningen vil være tre anpartsklasser: de nuværende A- og B-anparter,  

 der herefter er tillagt en forlods udbytteret og de nye C-anparter, der  

 således  

 skal tåle de andre anparters forlods ret til udbytte.
 De nye C-anparter  

 vil, bortset fra at de skal acceptere den forlods udbytteret, have præcis de  

 samme rettigheder som de hidtidige anparter, både med hensyn til udbytte i  

 øvrigt, stemmeret og rettigheder ved likvidation.
 I forbindelse med  

 nytegningen vil der blive oprettet en anpartshaveroverenskomst, der regulerer  

 forholdet mellem anpartshaverne og herunder specielt hvorledes der skal  

 forholdes med hensyn til den forlods udbytteret for den hidtidige  

 anpartshaver.
 På baggrund af en  

 goodwill i selskabet på 3.197.982 kr. og en tegningskurs for de nye anparter  

 på  

 130 finder rådgiver, at værdien af den forlods udbytteret kan beregnes til:
 50 % merværdi:
 1.599.000 kr.
- nytegning, nom 200.000 a 130 260.000 kr.
 I alt:
 1.339.000 kr.
 Beløbet divideres  

 med ½, hvorefter forlods udbyttet udgør 2.678.000 kr. eksklusiv forrentning.
 Hele  

 forlodsudbyttet vil ikke kunne udbetales i forbindelse med årsafslutningen  

 pr.  

 30/4 2005. Det antages at der pr. 30/4 2005 kan udbetales kr. 1,5 mio. og  

 forrentningen ansættes til 6 % p.a. inklusiv risiko.
 Rådgiver finder i  

 øvrigt ikke, at der er nogen risiko og foretrækker en lavere forrentning.
 Værdien af  

 forlodsudbyttet inklusiv forrentning kan opgøres til:
 Forlods udbytte:
 2.678.000 kr.
 Forrentning, 6 %, 1. år:
 161.000 kr.
 Forrentning, 6 % af 1.178, 1. år:
 71.000 kr.
 I alt:
 2.910.000 kr.
 Ovennævnte  

 forlodsudbytte kr. 2,910 mio. er således et udtryk for markedsværdien af den  

 kompensation, som S Holding ApS kræver i forbindelse med indtrædelsen af de  

 nye  

 anpartshavere.
Det endelige beløb  

 vil blive beregnet på grundlag af årsrapporten den 30/4 2004, men det  

 forventes  

 ikke at være væsentligt forskelligt fra ovennævnte.
Der forventes heller ikke  

 at være væsentlige mer/mindreværdier, der kan påvirke beregningen.
 I den kommende  

 anpartshaveroverenskomst vil der således være angivet, at S Holding forlods  

 skal have udbytte på ca. 2,91 mio. kr., hvilket de nye C-anpartshavere skal  

 forpligte sig til at stemme for.
 Det påtænkes  

 angivet, at forpligtelsen kun gælder indtil efter den ordinære  

 generalforsamling i 2006. Herefter forpligter alle anpartshaverne sig til at  

 stemme for samme udbytte til både A- B- og C-anparterne.
Rådgivers bemærkninger Rådgiver bemærker,  

 at nærværende anmodning minder om den tidligere offentliggjorte afgørelse  

  

 SKM2003.134.LR  

.
 Rådgiver forventer  

 derfor, at den oprindelige anpartshaver, S Holding, opretholder sit hidtidige  

 anskaffelsestidspunkt  

 og sin hidtidige anskaffelsessum samt at selskabet ikke anses for at have  

 solgt  

 sine anparter.
Den skatteansættende myndigheds udtalelse En gennemlæsning  

 af S ApS årsregnskaber for regnskabsåret 2002/03 og foregående år giver  

 os ikke anledning til at supplere med oplysninger af faktisk karakter.  

 Vi  

 er af den opfattelse, at de relevante oplysninger for at kunne tage stilling  

 til de stillede spørgsmål fremgår af Styrelsens udkast til  

 besvarelse.
Styrelsens indstilling og begrundelse Den påtænkte  

 vedtægtsændring i S ApS medfører ikke en skattepligtig formueforskydning  

 mellem  

 aktionærer, idet der kun er én anpartshaver på tidspunktet for  

 vedtægtsændringen.
 Holdingselskabernes  

 skattemæssige anskaffelsessum for C-anparterne er den kontante  

 anskaffelsessum,  

 der betales ved nytegningen under forudsætning af, at forpligtelsen til at  

 stemme for A- og B-anparternes forlods udbytteret op til og med det aftalte  

 beløb i perioden til og med generalforsamlingen 2006 er udtryk for  

 markedsværdien af den kompensation, som A- og B-anpartshaveren vil kræve  

 under  

 hensyn til holdingselskabernes kontante anskaffelsessum, risikoen for, at det  

 fulde beløb ikke erlægges på grund af f.eks. selskabets førtidige opløsning  

 samt den rentefaktor, der er en følge af den udskudte betaling.
 Told- og  

 Skattestyrelsen har på baggrund af TSS-cirk. 2000-10 beregnet værdien af  

 goodwill i S ApS til 3.197.982 kr.
 C-anpartshaverne  

 vil efter nytegningen besidde 50 % af anparterne i S ApS.
 Rådgiver har  

 foreslået en forrentning på 6 % p.a. som følge af den udskudte betaling.  

 Told-  

 og Skattestyrelsen kan tilslutte sig denne forrentning.
Rådgiver finder  

 ikke, at der er behov for et risikotillæg.
Henset til at hele forlodsudbyttet  

 forventes at være udloddet senest i 2006 samt selskabets virksomhed i øvrigt,  

 finder Told- og Skattestyrelsen, at risikotillægget konkret kan fastsættes  

 til  

 0 kr.
 Told- og  

 Skattestyrelsen finder, at den skattemæssige anskaffelsessum for C-anparterne  

 vil være den kontante anskaffelsessum, der betales ved nytegningen, såfremt  

 den  

 forlods udbytteret for A- og B-anparterne fastsættes i forhold til det beløb,  

 som de indtrædende anpartshavere får del i ved nytegningen.
 De indtrædende  

 anpartshavere skal således give afkald på en del af deres udbytte svarende  

 til  

 deres uberettigede andel:
Ejerandel af  

 (selskabets værdi + tegningsbeløb) - tegningsbeløb dvs:
 50%  

 af (3.419.482 kr. + 260.000 kr.) - 260.000 kr. = 1.579.741 kr.
 Den hidtidige  

 anpartshaver skal derfor forlods have udbytte på 1.579.741 kr./50 % =  

 3.159.482  

 kr. forrentet med 6 % p.a.
 Det indstilles  

 herefter at svare: "Ja, se dog indstilling og begrundelse" til  

 spørgsmål 1 og 2 samt "Nej, se indstilling og begrundelse" til  

 spørgsmål 3.
 Ligningsrådet  

  

 tiltræder  

 styrelsens indstilling.
