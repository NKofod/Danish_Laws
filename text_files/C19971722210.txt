 Færdselsstyrelsen skal på given foranledning og efter aftale med  

 Trafikministeriets departement meddele, at bestemmelsen i færdselslovens §  

 124a præciserer, at ikke alene teoriprøven, men tillige den praktiske prøve  

 til erhvervsmæssig personbefordring til kategori D (bus) kan afvikles som en  

 kombineret prøve sammen med køreprøven til kategori D.
Ved lovændringen er der ikke tilsigtet ændringer i gebyrstørrelsen for de  

 omhandlede prøver.
Reguleringen af betalingsbeløbene i henhold til  

 færdselslovens § 124a sker, jf. § 124r, en gang årligt den 1. januar efter  

 bekendtgørelse fra Trafikministeren.
 Opkrævning af betaling for de nævnte prøver skal således fortsat ske i  

 medfør af § 1, 1) i Bekendtgørelse nr. 1098 af 12. december 1996, hvorefter  

 der betales 500 kr. for hver prøve.
