SFORTEGNELSE Indledning Sigte og midler i fornyelsen Om de følgende kapitler Kapitel 1. Regler om social- og sundhedsplanen 1. Sammenfatnings- og basisdele 2. Tidshorisont 3. Revision og ajourføring 4. Planlægningsområdet 5. Indsendelse 6. Amtsrådets redegørelse 7. Sammendrag af reglerne Kapitel 2. Planens opbygning, tidshorisont og revisionsrytme 1. Overblik over nogle begreber 2. 1983 er et overgangsår 3. Planen i et revisionsår 4. Særligt om sammenfatningsdelen i et revisionsår 5. Særligt om basisdelen i et revisionsår 6. Planen i et ajourføringsår 7. Særligt om temaplanlægning 8. Principperne i skemamaterialets opbygning og omfang Kapitel 3. Planlægningsprocessen 1. Principielle udgangspunkter 2. Samspillet mellem politikerne og administrationen 3. Planlægningsarbejdet i et ajourføringsår 4. Planlægningsarbejdet i et revisionsår 5. Ressourcer i planlægningsarbejdet 6. Samspillet mellem stat, amt og kommune 7. Samspillet mellem stat og (amtskommune) 8. Samspillet mellem amtskommune og kommune 9. Samspillet med anden planlægning 10.Skemaerne og deres anvendelse Kapitel 4. Hvor kan der hentes hjælp? 1. Publikationer fra socialministeriet/-styrelsen 2. Anden relevant litteratur Socialministeriet, 6. kontor, j.nr. 612-01 Socialstyrelsen, Plan 1, j.nr. 3112-1 INDLEDNING Efter den sociale styrelseslov udarbejder kommunalbestyrelsen og amtsrådet  

 en plan for den sociale og sundhedsmæssige virksomhed i kommunen, henholdsvis  

 amtskommunen.
Socialministeren fastsætter nærmere regler for udarbejdelsen af  

 planerne.
De almindelige regler, der gælder i hver planlægningsrunde, er samlet i  

 denne vejledning.
Den afløser den almindelige vejledning om udbygningsplaner  

 på sociale og sundhedsmæssige områder fra september 1977.
 I forbindelse med de årlige planlægningsrunder vil der endvidere ske en  

 udmelding fra socialministeriet og socialstyrelsen til amtsråd og  

 kommunalbestyrelser med bidrag til den pågældende planlægningsrunde.
Sigte og midler i fornyelsen Formålet med fornyelsen af plansystemet er at gøre det mere anvendeligt  

 for den politiske beslutningsproces i kommuner og amtskommuner.
Derfor  

 tilsigter ændringerne af planlægningen:
- at aktuelle og konkrete beslutninger kan træffes på et fornødent  

 langsigtet grundlag, - at styrke sammenhængen mellem lokalsamfundets muligheder og de sociale  

 og sundhedsmæssigt tilbud, bl.a. ved at planlægningen bliver et bedre redskab  

 for information og dialog mellem politikere, borgere, brugere, forvaltninger  

 og medarbejdere, - at gøre planlægningen mere smidig og åben over for nye ideer, forsøg og  

 omstillinger, bl.a. under hensyn til de begrænsede samfundsøkonomiske  

 muligheder, - at mindske det administrative rutinearbjde til fordel for overblik,  

 politisk prioritering og samordningen af indsatsen fra forskelige instanser.
 Midlerne hertil er:
- en opdeling af planerne i en politisk sammenfatningsdel og en basisdel, - en forenkling af det hidtidige skemamateriale, - en årlig temaplanlægning, - indførelse af en almindelig revision hvert 4. år og en ajourføring i  

 mellemårene, - indførelse af en 12-årig tidshorisont (perspektivperiode) ved den  

 almindelige revision og en afkortning af programperioden til 4 år, - udvidelse af det planlægningsdækkede område - en nærmere tilknytning mellem social- og sundhedsplanen og  

 flerårsbudgettet.
For planlægningen er 1983 et overgangsår.
Ikke alle ændringer kan nå at få  

 praktiske virkninger, og nogle af dem (f.eks. den længere tidshorisont og det  

 udvidede planområde) vil også derudover forudsætte en gradvis indkøring.
 Fornyelserne imødekommer bl.a. den kritik, der i de seneste år generelt er  

 rejst mod den sociale såvel som anden planlægning, herunder at den er blevet  

 for plan- og skemafikseret, og at de årlige revisoner er for omfattende til  

 skade for planlægningens hoveformål: opbygning og vedligeholdelse af det  

 fornødne langsigtede og samlede grundlag for aktuelle politiske beslutninger.
 Ændringerne er ligeledes i overensstemmelse med de retningslinier for  

 videreudvikling af planlægningssystemerne, som er fastlagt af regeringens  

 planinformationsudvalg.
Om de følgende kapitler I kapitel 1 gennemgås kort centralt fastsatte regler om social- og  

 sundhedsplanen.
Kapitlet giver et overblik over regler og krav til planens  

 udformning, tidshorisont, revisionsrytmer, planlægningsområde og  

 temaplanlægning.
Sidst i kapitlet resumeres de krav, som reglerne stiller til  

 kommunalbestyrelser og amtsråd.
Kapitel 2 indeholder en beskrivelse af social- og sundhedsplanen, de  

 enkelte plandeles form, omfang og sammenhæng med tidshorisont og  

 revisionsrytmer.
Endvidere gennemgås temaplanlægningen og principper for  

 skemamaterialets opbygning.
I kapitel 3 beskrives hovedtræk i den typiske planlægningsproces, og der  

 gives ideer og eksempler på mulige fremgangsmåder.
Det skal allerede her  

 understreges, at tilrettelæggelsen af planlægningsprocessen i vid udstrækning  

 er bestemt af lokale forhold og muligheder.
 Kapitel 4 er en oversigt over vejledninger og publikationer, der kan være  

 til hjælp i planlægningsarbejdet.
REGLER OM SOCIAL- OG SUNDHEDSPLANEN De centralt fastsatte regler handler om udformningen af social- og  

 sundhedsplanen, som hvert år vedtages af amtsråd og kommunalbestyrelser.
 Reglerne er søgt udformet, så de lægger færrest mulige bindinger på  

 planlægningen og samtidig støtter lokale, politiske overvejelser om  

 opgaveløsning, ressourcehensyn og mulige omstillinger.
1. Sammenfatnings- og basisdele Social- og sundhedsplanen består af en politisk sammenfatningsdel og en  

 basisdel.
 Den politiske sammenfatningsdel består af et obligatorisk tekstafsnit, der  

 eventuelt kan understøttes af et eller nogle få oversigtsskemaer.  

 Sammenfatningsdelen er en kort gengivelse af planens hovedindhold med vægt på  

 de problemer, der især har givet anledning til politiske overvejelser.  

 Sammenfatningsdelen kan således tjene som information f.eks. til politikere,  

 der ikke sidder i socialudvalget, og eventuelt til borgere.
Basisdelen består af et uddybende tekstafsnit og et skemaafsnit, der begge  

 er obligatoriske.
Basisdelen udgør underlaget for den politiske  

 sammenfatningsdel og indeholder de mere detaljerede forudsætninger for og  

 konsekvenser af de trufne beslutninger for de forskellige foranstaltninger  

 m.v.
Basisdelens tekstafsnit skal indeholde de nødvendige forklaringer og  

 supplement til skemaafsnittet, men kan samtidig anvendes til uddybning af de  

 problemer, der er behandlet i den politiske sammenfatningsdel, f.eks. på  

 områder, der har været gjort til genstand for temaplanlægningen eller  

 forsøgsvirksomhed.
 Basisdelen tjener først og fremmest som administrationsgrundlag for  

 forvaltningen, men er herudover det nødvendige informationsgrundlag for andre  

 forvaltninger og myndigheder.
2. Tidshorisont Social- og sundhedsplanen skal omfatte en periode dækkende mindst året,  

 hvor planen vedtages, og det nærmest foregående år, for hvilke der afgives  

 statusoplysninger, og den kommende 4-årige programperiode, for hvilke der  

 afgives oplysninger om planlagte aktiviteter.
Programperioden svarer på  

 vedtagelsestidspunktet til den periode, for hvilken der samtidig vedtages  

 budget og budgetoverslag.
 Herudover bør der ved revision af planen indgå en perspektivperiode.
For perspektivperioden angives hovedtræk af de politiske ønsker og  

 udviklingstendenser 12 år frem i tiden.
Den lange tidshorisont giver de  

 lokale politiske organer mulighed for at træffe aktuelle beslutninger i lyset  

 af deres virkninger på langt sigt.
Dette kan bl.a. understøtte mulighederne  

 for dyberegående omstillinger og tilpasninger, der ofte kræver langsigtet  

 tilrettelæggelse.
3. Revision og ajourføring Social- og sundhedsplanerne skal ajourføres en gang om året og tages op  

 til almindelig revision hvert fjerde år.
I årene mellem de almindelige  

 revisioner lægges hovedvægten på temaplanlægning.
 Den almindelige revision omfatter alle plandækkede områder, der tages op  

 til en samlet vurdering og prioritering for program- og perspektivperioden.
 De mere detaljerede oplysninger om forudsætninger og konsekvenser for  

 enkeltforanstaltninger m.v. samles i basisdelens tekst- og skemaafsnit.
 Den årlige ajourføring omfatter især en opdatering af skemamaterialet og  

 gennemførelse af temaplanlægningen.
Den politiske sammenfatningsdel vil derfor i ajourføringsår hovedsagelig  

 bestå af en redegørelse for eventuelle ændringer i forudsætningerne,  

 hovedtræk i temaplanlægningens forløb og de eventuelle beslutninger, den har  

 givet anledning til.
Desuden redegøres for hovedtræk i afsluttet,  

 igangværende eller planlagt forsøgsvirksomhed.
 Som hovedregel vil der ikke være behov for at arbejde med eller ændre  

 basisdelens tekstafsnit i et ajourføringsår.
Temaplanlægning: I årene mellem de almindelige revisioner udvælges et tema  

 - problemområde - som gøres til genstand for en dyberegående politisk og  

 administrativ behandling.
Det enkelte temaområde kan udmeldes centralt eller  

 vælges ud fra lokale forhold.
4. Planlægningsområdet Den sociale og sundhedsmæssige planlægning omfatter i princippet samme  

 område som budget- og regnskabssystemets konto 05 og forvaltningen heraf  

 (dele af konto 06). Der er således tale om følgende områder:
- Bistand og pleje - Dagpleje og daginstitutioner for børn - Døgnpleje og døgninstitutioner for børn og unge - Institutioner for ældre og handicappede - Revalideringsinstitutioner - Forsorgshjem mv.
- Hjælpemiddelcentraler - Rådgivningsinstitutioner - Offentlige pensioner - Børnetilskud og andre familieydelser - Offentlige sygesikring - Dagpenge - Sundhedsudgifter - Boligstøtte mv.
 - Administration mv.
 - Arbejdsmarkedsforanstaltninger mv.
Planlægningen vil herefter som noget nyt omfatte kontanthjælp, ofentlige  

 pensioner, børnetilskud og andre familieydelser, offentlige sygesikring,  

 dagpenge, boligstøtte m.v. og arbejdsmarkedsforanstaltninger m.v.
Disse  

 områder inddrages i først omgang blot med få nøgletal.
Med hensyn til  

 arbejdsmarkedsforanstlatninger m.v. er området indtil videre ikke  

 obligatorisk.
5. Indsendelse Social- og sundhedsplanen indsendes efter vedtagelse i  

 kommunalbestyrelse/amtsråd til socialstyrelsen snarest efter 1. oktober.  

 Samtidig med indsendelsen til socialstyrelsen sender kommunalbetyrelsen sin  

 plan til amtsrådet.
6. Amtsrådets redegørelse Amtsrådet udarbejder en årlig redegørelse for den panlagte sociale og  

 sundhedsmæssige virksomhed i komunerne og den pågældende amtskommune.  

 Redegørelsens omfang og indhold kan variere fra år til år, og den er ikke  

 bundet til en bestemt form.
Redegørelsen sendes til kommunalbestyrelserne i  

 amtskommunen og til socialstyrelsen inden 1. februar.
Amtskommunens  

 redegørelse er nærmere omtalt i kapitel 3.
7. Sammendrag af reglerne Meget kort kan de krav, som reglerne for planlægningen stiller til  

 kommunalbestyrelser og amtsråd, sammenfattes i følgende:
 Kommunalbestyrelser og amtsråd:
- udarbejder en social- og sundhedsplan, der består af en politisk  

 sammenfatningsdel (tekstafsnit) og en basisdel (tekst- og skemaafsnit), - i princippet dækkende hele budget- og regnskabssystemets konto 05 og  

 forvaltningen heraf (dele af konto 06), - for en periode, der omfatter statusoplysninger vedrørende det år, hvori  

 planen vedtages, og det nærmest foregående år samt en programperiode  

 omfattende de følgende 4 år efter planens vedtagelse.
 - planen revideres hvert fjerde år og ajorføres i de mellemliggende år.  

 Den således reviderede eller ajourførte plan vedtages i september måned og  

 indsendes til socialstyrelsen snarest efter 1. oktober, for  

 kommunalbestyrelsers vedkommende tillige til pågældende amtsråd.
 - ved de almindelige revisioner udstrækkes tidshorisonten til 12 år med  

 inddragelse af en perspektivperiode på 8 år ud over programperioden.
 - overvejelserne vedrørende perspektivperioden indgår i den politiske  

 sammenfatningsdel samt i fornødent omfang i basisdelens tekstafsnit.
 Amtsrådet:
- udarbejder herudover hvert år en redegørelse som bidrag til den videre  

 planlægning.
Redegørelsen sendes til kommunerne og til socialstyrelsen senest  

 den 1. februar.
PLANENS OPBYGNING, TIDSHORISONT OG  

 REVISIONSRYTME 1. Overblik over nogle begreber I dette kapitel beskrives lidt mere udførligt en række af de begreber  

 (sammenfatningsdel og basisdel, perspektivperiode, revision og ajourføring,  

 temaplanlægning osv.), som kort blev nævnt i reglerne i kapitel 1.  

 Indledningsvis er sammenhængen mellem nogle af begreberne illustreret ved to  

 figurer.
 Figur 1 sammenfatter social- og sundhedsplanens indhold ved henholdsvis  

 revision og ajourføring af planen.
Figur 2 (side 12) viser typisk revisionsforløb for planen.
Indholdet af  

 den politiske sammenfatningsdel og af basisdelen varierer efter, om der er  

 tale om et revisionsår eller et ajourføringsår.
Det vil normalt være  

 hensigtsmæssigt at revidere planen i andet år af en valgperiode for at sikre  

 sammenhængen med kommuneplanlægningen og grundlaget for samordning mellem  

 kommunale og amtskommunale aktiviteter.
Figur l.
Planens indhold ved almindelige revisioner og ved ajourføringer.
 2. 1983 er et overgangsår.
 Selv om 1983 er det andet år i indeværende valgperiode, så er 1983 i høj  

 grad også et overgangsår, og kun de færreste (amts)kommuner har i praksis  

 haft mulighed for en planlægning for perspektivperioden.
 Figur 2 illustrerer derfor såvel principforløbet, når grundlaget for en  

 planlægning er tilvejebragt for både program- og perspektivperioderne, som en  

 gradvis opbygning af dette grundlag over de nærmeste år.
For de kommuner, herunder de fleste amtskommuner, der - uafhængigt af  

 denne vejledning - allerede har gennemført en planlægning for både program-  

 og perspektivperioden i 1983, er periodesammenhængen illustreret i 1. pind i  

 figur 2. Her er 1982 og 1983 statusår, 1984-87 (incl.) er programperiode og  

 1988-95 (incl.) er perspektivperiode.
Videre er i figur 2 vist forløbet de  

 næste 3 år, hvor ajourføringerne år for år skubber statusår og programperiode  

 ind over perspektivperioden, indtil næste almindelige revision i 1986/87  

 føjer 4 nye år til perspektivperioden.
For andre kommuner kan det i nogle tilfælde være praktisk, at  

 planlægningen for perspektivperioden udvikles gradvist over de næste år i  

 sammenhæng med temaplanlægningen og ajourføringerne.
Derved kan man opnå at  

 have et godt og samlet startgrundlag for den almindelige revision i 1986/87.
 I disse tilfælde er det dog vigtigt, at man fremskynder sine  

 planovervejelser også for perspektivperioden, hvis man står over for  

 væsntlige beslutninger, som kan binde (amts)kommunens handlemuligheder  

 længere frem, f.eks. anlæg eller større personaleudvidelser.
3. Planen i et revisionsår Ved den almindelige revision tages alle plandækkede områder op til samlet  

 overvejelse, og der gennemføres en samlet vurdering og prioritering af  

 indsatsen i den kommende 12-års periode.
 Det lange sigt: Det har vist sig, at det kan være nødvendigt at arbejde  

 med et langt tidsperspektiv, når man i planlægningen skal belyse  

 konsekvenserne af de valg, kommunalbestyrelsen og amtsrådet skal foretage.  

 Dyberegående omstillinger og tilpasninger - f.eks. ændringer i den første  

 omsorgs- og plejehjemspolitik - kræver ofte en langsigtet tilrettelæggelse  

 for at kunne gennemføres.
Formålet med det længere tidsperspektiv er ikke at træffe beslutninger  

 unødvendigt tidligt og derved begrænse sin senere handlefrihed unødigt.  

 Tvætimod er det formålet at sikre sig et grundlag for at træffe bedre  

 beslutninger på det rette tidspunkt, så man kan bevare og udvide sine  

 handlemuligheder, bl.a. ved at kunne vurdere sine aktuelle beslutninger i  

 lyset af deres mere langsigtede virkninger.
Derfor bør planlægningen for  

 perspektivperioden ikke være mere detaljeret eller bindende, end man har brug  

 for.
 Med det længere tidspersperktiv kan man imidlertid ofte bedre overskue, om  

 og hvordan man kan påvirke forhold uden for social- og sundhedsområdet, som  

 man forebygger eller mindsker fremtidige sociale opgaver - eller man kan i  

 tide lægge an til, at lokale muligheder for andre løsninger end de  

 traditionelle får en chance.
Samspillet med kommuneplanen kan være et eksempel herpå.
Beslutninger i  

 forbindelse med kommuneplanen - eks. boligudbygningen og/eller byfornyelsen,  

 dens omfang, placering og tidsrytme - er ofte væsentlige forudsætninger for,  

 hvilke handlemuligheder man om 10- 15 år vil have med hensyn til omfanget af  

 de sociale opgaver og den sociale service.
Med et tidspersktiv på 12 år, med  

 angivelse af hovedlinier for de socialpolitiske mål kan socialplanen på sin  

 side bidrage med planforudsætninger til kommuneplanen.
Ligeledes bliver det  

 muligt at sammenholde de mere langsigtede konsekvenser af trufne beslutninger  

 og foreliggende beslutningsmuligheder med andre områder.
 4. Særligt om sammenfatningsdelen i et revisionsår.
 For perspektivperioden behandler den politiske sammenfatningsdel i første  

 række de opgaver og muligheder på de sociale og sundhedsmæssige områder, som  

 følger af den udvikling, som man på det længere sigt tilstræber i  

 (amts)kommunen.
 Indholdet af sammenfatningsdelen vil naturligvis variere fra sted til sted  

 og fra revision til revision, men vil typisk indeholde overvejelser om  

 følgende 3 punkter:
Som hjælpemiddel til at indkredse hovedproblemstillinger i kommunen kan  

 det være nyttigt med fremskrivning af nogle centrale  

 planlægningsforudsætninger, f.eks. aldersfordelingen og andre forhold i  

 kommunen, som må antages at påvirke omfanget af det sociale opgaver  

 væsentligt.
På denne baggrund kan man så belyse spørgsmål af typen:
- hivlke hovedtendenser tegner sig i efterspørgslen efter sociale ydelser? - hvad vil det koste at imødekomme de befolkningsmæssige og evt. andre  

 ændringer i efterspørgslen, såfremt man beslutter at gøre det på uændrede  

 måder og med uændret serviceniveau gennem hele perspektivperioden? - hilket serviceniveau vil man opnå, såfremt man beslutter at fastholde en  

 uændret økonomisk ramme (og uændrede måder at løse opgaverne på)? - er de nuværende foranstaltninger og øvrige måder at løse opgaverne på  

 tilfredsstillende socialt, økonomisk, politisk? - og vil de være det i  

 fremtiden? »Hårde data« (befolkningsprognoser, pladstal, enhedsomkostninger  

 osv. kan være en hjælp når man - som under punkt a - vil pejle sig ind på  

 problemområder og deres omfang.
De kan også være nyttige, når man skal  

 overveje eller vælge mellem løsninger.
Er f.eks. en stigning i anltal ældre  

 forbigående eller varig? - det kan spille en rolle for, hvordan man vil  

 imødekomme de ældres behov for service.
 Som grundlag for politiske overvejelser om traditionelle eller alternative  

 løsninger er de »hårde data« imidlertid sjældent tilstrækkelige - i  

 hvert fald når de handler om et tidsperspektiv, hvor valgmulighederne er  

 større, fordi bindingerne fra de beslutninger, der var nødvendige i fjor,  

 bliver mindre hæmmende.
For det politiske beslutningsgrundlag kan det være en fordel, at problemer  

 og muligheder belyses fra forskellige synsvinkler.
Selv om man givetvis ikke  

 kan imødekomme alle ønsker og synspunkter, kan det være en fordel at få dem  

 på bordet, så kommunalbestyrelse og andre kan vurdere dem i sammenhæng - også  

 med de økonomiske muligheder.
 Samspillet med brugeres og lokalsamfundets aktiviteter og løsninger kan  

 bidrage til en nyttig »produktkontrol« med, om de gængse  

 foranstaltninger er de bedst egnede over for behovene nu og i fremtiden - og  

 om de svarer til de økonomiske muligheder.
 Også ideer, viden og erfaringer fra medarbejdere - ikke kun i  

 forvaltningen - fra egne og andres forsøg og analyser mv. kan inspirere til  

 omstillinger og dermed gøre de politiske handlemuligheder bredere.
Opsamlingen af de forudgående års temaplanlægning er en vigtig del af den  

 almindelige planrevision.
Resultaterne af temaplanlægningen det enkelte år  

 vil ofte række ind i perspektivperioden.
En sammenfatning og tværgående  

 vurdering af mellemårenes temaresultater vil derfor ofte være nødvendig.
Den  

 vil desuden kunne give værdifulde impulser til det politiske  

 beslutningsgrundlag.
Social- og sundhedsplanens perspektivperiode omfatter overvejelser om  

 udviklingstendenser, der rækker ud over flerårsbudgettets periode.  

 Perspektivperioden skal ikke opfattes som et handlingsprogram som  

 flerårsbudgettet eller planens programdel.
De langsigtede overvejelser bør  

 derfor ikke angive hvordan udviklingen detaljeret og skridt for skridt skal  

 forløbe i perspektivperioden.
Overvejelserne kan i stedet f.eks. vise et øjebliksbillede af den  

 fremtidige tilstand, som politikerne sigter imod.
Den bør være  

 retningsgivende og indeholde de langsigtede mål for udviklingen.
Men det kan  

 naturligvis være nyttigt at inddrage forskellige realiseringsmuligheder i  

 overvejelserne, f.eks. som en vifte af løsninger - dels i socialsektoren,  

 dels i andre sektorer - man sigter på, evt. også i hvilken rækkefølge eller  

 sammenhæng man ønsker nye løsninger og dyberegående omstillinger gennemført.  

 Det sidste kan der især være brug for, hvor det drejer sig om væsentlige  

 strukturændringer, som kan tage lang tid.
For programperioden, dvs. de første 4 år, udmøntes de langsigtede mål for  

 perspektivperioden i mere konkrete planløsninger, og deres økonomiske  

 konsekvenser angives.
Heri indgår beslutninger om tilrettelæggelse og  

 anvendelse af foranstaltninger og aktiviteter i de nærmest kommende år.
Den  

 vedtagne plan angiver dermed retningslinier for forvaltningen af disse  

 foranstaltninger og aktiviteter.
Redigering: Den politiske sammenfatningsdel opbygges, som (amts)kommunen  

 finder det hensigtsmæssigt.
Det kan f.eks. ske efter hovedområder såsom børn  

 og unge, erhvervsaktive og ældre eller på anden måde alt efter, hvad der  

 skønnes relevant i det pågældende tilfælde.
Den bør imidlertid være kort og  

 koncentrere sig om problemstillinger med politisk aktualitet.
 Derudover skal forhold i den tidligere plan, der har givet speciel  

 anledning til henstillinger eller pålæg fra  

 socialministeriet/socialstyrelsen, altid behandles i den politiske  

 sammenfatningsdel, så den politiske stillingtagen hertil kan fremgå af  

 planen.
I almindelighed vil det være hensigtsmæssigt, at de hovedpunkter, der er  

 nævnt i det forudgående, fremgår af sammenfatningsdelens tekstafsnit.
Dette  

 kan eventuelt støttes af nogle sammenfatningsskemaer, der også med fordel kan  

 anvendes undervejs i processen, jfr. kapitel 3.
 5. Særligt om basisdelen i et revisionsår.
 Basisdelen består af et skemaafsnit og et tekstafsnit og dækker i  

 princippet kun de 2 statusår og de 4 programår.
Basisdelen indeholder de mere detaljerede forudsætninger og konkrete  

 konsekvenser for de enkelte aktiviteter.
Den er derved - ud over at være det  

 konkrete udtryk for kommunens aktuelle politik - i første række grundlag for  

 forvaltningen af området, herunder for anvendelsen og indholdet af de  

 forskellige aktiviteter og for udarbejdelse af forslag til eet års- og  

 flerårsbudgettet.
Samtlige skemabelagte oplysninger revideres i et Figur 3. Strukturen i social- og sundhedsplanen i et år med almindelig  

 revision og i et år med ajourføring.
almindeligt revisionsår.
Omfanget af de obligatoriske oplysninger fremgår  

 af de skemasæt, der udsendes årligt forud for hver planlægningsrunde.
 Skemaafsnittet er struktureret således, at der tilstræbes en tæt  

 sammenhæng med flerårsbudgettet.
 Om skemaerne henvises i øvrigt til kapitel 3, afsnit 10.
Basisdelens tekstafsnit skal i et almindeligt revisionsår omfatte hele det  

 plandækkede område.
I tekstafsnittet kan der dels ske en uddybning af  

 sammenfatningsdelens oplysninger f.eks. om forudsætninger, de langsigtede mål  

 og delmålene undervejs.
Dels kan skemaafsnittet kommenteres og suppleres.
De konkrete planløsninger vil bla. fremgå af skemaafsnittet og i hovedtræk  

 af sammenfatningsdelen.
I basisdelens tekstafsnit uddybes disse oplysninger  

 om fornødent, og der gøres rede for eventuelle aktiviteter, som ikke fremgår  

 af skemaerne, og særligt bør alternative aktiviteter uddybes nærmere.
Sammenhænge mellem og alternativer til foranstaltninger på de enkelte  

 områder fremgår ikke altid af skemaafsnittet.
Disse sammenhænge i den  

 planlagte indsats kan der redegøres for i tekstafsnittet.
Dette er der især  

 grund til, når foranstaltninger inden for og uden for social- og  

 sundhedssektoren supplerer og/eller erstatter hinanden.
 Hvor andre (amts)kommuners foranstaltninger indgår i  

 planlægningsovervejelserne, f.eks. i form af udnyttelse af et vist antal  

 pladser, og dette ikke fremgår af skemaafsnittet, kan der redegøres herfor i  

 tekstafsnittet.
Mere omfattende undersøgelser, budgetanalyser og forsøgs-, omstillings- og  

 udviklingsprojekter og resultaternes eventuelle indflydelse på social- og  

 sundhedsplanen bør beskrives kort i basisdelens tekstafsnit, medmindre dette  

 er sket i sammenfatningsdelen.
Sådanne undersøgelser mv. kan eventuelt være  

 gennemført som led i de foregående års temaplanlægning.
Foreligger der  

 særlige rapporter fra sådanne undersøgelser, forsøg, temaplanlægning  

 el.lign., vil det ofte være praktisk at anvende disse som bilag til planen.
I  

 forbindelse med indsendelse til socialstyrelsen og evt. amtskommunen kan de  

 samtidigt være værdifulde for formidlingen af ideer og erfaringer til gavn  

 for andre.
 Endelig kan der være særlig grund til at redegøre for tilfælde, hvor en  

 (amts)kommune afviger væsentligt fra andre (amts)kommuner med hensyn til  

 opgaveløsning, foranstaltningsdækning eller ressourceforbrug.
 Dette gælder i særlig grad, hvor socialministeriet/socialstyrelsen har  

 givet henstilling eller pålæg til (amts)kommunen om nærmere angivne forhold.  

 Behandlingen heraf i den politiske sammenfatningsdel kan evt. uddybes i  

 basisdelens tekstafsnit.
 6. Planen i et ajourføringsår.
Ved ajourføringen behandles det tema, der er valgt for det pågældende år,  

 og eventuelle konsekvenser indarbejdes i programperioden sammen med et nyt 4.  

 år.
Der er således kun tale om en mere dybtgående behandling af det (de)  

 enkelte temaområde(r), mens resten af planen behandles mere summarisk.  

 Sammenfatningsdelen i ajourføringsåret udgøres af:
 - overvejelser og resultater af temaplanlægningen og evt.  

 forsøgsvirksomhed mv.
 - hovedtræk af temaplanlægningens konsekvenser for den 4-årige  

 programperiode.
 - hovedtræk af eventuelle andre ændringer med væsentlig betydning for  

 programperioden.
Sammenfatningsdelen skal således primært indeholde en redegørelse for  

 valget af tema, resultaterne af arbejdet med dette og de politiske  

 beslutninger, der træffes på grundlag heraf.
Hovedtrækkene af den 4-årige  

 programdel konsekvensrettes eller ajourføres under hensyntagen til den  

 gennemførte temaplanlægning.
Eventuelle konsekvenser for perspektivperioden  

 kan behandles.
 Basisdelen indeholder i ajourføringsår primært en opdatering af  

 skemaafsnittet og sekundært eventuelle konsekvensrettelser i tekstafsnittet.  

 Det er imidlertid ikke forudsat, at dette revideres hvert år.
 7. Særligt om temaplanlægning.
En del kommuner har i de senere år lagt deres planlægning sådan til rette,  

 at de i den enkelte planrunde samlede indsatsen om et eller to emner, som  

 aktuelt trængte sig særligt på i kommunen.
Til gengæld har man i disse  

 kommuner som regel gjort sin gennemgang af de andre områder i planen mere  

 summarisk.
 Fordelene ved denne fremgangsmåde har i disse kommuner været at:
 - man har kunnet focusere på problemstillinger, som var relevante for den  

 politiske debat i kommunen, og som derfor kunne påkalde bred interesse.
 - man har kunnet behandle disse udvalgte problemstillinger mere dybtgående  

 uden at overbelaste forvaltningerne og det politiske niveau.
 - man har ved den grundigere behandling fået en samlet politisk  

 stillingtagen til serviceniveau og ressourceforbrug på områder, der på  

 længere sigt kræver omstillingsovervejelser.
 - man har kunnet etablere samarbejde på tværs af udvalg og forvaltninger  

 om de udvalgte problemstillinger.
 - ved at vælge forskellige emner for hvert år eller ved at tilrettelægge  

 sit »temavalg« over 3-4 år har man kunnet nå alle større dele af  

 social- og sundhedsområdet grundigt igennem inden for få år.
 Regeringen besluttede i 1982, at temaplanlægningen skulle anvendes som  

 fornyelse af det statslige/kommunale plansystemer med henblik på at gøre  

 planlægningen mere egnet til omstilling og nytænkning og samtidig dæmpe det  

 mere rutineprægede planlægningsarbejde.
 Temaplanlægningen kan antage forskellig karakter fra planrunde til  

 planrunde, jfr. følgende 4 typiske eksempler:
a.
Som led i plan- og budgetsamarbejdet mellem stat og (amts)kommuner kan  

 de centrale myndigheder fastlægge eet eller flere temaer som obligatorisk for  

 alle kommuner, henholdsvis amtskommuner i en planrunde, og der fastsættes  

 bestemte krav til denne temaplanlægnings form og indhold (eller til  

 indberetningerne herom).
b.
Som led i plan- og budgetsamarbejdet mellem stat og (amts)kommuner  

 fastlægger centrale myndigheder eet eller flere temaer som fælles for alle  

 kommuner, henholdsvis amtskommuner i en planrunde.
Denne temaplanlægning  

 afviger fra den under punkt a nævnte ved, at der ikke fastsættes bestemte til  

 dens form og indhold, men at centrale myndigheder bidrager ved at udsende et  

 særligt støttemateriale for den lokale temaplanlægning.
c.
Kommunalbestyrelse/amtsråd beslutter selv eet eller flere temaer for  

 sin planlægning i den enkelte planrunde, evt. ud over eller i stedet for  

 centralt udmeldte temaer, jfr. punkterne a og b.
Et sådant selvstændigt  

 temavalg kan umiddelbart modsvare lokale problemstillinger og  

 tilrettelæggelse herudfra.
Det kan f.eks. være emner, som er aktualiseret af  

 debatten i kommunen, af udviklingen i alternative muligheder eller i den  

 foregående plan- og budgetrunde er anset for utilstrækkeligt belyst.
Det kan  

 også dreje sig om emner, som befolknings-, bolig- eller erhvervsudviklingen  

 eller de begrænsede ressourcemuligheder gør påtrængende i (amts)kommunen osv.
 Denne type temaplanlægning er som nævnt foran anvendt af en del kommuner i  

 de senere år.
d.
Kommunalbestyrelsen/amtsrådet kan beslutte, at der ikke til den  

 pågældende planrunde forekommer problemer på social- og sundhedsområdet i  

 (amts)kommunen - i hvert fald ikke sådanne problemer, der er egnede for  

 behandling i form af temaplanlægning.
Det må forudsættes, at en sådan  

 beslutning, der indebærer en generel vurdering af de sociale og  

 sundhedsmæssige forhold i (amts)kommunen, kun kan træffes af  

 kommunalbestyrelse/amtsråd.
Rammerne for temaplanlægningen vil påvirkes af, om der til den enkelte  

 planrunde udmeldes centralt fastsatte temaer og af retningslinierne i  

 forbindelse hermed.
De centrale udmeldinger må forudsættes at ske i god tid  

 før en planrundes begyndelse.
Der kan ikke generelt anvises bestemte måder at lægge temaplanlægningen  

 til rette på.
Af hensyn til den praktiske beslutningsproces og sammenhængen  

 med social- og sundhedsplanlægningen i øvrigt vil det dog være nyttigt, at  

 temaarbejdet omfatter:
 - Overvejelser og beslutning om valg at tema.
- Redegørelse for de mulige udviklingstendenser på området såvel inden for  

 det korte som det lange tidsperspektiv.
Redegørelsen bør fremhæve eventuelle  

 ændringer i planlægningens forudsætninger.
 - Beskrivelse af alternative løsninger, herunder beskrivelse af de  

 eksisterende foranstaltninger og hvorledes de kan indgå i de forskellige  

 løsningsmodeller.
 - Redegørelse for den valgte løsnings mulige konsekvenser for  

 planlægningen i øvrigt inden for såvel den sociale og sundhedsmæssige sektor  

 som øvrige sektorer.
 På det korte sigt skal resultaterne af arbejdet med det givne tema kunne  

 indgå i den årlige ajourføring af social- og sundhedsplanen, mens de mere  

 langsigtede konsekvenser eventuelt »lagres« til den næste  

 almindelige revision, hvor perspektivperioden inddrages.
I nogle tilfælde vil det ikke være hensigtsmæssigt at afgrænse arbejdet  

 med et tema til een planrunde (eller arbejdet med et tema kan afdække behov  

 for at arbejde videre med nogle sider heraf i den næste planrunde). I disse  

 tilfælde kan redegørelsen ved ajourføringen af social- og sundhedsplanen have  

 karakter af en statusrapport, der dels indeholder foreløbige resultater af  

 det igangværende temaarbejde, dels tjener som grundlag for politisk  

 stillingtagen til videreførelsen og eventuelle retningslinier herfor 8. Principerne i skemamaterialets opbygning og omfang.
Hovedformålet med skemamaterialet er, at det skal støtte  

 planlægningsprocessen.
Dets opbygning skal kunne tilpasses strukturen i  

 social- og sundhedsplanen og være anvendeligt i de forskellige faser af det  

 årlige planlægningsarbejde.
Det skal være egnet til undervejs at beskrive  

 problemstillinger, give overblik og fremme tværgående overvejelser, og det  

 skal i den vedtagne plan kunne formidle de politiske retningslinier til  

 forvaltning mv.
 De hovedprincipper, der har ligget til grund for skemaernes opbygning i  

 det fornyede plansystem, er:
1. Omfang og indhold reduceres og forenkles i forhold  

 til skemaerne i det hidtidige system.
Opbygningen skal være overskuelig og  

 anvendelig i alle planlægningsprocessens faser.
2. Indholdsmæssigt skal skemaerne dække hele det  

 sociale område og forvaltningen heraf.
Det vil sige budgettes konto 05 og  

 dele af 06.
 3. Der skal tilstræbes videst mulig sammenhæng og  

 sammenlignelighed med budgettets opbygning, under hensyntagen til  

 planlægningens formål.
4. Skemaerne skal være et informationsredskab mellem  

 kommuner, amtskommuner og centrale myndigheder.
Skemaerne skal blandt andet  

 kunne bidrage til social- og indenrigsministerens indseende med udviklingen  

 på områderne, således som lovgivningen pålægger dem.
 Skemamaterialet er opdelt i frivillige sammenfatningsskemaer (knyttet til  

 den politiske sammenfatningsdel) og et sæt basiskemaer (knyttet til  

 basisdelen).
Basiskemaerne er opbygget således, at de angiver status og den planlagte  

 udvikling i programperioden for foranstaltninger og andre aktiviteter samt  

 udgifterne hertil.
Basisskemaerne er obligatoriske for alle kommuner og  

 amtskommuner.
Sammenfatningsskemaerne er opbygget således, at de oversigtligt angiver  

 ressourceforbrug og serviceniveau for henholdsvis børn og unge, voksne og  

 ældre samt udviklingen i nogle basale forudsætninger, som f.eks.  

 befolkningsudviklingen.
Skemaet angiver status og oplysninger om nogle  

 enkelte år i programperioden.
 I perspektivperioden sammenfatter skemaerne nogle nøgletal i det 12. år om  

 forudsætningerne, som f.eks. udviklingen i de enkelte befolkningsgrupper, de  

 økonomiske ressourcer etc. - samt konsekvenser af alternative muligheder.
Sammmenfatningsskemaerne kan »genbruges« i de forskellige faser  

 af planlægningsprocessen.
De kan anvendes som et led i oplæg til den  

 politiske sammenfatningsdel, f.eks. ved at afdække nogle hovedproblemer ved  

 ændringer i kommunens befolkningssammensætning, og belyse nogle konsekvenser  

 ved en given økonomisk ramme.
Kapitel 3 PLANLÆGNINGSPROCESSEN 1. Principielle udgangspunkter I dette kapitel beskrives hovedtrækkene i en typisk planlægningsproces.  

 Som »typisk« planlægningsproces bygger den på nogle af de centrale  

 politiske og administrative rutiner og procedurer, som trods mange lokale  

 variationer er fælles for alle kommuner og amtskommuner.
Beskrivelsen autoriserer ikke een bestemt måde at tilrettelægge sit  

 planlægningsarbejde på.
Lokale variationer med hensyn til samspillet mellem  

 politikere og administration, af personalemæssige og økonomiske ressourcer,  

 administrationens organisatoriske opbygning, herskende vaner og uvaner etc.  

 medfører, at der findes mere end een »rigtig« måde at tilrettelægge  

 planlægningen på.
 Planlægningen er »rullende«, dvs. at planlægningsarbejdet løber  

 hele året igennem. Ændringer i forudsætningerne for tidligere trufne  

 beslutninger kan løbende indsamles, analyseres og indarbejdes i  

 planlægningen.
Planen som handlingsprogram er ikke en slutsten i planlægningen, men et  

 informationsredskab og en tilbagevendende status i et forløb.
Det er en  

 lejlighed, hvor man stopper op og resumerer: hvilke dispositioner man ønsker  

 at foretage i fremtiden, hvilken hensigt man har dermed, på hvilket grundlag  

 og hvor langt kom vi i forhold til sidst, vi holdt status.
I det fornyede planlægningssystem vil planlægningsarbejdet ikke blot være  

 »rullende« over året, men det vil også være »rullende«  

 over en 4-års rytme.
Som nævnt i kapitel 2 vil der således være forskel på  

 arbejdets omfang og karakter de år - hvert 4. år - hvor social- og  

 sundhedsplanen skal almideligt revideres og de mellemliggende år, hvor  

 socialplanen ajourføres.
Indholdet i kapitel 3: I afsnit 2 behandles samspillet mellem politikere  

 og administration.
I afsnit 3 og 4 gennemgås planlægningsprocessen i  

 henholdsvis et ajourføringsår og et almindeligt revisionsår.
Afsnit 5  

 behandler ressourcer i planlægningsarbejdet, hvorved forstås både  

 tilrettelæggelsen og organisationen af planlægningsarbejdet.
Afsnit 6  

 indeholder en oversigt over »produkterne« i samspillet mellem stat,  

 amtskommune og kommune.
Afsnit 7 gennemgår specielt de statslige myndigheders  

 bidrag til planlægningen, mens samspillet mellem amtskommuner og kommuner er  

 behandlet i afsnit 8. Samspillet med andre planlægningsopgaver gennemgås i  

 afsnit 9, og i afsnit 10 er vist en række eksempler på, hvorledes  

 skema-materialet i social- og sundhedsplanen kan bruges i  

 planlægningsprocessen.
Endvidere beskrives mulighederne for at tilpasse  

 skemaer til lokale behov.
 2. Samspilet mellem politikerne og administrationen.
 Planlægningsarbejdet forudsætter en løbende kontakt mellem det politiske  

 og det administrative niveau.
 Politikerne kan noget forenklet have behov for i planlægningsprocessen at  

 få besvaret fire spørgsmål af forvaltningerne.
så? Det første og andet spørgsmål eller spørgsmål af denne type hører til i  

 starten af en planrunde.
Besvarelsen kan f.eks. omfatte oplysninger om,  

 hvordan man udfører aktiviteten i dag, dvs. en status over aktiviteten.  

 Formålet er især at tilvejebringe information, og indholdet kan naturligt  

 koncentreres om de forhold, som man senere i planlægningsarbejdet tager op  

 til særlig overvejelse.
Det tredje spørgsmål vedrører alternative opgaveløsninger, hvilket i  

 særlig grad vil være aktuelt i forbindelse med temaplanlægningen og eventuelt  

 i forbindelse budgetanalyser.
Fremgangsmåden kan være forskellig.
Et  

 udgangspunkt kan være at se på, om man inden for den givne budgetramme kan nå  

 et bedre resultat ved at løse en opgave på andre måder end de gængse.
Har den  

 faglige eller teknologiske udvikling åbnet nye muligheder? er der positive  

 tendenser at bygge på i selvaktivitet og lokalmiljø? Ideer og erfaringer fra  

 brugere og medarbejdergrupper, fra forsøgsvirksomhed, fra andre  

 (amts)kommuner osv. kan her være nyttige bidrag.
Det fjerde spørgsmåls besvarelse bør omfatte en udførlig beskrivelse af  

 både ressourceforbrug og serviceniveau for en given løsning.
Sådanne  

 beskrivelser er vigtige redskaber i den politiske beslutningsproces.
Figur 4 illustrerer, hvorledes samspillet mellem politikere og  

 administration kan forløbe i den årlige planlægningsproces.
I skitsen angiver  

 den inderste cirkel det politiske niveau angiver den inderste cirkel det  

 politiske niveau og den yderste det administrative.
3. Planlægningsarbejdet i et ajorføringsår I det følgende er der angivet et eksempel på, hvorledes  

 planlægningsarbejdet kan tilrettelægges i en kommune/amtskommune et år, hvor  

 social- og sundhedsplanen skal ajourføres.
Eksemplet er skematisk gengivet i  

 figur 5.
 Den inderste cirkel i figuren angiver budgetarbejdets forløb over året.  

 Den miderste cirkel arbejdet med social- og sundhedsplanen og den yderste  

 arbejdet med temaplanlægningen.
De i figuren skitserede tidspunkter for udvekslingen af oplysninger,  

 afholdelse af principdiskussion, prioriteringen af flerårsbudgettet m.v. er  

 kun eksempler.
Den konkrete tidsmæssige sammenbinding af plan og budget vil i  

 vidt omfang være bestemt af lokale forhold i den enkelte kommune/amtskommune.
 Planlægningsprocessen i eksemplet starter med vedtagelsen af budgettet og  

 social- og sundhedsplanen.
Det sociale udvalg bestiller inden årsskiftet et oplæg fra  

 administrationen til en kommunale social- og sundhedsplans politiske  

 sammenfatningsdel og om det tema, man ønsker særligt undersøgt i denne  

 planrunde.
Udgangspunktet for den politiske bestilling kan være et  

 administrative udarbejdet problemkatalog og evt. centralt udmeldte temaer.
 I problemkataloget kan der peges på emner, som ikke var tilstrækkeligt  

 belyst ved vedtagelsen af det seneste budget, og der kan peges på særligt  

 påtrængende problemstillinger, som kan begrunde et lokalt valg af emne til  

 temaplanlægningen, til forsøgsvirksomhed, særlig undersøgelse eller analyse  

 mv.
 Eksempel:
 1. Opsamling af »oplagrede«  

 problemstillinger, som har været diskuteret på udvalgsmøderne i årets løb.
 2. Statslige emner, lovændringer mv.
 3. Uafklarede spørgsmål i den seneste budgetlægning.
 4. Ideer og kritik fra borger-, bruger-,  

 medarbejdergrupper osv.
5. Forvaltningens forslag til procesforløb: Hvad skal  

 undersøges? Hvem skal gøre det? Hvilke tidsfrister? Figur 6. Eksempel på punkter, der kan indgå i et problemkatalog.
Den politiske bestilling bør fremkomme på et tidligt tidspunkt i  

 planlægningsprocessen.
Herved kan der opnås en bedre kontinuitet i  

 planlægningsarbejdet, og de politiske synspunkter, ønsker, retningslinier  

 mv., der kommer til udtryk i bestillingen, kan også på dette tidlige  

 tidspunkt klarere og med større effekt påvirke planlægningsarbejdet i  

 kommunen.
Oplægget til den politiske sammenfatningsdel færdiggøres i forvaltningen i  

 løbet af årets første kvartal.
Oplægget forelægges herefter de respektive  

 udvalg i kommunerne og amtskommunerne med henblik på en første principiel  

 diskussion af ressourcefordelingen på delområder og aktiviteter inden for  

 social- og sundhedsplanens område.
 Eksempel:
 1. Væsentlige ændringer i forudsætninger siden sidste  

 plan, eksempelvis ændringer i beskæftigelses- og erhvervsforhold, i  

 fødselstal, i andre sektorers tilbud, i lokale aktiviteter, i lovgivning  

 osv., der kan bevirke skift i efterspørgslen, f.eks. efter  

 daginstitutionspladser.
 2. Oversigt over de temaer og evt. forsøg eller  

 undersøgelser, man har arbejdet med siden sidste revision.
 3. Begrundelse for valg/ikke valg af dette års tema.
 4. Status i arbejdet med dette års tema og evt.  

 tidligere års.
 5. Vurdering af resultaterne:
 6. Indstilling om eventuelle yderligere undersøgelser,  

 forsøg eller f.eks. budgetanalyser.
 7. Udkast til ajourført programdel: Det vil sige  

 sammenfatning af aktiviteterne i den næste 4-årige programperiode set i lyset  

 af den stedfundne udvikling, temaplanlægning, forsøgsvirksomhed mv.
 Figur 7. Eksempel på emner i forvaltningens oplæg til politisk  

 sammenfatningsdel i et ajourføringsår.
 Gennem denne principdiskussion af oplægget til politisk sammenfatningsdel  

 kan der udstikkes politiske hovedlinier for den overordnede  

 ressourcefordeling inden for sektoren og for rammerne til det budgetforslag,  

 der arbejdes med i foråret.
 Figur 7 viser et eksempel på, hvad der kan indgå i forvaltningens oplæg  

 til politisk sammenfatningsdel.
Ajourføringen af basisdelen indskrænker sig i de fleste tilfælde til at  

 være et cehck på, om de forudsætninger, der lå til grund for den sidst  

 vedtagne plan, fortsat er gældende.
Endvidere, da der er tale om et rullende  

 plansystem, udarbejdes forslag til ressourcefordelingen og aktivitetsomfanget  

 for det nye år, der skal inddrages i programperiodens firårige tidshorisont.  

 Redegørelse om afsluttet eller igangværende forsøgsvirksomhed mv. kan  

 ligeledes indgå her.
Forslag til ajourført social- og sundhedsplan udarbejdes af forvaltningen  

 i løbet af den resterende del af foråret og sommeren.
Forslaget forelægges  

 til godkendelse i kommunens/amtskommunens social- og sundhedsudvalg og  

 fremsendes herefter til kommunalbestyrelsen/amtsrådet således, at den kan  

 vedtages sammen med det kommende års budget samt flerårsbudgettet.
 Eksempel:
1. Forudsætninger generelle forudsætninger for kommunen som helhed - herunder også hovedtræk  

 af kommuneplanen.
 - forudsætninger i lokalområder: befolkningsfordeling samt bl.a.  

 forudsætninger fra kommuneplanen (bl.a. boligudbygning, bolig- og  

 byforbedring).
 - efterspørgselsanalyser bl.a. ud fra erhvervsfrekvenser, bolig- og  

 serviceforhold samt evt. undersøgelser af de senere års udvikling i  

 efterspørgselsmønstret.
2. Problemfelter - ældreområdet: problemer omkring de ældres bolig- og serviceforsyning.
 -manglende udbud af boliger til unge.
 - visse områder af kommunen får overskud af institutionspladser til børn.
3. Hvilke alternativer har vi? - er der omstillingsmuligheder i bestående institutioner for ældre? - kan de ældre inddrages mere aktivt i styringen af ældreomsorgen? - kan vi løse en del af de ældres problemer ved forbedring af deres egne  

 boliger og forbedring af serviceforhold? - kan en del af den eksisterende boligmasse omdannes til hensigtsmæssige  

 ældreboliger f.eks. i forbindelse med kommunens byfornyelsesplanlægning? kan en del af ungdomsboligproblemet løses via benyttelse af forældede  

 pensionistboliger? Kan andre boliger omdannes til ungdomsboliger? - hvilke alternativ udnyttelse af børneinstitutioner kan man tænke sig? 4. Hvilke løsninger vælger vi? 5. Hvilke handlinger skal vil beslutte at sætte i værk  

 i kommende programperiode? Figur 8. Eksempel på overskrifter i oplæg om perspektivperioden i et  

 revisionsår.
4. Planlægningsarbejdet i et revisionsår Planlægningsarbejdet i et almindeligt revisionsår adskiller sig fra  

 arbejdet i de mellemliggende år på flere væsentlige punkter:
 Eksempel:
 Figur 9. Eksempel på tidsforløbet i arbejdet med revison af planen.
- Social- og sundhedsplanen suppleres med en perspektivperiode.
Planens  

 samlede tidshorisont bliver herved 12 år.
Dette tilsigter bl.a. at åbne for  

 mere langsigtede omstillingsovervejelser.
 - Alle virksomhedsområderne tages op til en samlet vurdering og  

 prioritering.
- Hertil kommer, at revisionen typisk vil finde sted i forbindelse med en  

 kommuneplanrevision.
Der vil derfor være lejlighed til at overveje  

 koordinations- og samordningsspørgsmål i forhold til kommunens øvrige  

 planlægningsopgaver.
 Udgangspunkter for planlægningsarbejdet i et almindeligt revisionsår  

 udgøres blandt andet af:
 - den sidst vedtagne, reviderede social- og sundhedsplan.
 - de foregående tre års ajourførte social- og sundhedsplaner med  

 resultaterne af temaplanlægningen og evt. forsøgsvirksomhed mv.
 - det sidst vedtagne års- og flerårsbudget.
 Hertil kommer forskelligt materiale fra centrale myndigheder, f.eks.:
 - ændringer i lovgivning mv.
 - socialstyrelsens tilbagemeldinger på den foregående almindelige  

 revisionsrunde.
 - socialstyrelsens redegørelse for de årlige planrunder med erfaringer og  

 resultater af kommunernes temaplanlægning samt redegørelser og vejledninger  

 om tendenser i socialsektoren i øvrigt.
 - evt. særlige udmeldinger om generelle tendenser i den langsigtede  

 økonomiske og øvrige samfundsmæssige udvikling.
 - amtskommunale redegørelser.
 - udredeningarbejder i øvrigt.
Planlægningsprocessen ved en almindelig revision starter med udarbejdelse  

 af et oplæg til social- og sundhedsplanen.
Oplægget kan udtrykke de politiske  

 overvejelser om hvilke forudsætninger i perspektivperioden, der skal lægges  

 til grund for forvaltningens videre arbejde.
Eksempelvis kan oplægget angive  

 hvilke hovedlinier og målsætninger fra den sidst reviderede plan, der ønskes  

 undersøgt med henblik på deres evt. videreførelse samt hvilke »nye«  

 målsætninger og udviklingstendenser, der ønskes inddraget i  

 perspektivovervejelserne.
For at sikre at forvaltningen får den fornødne tid til at arbejde med  

 revision af planen, bør de indledende overvejelser ske på et tidligt  

 tidspunkt, måske allerede i forbindelse med prioriteringsdebatten i det  

 sociale udvalg i foråret før et almindeligt revisionsår.
En illustration af,  

 hvordan udarbejdelsen af oplægget kan indpasses i den løbende  

 planlægningsproces, er gengivet i figur 9.
Planlægningsarbejdet bør starte året før hovedrevisionsåret.
Derved opnås  

 der mulighed for, at væsentlige forudsætninger kan være velbelyste på et  

 tidligt tidspunkt for planprocessen.
Politikerne vil derved få bedre tid til  

 at overveje større omstillinger og bestille nye analyser af alternative  

 forslag til ressourcefordeling.
Især koordinationen til kommuneplanlægningen  

 med undersøgelser af mulige supplerende eller alternative foranstaltninger  

 kræver god tid.
 Forvaltningens oplæg til perspektivperioden og dette oplægs konsekvenser  

 for planens programperiode forelægges de respektive politiske organer i  

 begyndelsen af april kvartal i revisionsåret.
Den politiske principdiskussion af oplægget til social- og sundhedsplan  

 danner udgangspunkt for forvaltningens arbejde den resterende del af april  

 kvartal og begyndelsen af juli kvartal.
Arbejdet sammenfattes i den endelige  

 forslag til den reviderede plan.
 Den reviderede plan behandles og vedtages i socialudvalget i juli kvartal.  

 Hvorefter den oversendes og vedtages i kommunalbestyrelsen eller amtsrådet  

 samtidig med budgettet.
 5.Ressourcer i planlægningsarbejdet.
Organiseringen af planlægningsarbejdet på det administrative niveau er kun  

 sparsomt berørt i det foregående.
Den mere problemorienterede planlægning,  

 som introduceres med temaplanlægningen, vil stille store krav til  

 organisationen af arbejdet.
 Behovet for at indsamle oplysninger, som kan belyse spørgsmål, der går på  

 tværs af forvaltningerne, vil i sig selv skærpe kravene til  

 planlægningsorganisationen.
Viden og erfaringer, som det kan være nytigt at inddrage i planlægningen,  

 er ofte spredt på flere medarbejdere i den kommunale forvaltning og udenfor.  

 Sagsbehandlere, »markarbejdere« og andre med direkte klienkontakt  

 (evt. klienterne selv) kan have erfaringer fra deres dagligdag, der kunne  

 pege på bedre og mere effektive måder at løse de sociale problemer.
Ligeledes  

 kunne en systematisering af deres dagligdags-erfaringer give væsentlige  

 bidrag til vurderingen af behovsudviklingen i (amts)kommunen.
 Hertil kommer, at de løsninger, herunder omstillinger, som udspringer af  

 planlægningsarbejdet, også kan iværksættes i et samarbejde med de  

 medarbejdere, der har bidraget med belysningen af den givne problemstilling.  

 Omstillingernes succes vil ofte være uløseligt knyttet til, at et sådant  

 gensidigt samarbejde etableres.
Tilrettelæggelse af temaplanarbejdet er tidligere beskrevet (kapitel 2).  

 Det blev her fremhævet, at der kan være brug for at tilrettlægge  

 temaplanarbejdet ud over een planrunde.
Dette er medvirkende til, at  

 temaplanarbejdet i et revisionsår ikke helt kan udelukkes.
Det skal  

 imidlertid anbefales, at temaplanarbejdet (og evt. forsøgsvirksomhed)  

 tilrettelægges sådan over ajourføringsårene, at resultaterne heraf er til  

 rådighed forud for de almindelige revisioner.
Herved kan der også tages  

 videst muligt hensyn til, at en almindelig revision af social- og  

 sundhedsplanen i sig selv er en betydelig belastning af såvel forvaltningen  

 som den politiske beslutningspproces.
 6. Samspillet mellem stat, amt og kommune.
 De væsentligste »produkter« fra den løbende planlægningsproces,  

 som indgår i samspillet mellem de tre myndighedsniveauer, fremgår af den  

 følgende oversigt:
 Produkterne i et revisionsår indgår i samspillet i en 4-årig kadence  

 afstemt med afleveringsterminen for den kommunale social- og sundhedsplan.  

 Bidragene og produkterne i ajourføringsåret indgår i en årsturnus.
 Amtskommunernes og statens bidrag vil således foreligge på et tidspunkt i  

 den kommunale planlægningsproces, hvor de kan bidrage til grundlaget for en  

 følgende revision eller ajourføring og temaplanlægning.
7. Samspillet mellem stat og (amts)kommune Planlægningssystemet bygger på samarbejde og dialog mellem de centrale  

 myndigheder og (amts)kommunerne.
Igennem dialogen kan viden om ændrede  

 planlægningsforudsætninger, om omstillingsmuligheder, om resultater af forsøg  

 og analyser mv. udveksles, så grundlaget for de politiske beslutninger om  

 ressourceanvendelse på såvel lokalt som centralt niveau til stadighed kan  

 vedligeholdes.
 De (amts)kommunale bidrag til beslutningsgrundlaget for de centrale  

 myndigheder er de årlige, politisk behandlede og indsendte social- og  

 sundhedsplaner.
 De centrale myndigheders bidrag til dialogen er dels generelle  

 tilbagemeldinger på de indkomne planer, dels mere specielle redegørelser og  

 vejledninger om muligheder for bedre opgaveløsning og ressourceanvendelse, om  

 faglig udvikling, om planlægningsmetoder, om (amts)kommunens erfaringer med  

 forsøg og omstillinger osv.
Den generelle tilbagemelding på de indkomne planer udsendes årligt,  

 således at den kan indgå i (amts)kommunernes grundlag for overvejelserne  

 omkring de følgende planrunder.
Tilbagemeldingen sigter på at give en  

 redegørelse for:
 - Tendenser og problemer i udviklingen inden for social- og  

 sundhedssektoren, således som disse afspejler sig i de (amts)kommunale  

 planer.
 - Analyseresultater på grundlag af de indkomne planer.
 - Ideer og erfaringer om (amtskommunale forsøgs- og  

 omstillingsinitiativer.
 - Udviklingstendenser og erfaringer med metoder i planlægningsarbejdet.
 - Tendenser i den faglige udvikling samt konsekvenser af ændringer i  

 regeludviklingen.
 Udover den årlige generelle tilbagemelding kan sektormyndighederne udsende  

 særlige tilbagemeldinger til enkelte (amts)kommuner, som måtte have særlige  

 problemer i deres planlægningsarbejde eller i den planlagte  

 ressourceanvendelse.
De specielle redegørelser og vejledninger fra de centrale myndigheder er  

 bidrag til (amts)kommuners planlægnings- og beslutningsgrundlag på områder,  

 hvor planlægningen eller dialogen mellem statslige og (amts)kommunale  

 myndigheder har vist, at der er brug herfor.
Eller de kan f.eks. være støtte  

 til den enkelte (amts)kommunes temavalg og temaplanlægning.
Redegørelserne og  

 vejledningerne vil typisk være mere uddybende i beskrivelserne af afgrænsede  

 problemfelter, indholde vejledning om løsning af de specielle faglige og  

 metodiske problemer osv. end de almene tilbagemeldinger.
Ud fra hidtidige  

 erfaringer vil de hyppigt bygge på formidling af ideer og erfaringer fra  

 nogle (amts)kommuner til gavn for andre.
Ud over disse statslige sektorudmeldinger og redegørelser vil der i  

 amtskommunernes og kommunernes planlægningsarbejde være et behov for at få  

 udmeldinger eller analyser fra centralt statsligt hold, f.eks. om de mere  

 langsigtede økonomiske udviklingstendenser.
Specielt i forbindelse med  

 arbejdet med perspektivplanen vil det være nyttigt for amtskommunerne og  

 kommunerne at vide noget om de ressourcemæssige rammer, som den overordnede  

 økonomiske politik kan forventes at udstikke.
8. Samspillet mellem amtskommune og kommune Ud over et planlægningsansvar for de foranstaltninger, de hver for sig  

 står for, har kommunalbestyrelser og amtsråd et fælles ansvar for  

 samordningen af deres respektive aktiviteter.
Baggrunden herfor er, at  

 udviklingen i de kommunale foranstaltninger i vidt omfang er medbestemmende  

 for efterspørgslen efter amtskommunale foranstaltninger - og omvendt.
Eks.:  

 Sygehus - hjemmehjælp - plejehjem.
Uddannelses- og arbejdsmarkedsmæssige  

 forhold - behov for uddannet personale til kommunale aktiviteter.
 Udgangspunktet for denne samordning er, at det drejer sig om selvstændige  

 og ligeværdige politiske og administrative niveauer, og at samordningen i  

 videst muligt omfang skal nås gennem samarbejde og tilvejebringelse af et  

 fælles informations-, analyse- og planlægningsgrundlag.
Amtsrådet har derudover en særlig forpligtelse over for tilvejebringelsen  

 af det fælles informations-, analyse- og planlægningsgrundlag.
Dette  

 udtrykkes i, at amtsrådet efter hver planrunde udarbejder en redegørelse for  

 den sociale og sundhedsmæssige virksomhed i kommuner og amtskommune.
 Denne redegørelse tilsigter at være koordinerende ved at bidrage til  

 grundlaget for såvel kommunernes som amtskommunens egen videre planlægning.  

 Den er ikke bundet til een bestemt form.
 I udformningen af redegørelsen kan f.eks. følgende forhold indgå:
Redegørelsen kan bringe nyttige henvisninger til, hvor sådanne oplysninger  

 kan findes, og hvordan de kan anvendes osv.
Den kan desuden uddrage, omsætte  

 eller supplere dem ud fra de lokale forhold og med sigte på deres brugbarhed  

 netop for social- og sundhedsplanlægningen.
 Forud for en almindelig revision kan det være værdifuldt, at redegørelsen  

 bringer mere langsigtede analyser og oplæg til drøftelser mellem amtskommunen  

 og kommuner om nogle hovedtræk i de fælles forudsætninger og problemfelter  

 for social- og sundhedsforvaltningen i regionen.
9. Samspillet med anden planlægning Kommuneplanlægningen og socialplanlægningen har nogle planlægningsområder,  

 som er fælles »ejendom«.
Det gælder f.eks. planlægningen og  

 lokalisering af visse boligtyper, sammenhæng mellem lokalisering af  

 institutioner, boliger og skoler.
Den geografiske balance mellem udbud og  

 efterspørgsel efter institutionspladser er et typisk område, hvor  

 socialplanlægning ud fra sin målformulering må levere bidrag til  

 kommuneplanlægningen.
 Det er derfor vidtigt, at det er et løbende samarbejde i  

 planlægningsarbejdet mellem disse to forvaltningsområder, og det vil være  

 hensigtsmæssigt, hvis revisionerne af de to plantyper foregår parallelt i  

 forhold til hinanden.
 I det følgende skitseres, hvorledes man i forbindelse med den almindelige  

 revision kan styrke samspillet med kommuneplanlægningen og de langsigtede  

 overvejelser omkring perspektivperioderne.
Det kan være en idee at tage udgangspunkt i lokalområder/distrikter i  

 stedet for i kommunen som helhed, når forudsætningerne for planlægningen skal  

 blotlægges.
I kommunaplanlægningen opereres i reglen med lokalområder, på  

 hvilke der foreligger de fleste af de statistiske oplysninger, der er brug  

 for som basis for situationsbeskrivelser af de enkelte aldersklasser:  

 befolkningsprognoser, boligstruktur og -kvalitet, butiksstruktur og  

 trafikforhold, offentlig service mv.
 Ved at sammenstille sådanne oplysninger på de enkelte lokalområder vil man  

 i forbindelse med anden viden om levevilkår, holdninger, traditioner etc. i  

 langt højere grad kunne gennemskue hvilke problemer, der findes eller kan  

 dukke op i perspektivperioden og hvad, der har affødt disse.
En lokalområdeanalyse vil i højere grad gøre det muligt at se hvilke  

 løsninger - i hvilke sektorer, det kan være hensigtsmæssigt at lægge sig fast  

 på.
Hertil kommer, at lokalsamfundsanalyser, der også inddrager befolkningens  

 egne erfaringer og ønsker, dens holdninger og livsstil, ofte vil vise, at de  

 løsninger, der er behov for, kan variere betydeligt mellem lokalområder, selv  

 om problemerne umiddelbart fremstår ens.
 En del af de generelle planforudsætninger, der er brug for i  

 perspektivovervejelserne, og som vedrører de regionale forhold, formidles via  

 den fysiske planlægnings informationskanaler - eksempelvis regionplanerne og  

 § 16-redegørelserne (hvert andet års redegørelserne). Sådanne generelle  

 forudsætninger er f.eks.:
 - kommenterede befolknings- og boligprognoser.
 - arbejdsmarkedsforhold, arbejdsplads- og arbejdsløshedsforhold, kvinders  

 erhvervsfrekvenser.
 - udviklingen i det regionale bymønster, specielt om de midler man vil  

 anvende i regionplanlægningen.
I temaplanlægningen vil mange af de problemkredse, der vil blive taget op,  

 være sådanne, at deres løsning går på tværs af flere sektorer.
Det vil derfor  

 ofte være hensigtsmæssigt at danne tværsektorielle arbejdsgrupper i  

 temaplanarbejdet.
Det kan være væsentligt for karakteren af de forslag, som  

 senere i planlægningen lægges frem, at de tværsektorielle arbejdsogrupper har  

 været med i arbejdet allerede fra problemformuleringsfasen.
 For mange emner vil det hyppigt dreje sig om inddragelse af medarbejere  

 fra både teknisk forvaltning, skole og kulturforvaltningen og for  

 amtskommunernes vedkommende ligeledes sygehusforvaltningen.
10. Skemaerne og deres anvendelse Der er til planlægningssystemet knyttet to hovedtyper af skemaer:  

 sammenfatningsskemaer og basisskemaer.
Af disse to skematyper er kun  

 basisskemaerne obligatoriske.
De øvrige skemaer er frivillige både med hensyn  

 til brugen af dem og med hensyn til deres konkrete udformning.
Sammenfatningsskemaerne er et redskab til brug for de politiske  

 beslutninger i det løbende planlægningsarbejde.
Skemaerne er først og  

 fremmest tænkt anvendt i social- og sundhedsplanens politiske  

 sammenfatningsdel.
Det betyder for det første, at skemaerne kan indeholde  

 forskellige talmæssige oplysninger alt efter hvilket trin i det løbende  

 planlægningsarbejde, den politiske sammenfatningsdel befinder sig på.
For det  

 andet kan skemaerne afvige fra »normal«-skemaet, fordi de er  

 tilpasset lige netop de problemstillinger, som er i focus for  

 planlægningsarbejdet i den aktuelle kommune.
 Skemaerne kan anvendes i forbindelse med:
 De talmæssige oplysninger i skemaerne kan her anvendes til at illustrere  

 forudsætningerne for den kommende planlægningsrunde, f.eks.  

 befolkningssammensætningen og udviklingen i denne, de økonomiske rammer  

 udtrykt ved det sidst vedtagne flerårsbudget mv.
 Skemaerne kan her benyttes til at belyse konsekvenserne af alternative  

 udviklingstendenser samt forvaltningens indstilling om de mulige løsninger i  

 forhold til disse tendenser.
 I beslutningsfasen kan skemaernes taloplysninger anvendes til at  

 sammenfatte de prioriteringer og løsninger, som det sociale udvalg og  

 kommunalbestyrelse/amtsråd beslutter at sigte imod inden for planens  

 tidshorisont.
 Denne forskellige anvendelse af sammenfatningsskemaerne er illustreret i  

 fig. 10, 11 og 12. I figurerne er brugt et udsnit af sammenfatningsskemaet  

 vedrørende foranstaltninger for børn og unge.
Sammenfatningsskemaerne kan imidlertid også tilpasses de  

 problemstillinger, de skal sammenfatte, og de trin i planlægningsprocessen de  

 indgår i.
Skemaerne kan f.eks. tilpasses ved:
 - at sammenfatningsskemaets forspalte udvides med hele eller dele af  

 basisskemaerne for bestemte områder.
 - at antallet af år, der indgår i skemaets »hoved«, ændres.
 - at skemaet suppleres med statistiske oplysninger om udviklingen inden  

 for bestemte områder i form af udvalgte nøgletal, eksempelvis  

 erhvervsfrekvenser, ventelister, enhedsomkostninger mv.
Basisskemaernes grundlæggende principper er tidligere omtalt i kapitel 2.  

 Den konkrete udformning af skemaerne ligger fast for alle (amts)kommuner.  

 Udformningen fremgår af det skemamateriale og den tilhørende skemavejledning,  

 der årligt udsendes af socialministeriet/socialstyrelsen i forbindelse med  

 den forestående planrevision eller ajourføring.
Eventuelle videreudviklinger  

 af skemaerne vil fremgå af disse årlige udsendelser.
Basisskemaerne kan i lighed med sammenfatningsskemaerne genbruges på  

 forskellige trin i planlægningprocessen.
Undervejs kan basisskemaerne  

 anvendes til støtte for belysning af de konkrete konsekvenser af forskellige  

 alternative aktiviteter.
Dette kan eventuelt ske ved, at dele af  

 basisskemaerne for bestemte områder inddrages i sammenfatningsskemaerne eller  

 indgå som sel Figur 10. Konsekvenser af sidst vedtagne programperiode.
 Figur 11. Oplæg til prioriteringsdebat.
 Figur 12. Oplæg til vedtagelse.
 I beslutningsfasen tjener basisskemaerne det formål at være det sted, hvor  

 de konkrete konsekvenser for aktiviteter, foranstaltninger mv. af  

 retningslinierne fra den politiske sammenfatningsdel udmøntes.
Skemaerne - sammenfatningsskemaer og basisskemaer - er hjælpemidler for  

 planlægningsarbejdet og et redskab til notering af arbejdets talmæssige  

 resultater.
De kan anvendes til at formidle nogle talmæssige informationer på  

 en nogenlunde entydig og overskuelig form.
Men de kan ikke træde i stedet for  

 de processer, der bør ligge bag, at man sætter det ene eller andet tal for en  

 aktivitet i et skemarubrik.
HVOR KAN DER HENTES HJÆLP? I det følgende er angivet en række vejledninger og publikationer udsendt  

 af socialministeriet/-styrelsen, som kan være til hjælp i  

 planlægningsarbejdet.
Desuden er givet en liste over anden relevant  

 litteratur, som også omfatter publikationer fra andre institutioner.
Listen  

 er ikke udtømmende, men en del af de anførte publikationer indeholder fyldige  

 litteraturhenvisninger.
1. Publikationer fra socialministeriet/-styrelsen Den årlige Redegørelse om udbygningsplaner fra socialstyrelsen - der skal  

 specielt peges på redegørelsernes kapitel 2 (tidligere kapitel 3), hvor der  

 tages aktuelle planlægningsproblemer op.
 F.eks. i Redegørelsen »79:
 Samspil - fysisk og socialplanlægning.
 Ældrepolitik og planlægning.
 i Redegørelse »81:
 Overvejelser om formål og forudsætninger for en perspektivdel.
 Tværgående forberedelse til planlægningsarbejdet - et eksempel.
 Kontanthjælp og planlægning.
Den tidligere Almindelige vejledning om Udbygningsplaner på det sociale og  

 sundhedsmæssige område.
Socialministeriet 1977 - er stadig aktuel i  

 forbindelse med en række generelle problemer i tilrettelæggelsen af  

 planlægningsarbejdet.
 Vejledning om fornyelse af indsatsen for småbørn og småbørnsfamilier.  

 Socialstyrelsen 1982, som er udsendt til støtte for kommunernes  

 temaplanlægning 1982-83.
Planlægning af daginstitutioner og dagpleje.
Socialstyrelsen marts 1977.
Vejledning om bedre ressourceanvendelse i ældresektoren.
Socialstyrelsen  

 1980.
Personaleuddannelser til ældreområdet.
Prognose:
 Socialstyrelsen 1980.
 Visitation på ældreområdet - Ideer og erfaringer.
 Socialstyrelsen 1981.
 Om amtskommunernes sammenfattende redegørelser 1978-80. Socialstyrelsen  

 1980 - som på flere områder stadig er aktuel.
 Forsøg- Eksperimenter - Fornyelse - Nytænkning.
 Rapport forsøgskonference afholdt af socialministeriet juni 1981.
Forsøg - Eksperimenter - Fornyelse - Nytænkning.
Ideer til lokaldebat.
Socialstyrelsen.
Maj 1982.
 Henvisninger til ideer og erfaringer i u-planer 1982-87.
 Socialstyrelsen 1982.
2. Anden relevant litteratur Der skal generelt henvises til Danmarks Statistiks publikationer og  

 Statistikservice.
Her skal specielt fremhæves Bistandslovsstatistik og  

 Sociale ressourcer.
Der skal endvidere henvises til socialforskningsinstituttets  

 publikationer.
Instituttets undersøgelser er almindeligvis landsdækkende og  

 repræsentative »billeder« af generelle udviklingstendenser.
De kan  

 dog tjene som udgangspunkt og sammenligningsgrundlag for egne lokalt bestemte  

 undersøgelser og analyser.
 Børn og unge:
Småbørn i Danmark.
Debat- og studieoplæg.
Børnekommissionen, 1977.
 Børnekommissionens betænkning, samt udvalgsrapporter 1-4.
Indsatsen for børn og unge.
Et debatoplæg.
Sammenslutningen af sociale  

 udvalg, København 1978.
Daginstitutioner.
Grundlag for planlægning og udformning.
Statens  

 byggeforskningsinstitut, rapport 112, 1979.
 Ældre:
 Aldersforandringer - ældrepolitikens forudsætning.
 Ældrekommissionens 1. delrapport, maj 1980.
 De ældres vilkår. Ældrekommissionens 2. delrapport, april 1981.
 Sammenhæng i ældrepolitiken. Ældrekommissionens 3. og afsluttede  

 delrapport, maj 1982.
Mål og midler i den sociale og sundhedsmæssige indsats for ældre.
Et  

 debatoplæg.
Sammenslutningen af sociale udvalg.
Kommunernes Landsforening,  

 København 1977.
De ældre og boligen.
Kreditforeningen Danmark, København 1980.
Samfundet og de ældre.
Jens Gunst, Niels Lauritzen:- Nogle nye metoder til  

 ældrevisitation, AKF juni 1982.
Plejehjem - beboere - personale.
Grete Korremann m.fl. i AKF nyt 3/81  

 august.
Bedre plejehjem - Hvordan? Grete Korremann m.fl.
AKF 1982.
Aften- og nattebesøg i en døgnhjemmeplejes første to måneder.
Rud Werborg  

 og E.
Hansen i AKF nyt 3/82 august.
Ældreomsorgsprogrammet.
Rapportserie om ældreomsorg fra den svenske  

 socialstyrelse. 1980-82.
 Planlægning og tværgående spørgsmål:
 Lavindkomstkommissionens hovedbetænkning og arbejdsrapporter.
Levevilkår i Danmark.
Statistisk oversigt 1980. Danmarks Statistik og  

 socialforskningsinstituttet 1980.
 Planlægning af offentlig service og byfornyelse udsendt af Planstyrelsen i  

 samarbejde med socialstyrelsen 1983.
Sektorplaner.
Den kommunale Højskole i Danmark. 1979.
Social omstillingsplanlægning.
Den kommunale Højskole i Danmark 1982.
Kommunernes sociale forvaltning.
Et debatoplæg og en arbejdsrapport.  

 Sammenslutningen af sociale udvalg og socialforskningsinstituttet, 1981.
Socialpolitik i lokalsamfund - samspil eller konflikt.
Et debatoplæg.  

 Sammenslutningen af sociale udvalg.
Marts 1983.
Miljø, samfundsplanlægning, borgernes hverdag.
Miljøministeriets  

 planlægningsrapport nr. 6, 1-3. 1981.
Hvad gør vi ved Danmark? Et debatoplæg om landsplanlægning med tilhørende  

 delrapporter.
Miljøministeriet og planstyrelsen, 1983.
 Sociala utgångspunkter i samhællsplaneringen - erfarenheter och førsøk.  

 Den svenske socialstyrelse, 1980.
 (* 1) Det vil ofte være praktisk at lade rapporter mv. om  

 forsøgsvirksomhed, særlige analyser eller initiativer være bilag til planen.
