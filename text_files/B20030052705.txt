Bekendtgørelse om indbetaling af Særlig Pensionsopsparing  

  

 ved udbetaling af kontanthjælp og andre ydelser I medfør af § 80 a, stk. 2, i lov om aktiv  

 socialpolitik, jf. lovbekendtgørelse nr. 125 af 25. februar 2003, som ændret  

 ved lov nr. 417 af 10. juni 2003, fastsættes efter indstilling fra  

 bestyrelsen  

 for Arbejdsmarkedets Tillægspension:
Personkreds § 1.  

  

 Der  

 indbetales Særlig Pensionsopsparing for personer, der modtager en ydelse  

 efter  

 §§ 25, 52, stk. 1, og 74 d, stk. 2, i lov om aktiv  

 socialpolitik, og § 45, stk. 3, i lov om en aktiv  

 beskæftigelsesindsats og som betaler ATP-bidrag i henhold til § 79 i lov  

 om aktiv socialpolitik.
Stk. 2.  

  

 Særlig  

 Pensionsopsparing indbetales efter stk. 1 af ydelser der er udbetalt  

 inden  

 udgangen af det år, hvor lønmodtageren fylder 64 år.
For personer, der inden  

 den 1. juli 1999 er fyldt 60 år, dog inden udgangen af det år, hvor  

 lønmodtageren fylder 66 år.
Beregning og indeholdelse § 2.  

  

 For  

 personer omfattet af § 1 indbetales 1 pct. af ydelsen til Særlig  

 Pensionsopsparing.
Beregningen foretages efter fradrag af ydelsesmodtagerens  

 andel af ATP-bidraget.
Opsparingsbeløb pr. måned afrundes til nærmeste hele  

 kronebeløb.
 Stk. 2.  

  

 Kommunen  

 tilbageholder opsparingsbeløbet ved udbetaling af ydelsen.
Indbetaling § 3.  

  

 Det  

 samlede opsparingsbeløb af de enkelte ydelser opgøres kvartalsvis af  

 kommunen.  

 Indbetaling sker på de girokort, som Arbejdsmarkedets Tillægspension udsender  

 ved hvert kvartals udløb til en særlig konto for Særlig Pensionsopsparing.
Stk. 2.  

  

 Det samlede  

 opsparingsbeløb forfalder til betaling den 1. i måneden efter hvert kvartals  

 udløb.
Kommunen indbetaler det samlede opsparingsbeløb til Arbejdsmarkedets  

 Tillægspension senest den 14. i måneden efter kvartalets udløb.
For  

 opsparingsbeløb, der skal indbetales i januar måned, er den sidste rettidige  

 indbetalingsdag dog den 20. januar.
 Stk. 3.  

  

 Sker  

 indbetaling af opsparingsbeløbet ikke rettidigt, skal kommunen betale renter  

 af  

 beløbet med 1,5 pct. for hver påbegyndt måned fra kvartalets udløb.
Indberetning § 4.  

  

 Kommunerne  

 indberetter senest den 1. juni det samlede opsparingsbeløb for det foregående  

 år for den enkelte ydelsesmodtager.
Indberetningen sker særskilt og direkte  

 til  

 Arbejdsmarkedets Tillægspension.
Tilbagebetaling og regulering § 5.  

  

 Hvis  

 en ydelsesmodtager skal tilbagebetale en ydelse, der er nævnt i denne  

 bekendtgørelse, skal det indbetalte opsparingsbeløb af denne ydelse overføres  

 fra Arbejdsmarkedets Tillægspension til kommunen.
Beløb under 50 kr.  

 tilbagebetales ikke.
Stk. 2  

. Hvis en  

 ydelsesmodtager er fyldt 64 ½ år, og det efterfølgende konstateres, at der er  

 indbetalt for lidt eller for meget i pensionsopsparing, skal der ikke ske  

 regulering af de indbetalte beløb.
For ydelsesmodtagere, der er fyldt 60 år  

 inden den 1. juli 1999, er aldersgrænsen i 1. pkt. 66 ½ år.
Ikrafttræden § 6.  

  

 Bekendtgørelsen  

 træder i kraft den 1. juli 2003, jf. dog stk. 3, og finder anvendelse  

 ved  

 udbetaling af ydelser som vedrører perioden fra og med 1. juli 2003.
 Stk. 2.  

  

 Samtidig  

 ophæves bekendtgørelse nr. 523 af 7. juni 2001 om indbetaling af Den Særlige  

 Pensionsopsparing ved udbetaling af ydelser efter lov om aktiv socialpolitik.
 Stk. 3.  

  

 Bekendtgørelsens  

 § 1, stk. 2, og § 5, stk. 2, træder i kraft den 1. januar  

 2004.
