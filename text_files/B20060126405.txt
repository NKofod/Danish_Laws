Bekendtgørelse  

 om en klageansvarlig i finansielle virksomheder I medfør af § 43, stk. 2, og § 373, stk. 4, i lov om  

 finansiel virksomhed, jf. lovbekendtgørelse nr. 286 af  

 4. april 2006, § 19, stk. 2, og § 54,  

 stk. 1, i lov om forsikringsformidling, jf. lovbekendtgørelse nr. 817 af  

 14. juli 2006, §  

 6 a, stk. 2, og § 71, stk. 5, i lov om  

 tilsyn med firmapensionskasser, jf. lovbekendtgørelse nr. 1017 af  

 24. oktober 2005, og §  

 18, stk. 2, og § 132, stk. 3, i lov om investeringsforeninger og  

 specialforeninger samt andre kollektive investeringsordninger m.v., jf.  

 lovbekendtgørelse  

 nr. 55 af  

 31. januar 2006,  

 fastsættes:
Anvendelsesområde § 1.  

  

 Bekendtgørelsen  

 finder anvendelse på følgende danske finansielle virksomheder samt  

 udenlandske finansielle  

 virksomheder, der driver virksomhed her i landet gennem filialetablering, og  

 som har private kunder:
 1)  

 	  

 Pengeinstitutter.
 2)  

 	  

 Realkreditinstitutter.
 3)  

 	  

 Fondsmæglerselskaber.
 4)  

 	  

 Investeringsforvaltningsselskaber.
 5)  

 	  

 Forsikringsselskaber  

 og tværgående pensionskasser.
 6)  

 	  

 Investeringsforeninger,  

 specialforeninger, hedgeforeninger og andre kollektive investeringsordninger.
 7)  

 	  

 Forsikringsmæglervirksomheder.
 8)  

 	  

 Firmapensionskasser.
 Stk. 2.  

  

 Bekendtgørelsen  

 gælder for private kundeforhold og erhvervsmæssige kundeforhold, såfremt  

 disse  

 ikke adskiller sig væsentligt fra et privat kundeforhold.
Generelle bestemmelser om den klageansvarlige § 2.  

  

 De  

 i § 1, stk. 1, nævnte virksomheder skal udpege en klageansvarlig.
 Stk. 2.  

  

 Ved en  

 klageansvarlig forstås en person eller en organisatorisk enhed, der er  

 ansvarlig for klagebehandlingen internt i virksomheden.
 Stk. 3.  

  

 Ved en klage  

 forstås en henvendelse fra en kunde, der efter at have drøftet problemet med  

 den finansielle virksomhed fortsat ikke er enig i virksomhedens  

 sagsbehandling  

 eller resultatet heraf og derfor ønsker sagen forelagt for den  

 klageansvarlige.
§ 3.  

  

 Den  

 finansielle virksomhed skal oplyse kunden om virksomhedens klageansvarlige,  

 herunder om hvor og hvordan kunden retter henvendelse.
Oplysningerne skal  

 være  

 til rådighed på virksomhedens forretningssted samt på virksomhedens  

 eventuelle hjemmeside.
Tilsyn og straffebestemmelser § 4.  

  

 Finanstilsynet kan, jf. § 348, stk. 2, 1.  

 pkt., i lov om finansiel virksomhed, § 44, stk. 3, i lov om  

 forsikringsformidling,  

 §  

 6 a, stk. 1, i lov  

 om tilsyn med firmapensionskasser og § 120, stk. 2, i lov om  

 investeringsforeninger og specialforeninger samt andre kollektive  

 investeringsordninger m.v., give påbud om berigtigelse af forhold, der er i  

 strid med § 2, stk. 1, og § 3.
 § 5.  

  

 Med  

 bøde straffes den, der undlader at efterkomme påbud efter § 4.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Ikrafttræden § 6.  

  

 Bekendtgørelsen  

 træder i kraft  

 den 1. april  

 2007.
