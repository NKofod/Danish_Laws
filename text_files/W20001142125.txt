Landsretsskatteretskendelse Overdragelse af aktier i udenlandske holdingselskaber - efterfølgende frasalg/=  

 virksomhedsoverdragelse - bindende forhåndsbesked Reference:
 LL § 33 E, stk. 2.
 A A/S klagede over Ligningsrådets bindende  

 forhåndsbesked af 4. november 1997. Klagen vedrørte alene  

 besvarelsen af spørgsmål 3.
 Spørgsmålene til Ligningsrådet var  

 følgende:
1. Såfremt et moderselskab (M1) har et sambeskattet  

 dansk datterselskab, der selv er moderselskab (M2) i en sambeskattet  

 underkoncern, kan sambeskatningen i underkoncernen fortsætte,  

 såfremt underkoncernen sælges af M1 til en ekstern køber,  

 og kan dette ske uden genbeskatning af underskud i udenlandske  

 datterselskaber ? 2. Såfremt underkoncernen omstruktureres,  

 således at de aktive selskaber samles under et dansk selskab (M3), der  

 ligeledes er sambeskattet med M1, kan de selskaber, der samles under M3  

 fortsætte sambeskatningen, såfremt M3 sælges til en ekstern  

 køber, og kan dette ske uden genbeskatning af underskud i et  

 udenlandsk datterselskab ? 3. Vil overdragelse af aktier i de udenlandske  

 holdingselskaber blive betragtet som overdragelse af virksomhed i relation  

 til ligningslovens ' 33 E, stk. 2, når dette sker til et  

 koncernselskab, som efterfølgende frasælges ? Ligningsrådet havde besvaret disse  

 spørgsmål således:
 Ad 1 og 2: Sambeskatningen under M2 eller M3 kan  

 fortsætte efter salg af M2 eller M3. De nævnte salg  

 udløser genbeskatning i M1, såfremt betingelserne herfor er  

 opfyldt.
 Ad 3: Ja.
Det klagende selskab (M1) - som var moderselskab for en  

 koncern, hvoraf en del af koncernens selskaber var sambeskattet med  

 moderselskabet - overvejede at sælge sine interesser i de af koncernen  

 ejede møbelvirksomheder.
Disse var samlet under datterselskabet M2,  

 som bl.a. ejede datterselskabet M3 samt 4 udenlandske datterselskaber  

 beliggende i Tyskland, Frankrig, Holland og England.
De 4 udenlandske  

 datterselskaber, der af det klagende selskabs repræsentant ansås  

 for finansielle holdingselskaber, havde hvert sit operative datterselskab.  

 Koncernen havde regnskabsår 1/7 - 30/6. Der var fremlagt en forenklet  

 koncernoversigt.
Sambeskatningen med moderselskabet (M1) omfattede 5 danske  

 datterselskaber, herunder bl.a.
M2 og M3. Herudover omfattede sambeskatningen  

 5 udenlandske datterselskaber, herunder de 4 udenlandske holdingselskaber  

 samt et franske holdingselskabs datterselskab.
 Det var under sagens behandling for Landsskatteretten  

 oplyst, at der efter skatteåret 1996/97 havde været inddraget  

 yderligere et datterselskab under den danske sambeskatning, men at dette  

 selskab siden var solgt.
 Af fremlagt opgørelse af sambeskatningsindkomsten  

 for skatteåret 1996/97 (regnskabsåret 1994/95) fremgik  

 vedrørende de udenlandske holdingselskaber, at disse bidrog med et  

 negativt beløb.
Det var under sagens behandling for Landsskatteretten  

 oplyst, at de 4 udenlandske holdingselskaber også for  

 efterfølgende år havde haft underskud, og at disse underskud  

 hidrørte fra renteudgifter vedrørende lån optaget af  

 holdingselskaberne til finansiering af købet af aktierne i de  

 operative datterselskaber.
Det var i øvrigt vedrørende  

 holdingselskabernes regnskabsmæssige balance oplyst, at det, der indgik  

 som aktiver og passiver, var hhv. aktierne i de operative datterselskaber og  

 lånene, som havde finansieret købet af disse.
Ved den påtænke overdragelse af M1's  

 interesser i møbelvirksomhederne forudsås det, at en  

 køber måske ikke var interesseret i at overtage de 4 udenlandske  

 finansielle holdingselskaber.
Det overvejedes derfor at lade M3 købe  

 aktierne i de 4 udenlandske operative selskaber, samt tillige aktierne i 2  

 danske operative selskaber.
Herefter ville M2 sælge aktierne i M3.
 Under sagens behandling for Ligningsrådet havde den  

 stedlige skattemyndighed vedrørende spørgsmål 3 udtalt,  

 at man var af den opfattelse, at spørgsmålet, der henviste til  

 ligningslovens ' 33 E, stk. 2, ikke var klart nok formuleret til, at der  

 kunne afgives bindende forhåndsbesked.
Told- og skatteregionen havde udtalt, at  

 spørgsmålet om overdragelse af aktier i de udenlandske  

 holdingselskaber til et koncernselskab, som efterfølgende blev  

 frasolgt, ikke var omfattet af ligningslovens § 33 E, stk. 2, idet denne  

 bestemmelse alene omhandlede det tilfælde, hvor et udenlandsk selskab  

 afhændede sin virksomhed, det vil sige afhændede nettoaktiver  

 bestående af materielle og immaterielle aktiver med fradrag af  

 passiver.
Den påtænkte disposition fandtes derimod direkte at  

 være omfattet af specialbestemmelsen i § 33 E, stk. 3,  

 vedrørende salg af aktier.
Efter denne bestemmelse blev beskatningen  

 af salg af aktier i udenlandske datterselskaber begrænset til den  

 fortjeneste, der ville være opnået ved salg af det udenlandske  

 selskabs nettoaktiver, aktieudbytter m.v.
Ligningsrådet havde besvaret spørgsmål  

 3 bekræftende.
Der var henvist til, at svaret var i overensstemmelse  

 med skatteministerens svar offentliggjort i Skat Udland 1996.199. I dette  

 svar (på spørgsmål 29 om lovforslag nr.
L 118 fremsat den  

 6. december 1995) anførtes følgende:
 "Ved vurderingen af, om afhændelser af aktiver i  

 relation til den foreslåede bestemmelse i LL § 33 E, stk. 2 og 3, anses  

 for at være en hel eller delvis afhændelse af virksomhed, tages  

 udgangspunkt i den almindelige skatteretlige forståelse af begrebet  

 virksomhed.
Udgangspunktet er således, at afståelse af  

 enkeltstående aktiver (eller passiver) ikke udgør en hel eller  

 delvis afståelse af en virksomhed i relation til den foreslåede  

 bestemmelse i LL § 33 E.
Dette gælder særligt i forhold til  

 omsætningsaktiver - herunder aktier, der må kvalificeres som  

 omsætningsaktiver.
I tilfælde af, at datterselskabet fungerer som  

 holdingselskab, er datterselskabets virksomhed aktiebesiddelse.
I  

 sådanne tilfælde må aktiebesiddelsen anses for at  

 være et anlægsaktiv.
En hel eller delvis afståelse af en  

 sådan aktiepost anses i relation til ligningslovens § 33 E for at  

 være en hel eller delvis afståelse af virksomhed." Repræsentanten havde nedlagt påstand om, at  

 spørgsmål 3 skulle besvares benægtende.
 Det var anført, at der i henhold til Ligningslovens  

 § 33 E, stk. 2, skulle ske genbeskatning af underskud, hvis et udenlandsk  

 sambeskattet selskab "hel eller delvis afhænder virksomheden til et  

 koncernforbundet selskab m.v".
 Begrebet virksomhed måtte ud fra den almindelige  

 sproglige fortolkning forudsætte en forretningsmæssig,  

 næringsbestemt aktivitet, herunder en ikke uvæsentlig aktivitet,  

 hvorfra virksomhedens indtægter stammede.
Ifølge bemærkningerne til lovforslag nr.
L  

 118 var formålet med indførelsen af ligningslovens § 33 E, stk.  

 2, at sikre, at datterselskabet ikke udskilte de sunde dele af selskabets  

 aktiviteter uden, at en genbeskatning af fratrukne underskud fandt sted.
I  

 bemærkningerne var det ligeledes antaget, at begrebet virksomhed  

 omfattede en aktivitet, der blev frasolgt.
Det måtte antages, at den  

 fornødne aktivitet skulle være udtryk for egen indsats, og at  

 der ikke kunne ske "afsmitning" gennem aktiebesiddelser.
I henhold til en  

 objektiv fortolkning af lovens ordlyd og en subjektiv fortolkning af  

 formålet med reglen kunne "en virksomhed" således ikke  

 bestå i at eje aktier som et anlægsaktiv.
Skatteministerens svar på spørgsmål 29  

 til L 118 fandtes ikke at kunne begrunde, at der skulle ske genbeskatning af  

 underskud, når et selskab afstod aktier i et datterselskab som  

 beskrevet i den konkrete situation.
Svaret, som var indarbejdet i  

 cirkulære nr. 82 af 29. maj 1997 om international beskatning, punkt  

 6.5.3.4.2., var ikke i overensstemmelse med fortolkningen af lovteksten og af  

 bemærkningerne til lovforslaget, og i tilfælde af  

 uoverensstemmelse mellem fortolkningen af loven samt bemærkningerne til  

 lovforslaget og et svar fra skatteministeren samt et cirkulære havde  

 førstnævnte to retskilder størst retskildeværdi.  

 Der var henvist til Lærebog om indkomstskat af Aage Michelsen m.fl.  

 side 69.
 Skatteministerens svar var ligeledes ikke i  

 overensstemmelse med definitionen af virksomhedsbegrebet i den almindelige  

 skatteret.
Vedrørende skattenedsættelse for virksomhed i  

 udlandet i henhold til selskabsskattelovens § 17, stk. 2 (ophævet ved  

 lov nr. 486 af 30. juni 1993) var betingelsen for nedsættelse i  

 relation til begrebet virksomhed i udlandet som udgangspunkt opfyldt,  

 såfremt et udenlandsk selskab ville være skattepligtig af en vis  

 virksomhed her i landet i henhold til selskabsskattelovens § 2, stk. l litra  

 a og b, jf.
Ligningsvejledningen S.E.2.1.1. Virksomhedsbegrebet skulle  

 således vurderes efter dansk skatteretlig praksis.
Der var henvist til  

 TfS 1986.38 (LSR) som eksempel på, at det i relation til  

 udlandslempelse ikke ansås at være en virksomhed at eje  

 aktier.
I relation til den tidligere gældende  

 kapitaltilførselsafgiftslov kunne et holdingselskabs aktiebesiddelse  

 ikke ligestilles med en virksomhed, jf.
Skattedepartementets afgørelse  

 i TfS 1988.401.
I henhold til reglerne i fusionsskatteloven  

 vedrørende tilførsel af aktiver havde det ligeledes ikke  

 været accepteret, at overdragelsen af aktier i et datterselskab kunne  

 anses som overdragelse af en virksomhed eller en gren af en virksomhed.  Der  

 var henvist til, at det i cirkulæret om fusionsskatteloven nr. 31 af  

 22. februar 1996, punkt 5.1.2., anførtes: "Aktiebesiddelse anses ikke  

 for selvstændig virksomhed.
Skatteministeriet er derfor af den  

 opfattelse, at overdragelse af aktierne eller anparterne i et datterselskab  

 ikke kan anses som overdragelse af en virksomhed eller en gren af en  

 virksomhed". Det var herved bemærket, at der i dansk skatteret ikke  

 blev sondret mellem selvstændig virksomhed og virksomhed.
Til  

 yderligere bekræftelse af, at aktier i sig selv ikke kunne anses for at  

 udgøre en virksomhed, også selvom aktierne blev betragtet som et  

 anlægsaktiv, var der i øvrigt henvist til, at der i  

 cirkulærets punkt 5.1.2. anførtes: "Anlægsaktier eller  

 -anparter (typisk datterselskabsaktier) anses dog for at udgøre en del  

 af (en gren af) en virksomhed, når overdragelsen sker i forbindelse med  

 overdragelsen af virksomheden eller virksomhedsgrenen, og overdragelsen af  

 aktierne eller anparterne skønnes at være organisatorisk  

 begrundet".
Samme fortolkning af begrebet virksomhed var lagt til  

 grund i relation til loven om skattefri virksomhedsomdannelse.
Der var  

 henvist til, at Ligningsrådet i TfS 1987.262 fandt, at aktiebesiddelsen  

 i et norsk datterselskab ikke kunne anses for en del af en virksomhed.
Der  

 var envidere henvist til RR 1984. SM 13, hvorefter Skattedepartementet fandt,  

 at anparter ikke kunne indskydes i et nystiftet selskab efter reglerne om  

 skattefri virksomhedsomdannelse, da der ikke var tale om overdragelse af en  

 virksomhed.
 Den nye meget indskrænkede fortolkning af virksomhed  

 i skatteministerens svar på spørgsmål 29 til L 118 bar  

 præg af at være en formålsbestemt indskrænkende  

 fortolkning, som savnede hjemmel dels i en almindelig ordfortolkning af  

 begrebet virksomhed, dels i bemærkningerne til lovforslaget og dels i  

 den traditionelle skatteretlige forståelse af begrebet virksomhed  

 fastlagt i praksis.
 Told- og Skattestyrelsen havde under sagens behandling for  

 Landsskatteretten udtalt, at Ligningsrådets besvarelse af det  

 påklagede spørgsmål fastholdtes.
Det var bl.a. anført, at fortolkningen af  

 ligningslovens § 33 E, stk. 2, skulle ske, dels i sammenhæng med  

 formålet bag bestemmelsen, dels under hensyntagen til bestemmelsen i  

 sin helhed samt dennes historik.
Formålet med bestemmelsen havde stedse  

 været at sikre genbeskatning af underskud hidrørende fra  

 udenlandske datterselskaber - særligt i forbindelse med  

 sambeskatningsophør, og den nuværende affattelse af  

 bestemmelsens stk. 2 var en udvidelse af området for genbeskatning,  

 dels i forhold til bestemmelsens stk. 1, dels i forhold til bestemmelsens  

 tidligere anvendelsesområde.
I bestemmelsens stk. 2, 1. punktum, præciseredes  

 således, at reglen i stk. 1 - om genbeskatning af underskud ved  

 udtræden af sambeskatningen - ligeledes fandt anvendelse, hvor det  

 udenlandske selskab i stedet hel eller delvis overdrog virksomheden til et  

 koncernforbundet selskab.
I bestemmelsens stk. 2, 2. punktum, modificeredes  

 reglen i 1. punktum, idet der ikke skulle ske genbeskatning, "hvis samtlige  

 aktiver overdrages til et datterselskab omfattet af sambeskatningen". For  

 så vidt der i 2. punktum ikke anvendtes begrebet "virksomhed" men i  

 stedet "samtlige aktiver" var det bemærket, at der ikke heri - heller  

 ikke i bemærkningerne til bestemmelsen - lå, at aktiver i form af  

 aktier skulle være undtaget fra den nævnte regel, og at der  

 derfor ikke var belæg for klagerens indskrænkende fortolkning af  

 begrebet "virksomhed".
 Det var bemærket, at begrebet "virksomhed"  

 måtte fortolkes konkret, og at dette begreb, hverken som det var  

 fortolket i fusionsskatteloven eller i virksomhedsomdannelsesloven, var  

 identisk med samme begreb i relation til reglerne om genbeskatning af  

 underskud allerede af den grund, at der var tale om forskellige  

 lovkomplekser.
Det var endvidere bemærket, at Ligningsrådets  

 svar på spørgsmål 3 var i overensstemmelse med  

 skatteministerens svar på spørgsmål 29 om lovforslag nr.
L  

 118, og at dette svar, som var indarbejdet i cirkulære nr. 82 af 29.  

 maj 1997, måtte tillægges væsentlig vægt.
Svaret  

 kunne ikke læses ud af forarbejderne til ligningslovens § 33 E, stk. 2,  

 men svaret udelukkedes heller ikke af forarbejderne.
 Til illustration af fortolkning af begrebet virksomhed  

 særligt i relation til holdingselskaber var det i øvrigt under  

 henvisning til aktieavancebeskatningslovens § 2 a bemærket, at begrebet  

 "finansiel virksomhed" siden reglens indførelse var fortolket  

 således, at holdingaktivitet var finansiel virksomhed, jf. herom bl.a.  

 cirkulære nr. 135 af 2. september 1999, pkt. 7.2.3.
Repræsentanten havde hertil under henvisning til  

 bemærkningerne til § 2, nr. 9 i lovforslag nr.
L 118 bl.a.  

 anført, at der intet var i bemærkningerne, der antydede, at  

 begrebet "virksomhed" havde en særlig betydning, når der var tale  

 om genbeskatning af underskud.
Reglen om, der også skulle ske  

 genbeskatning af underskud, hvor det udenlandske selskab i stedet hel eller  

 delvist overdrog virksomheden til et koncernforbundet selskab,  

 vedrørte klart en overdragelse af driftsaktivitet, jf. således  

 bemærkningerne om, at "Herved sikres, at datterselskabet ikke udskiller  

 de sunde dele af selskabets aktiviteter, uden at genbeskatning af fratrukne  

 underskud finder sted".
2. punktum i ligningslovens § 33 E, stk. 2, var en  

 undtagelsesbestemmelse til 1. punktum, hvorefter der i helt særlige  

 situationer ikke skulle ske genbeskatning.
Når der i 2. punktum stod  

 aktiver i stedet for virksomhed, kunne dette ikke udlægges  

 således, at genbeskatning skulle ske, hvis blot et enkelt eller enkelte  

 aktiver forblev tilbage i det udenlandske sambeskattede selskab, jf. herunder  

 cirkulære nr. 82 af 29. maj 1997 om international beskatning, pkt.  

 6.5.3.4.2, hvor det anførtes: "Afståelse af enkeltstående  

 aktiver (eller passiver) udgør derfor som udgangspunkt ikke en hel  

 eller delvis afståelse af en virksomhed". Told- og Skattestyrelsens  

 fortolkning af ligningslovens § 33 E, stk. 2, 2. punktum, ville principielt  

 også indebære, at man kunne bibeholde alle en virksomheds  

 passiver i det udenlandske sambeskattede selskab, uden at der skulle ske  

 genbeskatning.
Opfattelsen, at begrebet "virksomhed" havde forskellig  

 betydning alt efter, hvilken lov begrebet var anvendt i, kunne ikke  

 tiltrædes.
Dette fulgte allerede af udtalelsen i cirkulære nr. 82  

 af 29. maj 1997, pkt. 6.5.3.4.2, om, at "... tages udgangspunkt i den  

 almindelige skatteretlige forståelse af begrebet virksomhed".
Anlægsaktier udgjorde ikke i sig selv nogen  

 virksomhed, og hvis lovgiver havde intention om specielt at ramme finansielle  

 holdingselskaber, burde der være lovgivet herom.
Der kunne ikke  

 foretages en fri formålsbestemt fortolkning af ligningslovens § 33 E,  

 stk. 2.
Vedrørende Told- og Skattestyrelsens henvisning til  

 aktieavancebeskatningslovens § 2 a var man ikke uenige i styrelsens  

 opfattelse vedrørende denne bestemmelse, hvorved det var  

 bemærket, at et holdingselskabs indkomster ville bestå i udbytter  

 og aktieavancer, hvilket traditionelt ansås for at udgøre  

 finansiel aktivitet, men begrebet "finansiel virksomhed" i relation til  

 aktieavancebeskatningslovens § 2 a var defineret i selskabsskattelovens § 32,  

 stk. 2, og denne definition var ikke en generel definition af  

 virksomhedsbegrebet, men alene en konkret begrundet definition af begrebet  

 finansiel virksomhed eller snarere finansiel aktivitet i relation til  

 aktieavancebeskatningslovens § 2 a og selskabsskattelovens § 32 om tvungen  

 sambeskatning.
Man var derfor ikke enige i, at "finansiel virksomhed" i et  

 holdingselskab kunne anvendes som løftestang til en fri fortolkning af  

 begrebet virksomhed og slet ikke, når det i alle andre relationer var  

 klart, at det ikke var virksomhed at besidde anlægsaktier.
 Landsskatteretten udtalte:
 Det fremgik af ligningslovens § 33 E, stk. 1, 1. punktum,  

 at hvis et udenlandsk selskab, som udtrådte af sambeskatning efter  

 selskabsskattelovens § 31, i sambeskatningsperioden havde haft underskud, som  

 var fradraget i andre selskabers skattepligtige indkomst, og som ikke  

 modsvaredes af senere års overskud, forhøjedes moderselskabets  

 skattepligtige indkomst med et tilsvarende beløb i det  

 indkomstår, hvor selskabet udtrådte af sambeskatningen.
 Ifølge ligningslovens § 33 E, stk. 2, 1. punktum,  

 fandt stk. 1, 1. punktum, tilsvarende anvendelse, hvis et udenlandsk  

 sambeskattet selskab helt eller delvis afhændede virksomheden til et  

 koncernforbundet selskab.
 Ved vurderingen af, om afhændelse af aktiver i  

 relation til ligningslovens  33 E, stk. 2, 1. punktum, ansås for at  

 være hel eller delvis afhændelse af virksomhed, måtte der  

 tages udgangspunkt i den almindelige skatteretlige forståelse af  

 begrebet "virksomhed", og det måtte bero på en konkret vurdering,  

 om det, der afhændedes, måtte anses for at være hel eller  

 delvis afhændelse af virksomhed, jf. herved cirkulære nr. 82 af  

 29. maj 1997 om international beskatning, punkt 6.5.3.4.2.
Retten fandt, at der i relation til begrebet "virksomhed"  

 i ligningslovens § 33 E, stk. 2, 1. punktum, hverken ud fra bestemmelsens  

 ordlyd eller forarbejderne til bestemmelsen var grundlag for at antage, at et  

 af en dansk sambeskatning omfattet udenlandsk holdingselskabs besiddelse af  

 aktier i et datterselskab i sig selv kunne karakteriseres som virksomhed.
Det  

 bemærkedes, at skatteministerens svar på spørgsmål  

 29 om lovforslag nr.
L 118 ikke var optrykt som bilag til den af  

 Skatteudvalget den 8. maj 1996 afgivne betænkning, FT 1995/96,  

 Tillæg B, s. 786, vedrørende lovforslag nr.
L 118.
 Idet det ud fra de i sagen foreliggende oplysninger  

 måtte lægges til grund, at den af spørgsmål 3  

 nævnte "overdragelse af aktier" vedrørte de i sagen nævnte  

 4 udenlandske holdingselskabers salg af deres aktier i de i sagen  

 nævnte 4 udenlandske datterselskaber, og at holdingselskabernes  

 aktivitet alene havde bestået i at eje aktier i de datterselskaber, som  

 påtænktes solgt, fandt retten herefter, at spørgsmål  

 3 måtte besvares benægtende.
 Den påklagede bindende forhåndsbesked blev  

 ændret for så vidt angik spørgsmål 3.
