Bekendtgørelse om tilskud til  

 køb af uddannelsesdele til elever  

 i den fri ungdomsuddannelse og tilskud til de  

 uddannelsesansvarlige skoler til rådgivning, vejledning og  

 administration I medfør af § 11, stk. 4, og § 12, stk. 1, i  

 lov om den fri ungdomsuddannelse, jf. lovbekendtgørelse nr. 610 af 22.  

 juni 2001, fastsættes:
Kapitel 1 Forskud på tilskud § 1. Forskud på tilskud til køb af  

 uddannelse i det indeværende finansår udbetales efter anmodning  

 fra den uddannelsesansvarlige skole, jf. lovens § 5 og  

 bekendtgørelse om indhold og tilrettelæggelse m.v. af  

 forløb i den fri ungdomsuddannelse.
Undervisningsministeriet  

 fastsætter forskudsbeløbet på grundlag af det af skolen  

 faktisk antal gennemførte elevuger i grundlagsåret, hvortil der  

 er ydet tilskud i henhold til lovens § 11, stk. 1, jf. dog  

 stk. 2. Grundlagsåret er 4. kvartal 2 år før det  

 indeværende finansår, samt 1., 2. og 3. kvartal 1 år  

 før det indeværende finansår.
 Stk. 2. For skoler, der godkendes som uddannelsesansvarlige i  

 det indeværende finansår eller i året før det  

 indeværende finansår, samt for skoler, der i det  

 indeværende finansår forventes at få en væsentlig  

 nedgang eller stigning i elevtallet i forhold til grundlagsåret, kan  

 Undervisningsministeriet fastsætte forskudsbeløbet på  

 grundlag af den forventede aktivitet i det indeværende  

 finansår.
Stk. 3. Det fastsatte forskud udbetales med 1/12 forud i hver  

 måned.
I det kvartalsvise tilskud, jf. § 3, stk. 1, fradrages  

 de i kvartalet udbetalte forskudsbeløb.
Differencer i statens  

 favør modregnes i efterfølgende forskuds- eller  

 tilskudsudbetalinger eller kan kræves tilbagebetalt straks.
Kapitel 2 Tilskud, udbetaling m.v.
 § 2. Staten yder tilskud til:
1)	Dele af uddannelsesplanen, der ikke finansieres i henhold til den  

 pågældende skoleforms lovgivning.
Tilskud udbetales til og  

 administreres af den uddannelsesansvarlige skole på elevens vegne.
2)	Rådgivning, vejledning og administration.
Tilskud udbetales  

 til den uddannelsesansvarlige skole.
 Stk. 2. Tilskud i henhold til stk. 1 ydes på  

 grundlag af elever, der er danske statsborgere eller har en sådan  

 tilknytning til Danmark, at de opfylder de betingelser herom, der er fastsat  

 i reglerne om statens uddannelsesstøtte eller elevstøtte ved  

 efterskoleophold.
Stk. 3. Den uddannelsesansvarlige skole kan modtage tilskud  

 til uddannelse, jf. stk. 1, nr.1, hvis betaling for elevens deltagelse i  

 aktiviteten er nødvendig.
Det er den uddannelsesansvarlige skoles  

 ansvar, at betaling for elevens deltagelse i aktiviteten står i et  

 rimeligt forhold til de merudgifter, der er forbundet med aktiviteten.
En  

 institution m.v., der er godkendt som uddannelsesansvarlig i henhold til  

 lovens § 5, stk. 2, og til hvis undervisning der kan ydes tilskud i  

 henhold til lovens § 11, stk. 1, kan ikke fastsætte  

 højere betaling for en elev under den fri ungdomsuddannelse end den,  

 der gælder for skolens øvrige elever.
Stk. 4. Der ydes tilskud til køb af pædagogisk  

 tilrettelagte uddannelsesaktiviteter, jf. bekendtgørelse  

 om indhold og tilrettelæggelse m.v. af forløb i den fri  

 ungdomsuddannelse.
Endvidere ydes tilskud til køb af
pædagogisk tilrettelagte aktiviteter i forbindelse med  

 projektarbejde og andre udviklende aktiviteter, jf.
bekendtgørelse om indhold og tilrettelæggelse m.v. af  

 forløb i den fri ungdomsuddannelse.
 Stk. 5. Der ydes ikke tilskud til lønnet praktik.
 Stk. 6. I forbindelse med udlandsophold kan tilskud til  

 uddannelse ikke anvendes til dækning af rejse-, opholds- og  

 forsikringsudgifter.
§ 3. Tilskud til køb af uddannelse, jf.  

 lovens § 11, stk. 1, beregnes ud fra takstbeløbet på  

 finansloven og antallet af gennemførte elevuger i finansåret.  

 Tilskud udbetales kvartalsvis bagud på grundlag af den  

 uddannelsesansvarlige skoles indberetning til Undervisningsministeriet af  

 oplysning om den enkelte elevs antal faktisk gennemførte elevuger i  

 kvartalet, hvortil der kan ydes tilskud i henhold til lovens § 11,  

 stk. 1. Tilskudsudbetalingen finder sted måneden efter modtagelsen  

 af indberetningen.
De uddannelsesansvarlige skoler skal anvende  

 følgende kvartalsperioder ved aktivitetsberegningen:
 1. kvartal: 1. januar	- 31. marts.
 2. kvartal: 1. april	- 30. juni.
 3. kvartal: 1. juli	- 30. september.
 4. kvartal: 1. oktober	- 31. december.
Stk. 2. De uddannelsesansvarlige skoler indberetter  

 oplysninger til brug for beregning og udbetaling af tilskud.
Oplysningerne  

 indberettes elektronisk efter Undervisningsministeriets anvisninger.
Frist  

 for indberetning er den 10. i måneden efter udløbet af  

 kvartalet.
Stk. 3. Indberetningen lægges til grund for  

 tilskudsudbetalingen.
Skolen skal inden 14 dage efter, at den har modtaget  

 tilskudsbrevet, indsende revisorerklæring for indberetningens  

 korrekthed.
 Stk. 4. Deltidsuddannelse omregnes til elevuger, så  

 undervisningstid med tillæg af forberedelsestid i alt udgør  

 mindst 35 timer ugentlig, jf. bekendtgørelse om indhold og  

 tilrettelæggelse m.v. af forløb i den fri ungdomsuddannelse.
 Stk. 5. For den enkelte elev ydes højst tilskud, jf.  

 stk. 1, til 40 elevuger inden for 12 sammenhængende  

 kalendermåneder.
 Stk. 6. Tilskuddet udløses af og følger den  

 enkelte elevs aktiviteter og er til brug for de formålsbestemte  

 aktiviteter, jf. § 2, stk. 4.
Stk. 7. Den uddannelsesansvarlige skole indberetter en elevs  

 afslutning eller afbrydelse af uddannelsen til Styrelsen for Statens  

 Uddannelsesstøtte (styrelsen), jf. bekendtgørelse om indhold og  

 tilrettelæggelse m.v. af forløb i den fri ungdomsuddannelse.  

 På grundlag af oplysning herom fra styrelsen sender  

 Undervisningsministeriet indberetningsskema i papirformat til den  

 uddannelsesansvarlige skole.
Skolen skal senest den 10. i måneden efter  

 kvartalets udløb, jf. stk. 1, tilbagesende indberetningsskemaet  

 med oplysning om uforbrugt tilskud.
Differencer i statens favør  

 modregnes i efterfølgende forskuds- eller tilskudsudbetalinger eller  

 kan kræves tilbagebetalt straks.
 Stk. 8. Ved en elevs overflytning til en anden  

 uddannelsesansvarlig skole tilbagebetaler den afgivende skole uforbrugt  

 tilskud til Undervisningsministeriet, der overfører det uforbrugte  

 tilskud til den nye uddannelsesansvarlige skole.
 § 4. Skolens indberetning skal indeholde blandt  

 andet følgende oplysninger:
 1)	Elevens navn og personnummer samt statsborgerskab.
 2)	De uddannelsesdele, hvortil der søges tilskud med angivelse  

 af begyndelses- og sluttidspunkt samt antal elevuger, hvortil der  

 søges tilskud i det pågældende kvartal.
 3)	Hvilke skoler, organisationer eller foreninger m.v. der varetager de  

 pågældende uddannelsesdele.
 4)	Den aftalte pris pr. elevuge, eksklusive elevens  

 egenbetaling.
 5)	Elevens egenbetaling.
 6)	Bekræftelse på, at skolen ved henvendelse til den  

 pågældende uddannelsesudbyder, jf. nr. 3, eller på anden  

 måde en gang om måneden har sikret sig, at eleven deltager i  

 undervisningen eller aktiviteten.
§ 5. Tilskud til rådgivning, vejledning og  

 administration ydes ud fra takstbeløbet på finansloven og  

 udbetales kvartalsvis bagud i 8 lige store dele, jf. dog stk. 3-5.  

 Første del af tilskuddet udbetales, når uddannelsesplanen er  

 indsendt til styrelsen, jf. bekendtgørelse om indhold og  

 tilrettelæggelse m.v. af forløb i den fri ungdomsuddannelse, dog  

 tidligst for det kvartal, hvori uddannelsens 1. del er begyndt.
Herefter  

 udbetales andet til og med syvende del af tilskuddet i de  

 efterfølgende kvartaler.
Ottende og sidste del af tilskuddet udbetales  

 måneden efter udløbet af det kvartal, hvori uddannelsesbeviset  

 er indsendt til styrelsen, jf. bekendtgørelse om indhold og  

 tilrettelæggelse m.v. af forløb i den fri ungdomsuddannelse.
Den  

 kvartalsvise udbetaling sker ud fra det på finansloven fastsatte  

 takstbeløb for det pågældende år.
 Stk. 2. Tilskud i henhold til stk. 1 ydes på  

 grundlag af elever, der er danske statsborgere eller har en sådan  

 tilknytning til Danmark, at de opfylder de betingelser herom, der er fastsat  

 i reglerne om statens uddannelsesstøtte eller elevstøtte ved  

 efterskoleophold.
 Stk. 3. Tilskud efter stk. 1 ophører med det  

 kvartal, hvori en elev afbryder uddannelsen.
 Stk. 4. Hvis en elev overflyttes til en anden  

 uddannelsesansvarlig skole, ophører tilskud efter stk. 1 til den  

 afgivende uddannelsesansvarlige skole med det kvartal, hvori overflytningen  

 finder sted, og udbetales herefter til den modtagende uddannelsesansvarlige  

 skole, jf. stk. 1.
Stk. 5. Under en elevs bevilgede fravær, jf.  

 bekendtgørelse om indhold og tilrettelæggelse m.v. af  

 forløb i den fri ungdomsuddannelse, afbrydes udbetaling af tilskud med  

 det kvartal, hvori fraværet begynder.
Udbetaling af tilskud genoptages  

 med det kvartal, hvori eleven fortsætter uddannelsen.
Kapitel 3 Forskellige regler § 6. Hvis en uddannelsesansvarlig skole  

 ophører, eller begæres erklæret konkurs  

 eller standser sine betalinger, eller hvis der i øvrigt er fare for,  

 at skolens virksomhed må indstilles, skal skolen straks give  

 Undervisningsministeriet og styrelsen meddelelse herom.
 Stk. 2. Hvis der ikke er rimelig sikkerhed for  

 fortsat virksomhed som uddannelsesansvarlig skole, og skolen ikke kan  

 tilvejebringe sådan sikkerhed inden for en frist, som ministeriet  

 fastsætter, kan udbetaling af forskud eller tilskud betinges af garanti  

 fra et pengeinstitut for tilbagebetaling af de udbetalte beløb.
Kapitel 4 Ikrafttræden § 7. Bekendtgørelsen træder i kraft  

 den 1. januar 2002.
 Stk. 2. Samtidig ophæves bekendtgørelse nr. 629  

 af 18. juli 1997 om den fri ungdomsuddannelse, jf. dog stk. 3.
 Stk. 3. For uddannelsesplaner, der er udarbejdet og  

 underskrevet før den 1. januar 2002, sker udbetaling af tilskud til  

 rådgivning, vejledning og administration i henhold til §§ 33 og 34  

 i den i stk. 2 nævnte bekendtgørelse, som ændret ved  

 bekendtgørelse nr. 831 af 9. november 1999, jf. dog stk. 4.
 Stk. 4. For uddannelsesplaner, jf. stk. 3, der  

 ændres efter den 31. december 2001, indsender den uddannelsesansvarlige  

 skole uddannelsesbeviset til styrelsen, jf. bekendtgørelse om indhold  

 og tilrettelæggelse m.v. af forløb i den fri ungdomsuddannelse.  

 2. halvdel af tilskuddet, jf. stk. 3, kommer til udbetaling  

 måneden efter udløbet af det kvartal, hvori uddannelsesbeviset  

 er indsendt til styrelsen.
 Stk. 5. Tilskud, jf. stk. 3 og 4, kommer til udbetaling  

 med finanslovtaksten for uddannelsesplaner, der er udarbejdet og underskrevet  

 før den 1. januar 2002.
