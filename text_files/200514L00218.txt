Betænkning afgivet af Uddannelsesudvalget den 11. januar  

 2006 Betænkning over Forslag  

 til lov om ophævelse af lov om en statsskole som forsøgscenter for 8.-10.  

 skoleår [af  

 undervisningsministeren (Bertel Haarder)] 1. Udvalgsarbejdet Lovforslaget blev fremsat den 9. november 2005 og var til 1.  

 behandling den 22. november 2005. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 5. oktober 2005 dette udkast  

 til  

 udvalget, jf. alm. del  bilag 11. Den 8. november 2005 sendte  

 undervisningsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 13  

 skriftlige henvendelser fra:
Asociación Chilena Pro Naciones Unidas, Center for Konfliktløsning, Development Education Centre,  

 South Yorkshire, Extra-Mural Education Project, Institute for Educational  

 Sciences, Ledelsen for Statens  

 Pædagogiske Forsøgscenter, Lærerrepræsentanter fra Statens  

 Pædagogiske Forsøgscenter, Northern Beaches Christian School, Karen Prins, København Ø, SPF/Nordjyllandsgruppen, UNESCO Associated Schools, Ungdomsbyen og Peder Wiben, København Ø.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har ledelsen for Statens Pædagogiske Forsøgscenter og  

 Lærerrepræsentanter  

 fra Statens Pædagogiske Forsøgscenter mundtligt over for udvalget redegjort  

 for  

 deres holdning til lovforslaget.
Samråd Udvalget har stillet 2 samrådsspørgsmål til  

 undervisningsministeren til mundtlig besvarelse.
Ministeren har besvaret  

 spørgsmålene i et samråd med udvalget den 11. januar 2006. Ministeren har  

 efterfølgende sendt udvalget det talepapir, der lå til grund for besvarelsen  

 af  

 spørgsmålene.
Spørgsmål Udvalget har stillet 18 spørgsmål til undervisningsministeren  

 til skriftlig besvarelse, som denne har besvaret.
 Et af udvalgets spørgsmål til undervisningsministeren og dennes  

 svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget (V, DF og KF) indstiller lovforslaget til  

  

 vedtagelse uændret.
 Et  

  

 mindretal  

  

 i udvalget  

 (S, RV, SF og EL) indstiller lovforslaget til  

  

 forkastelse  

  

 ved 3. behandling.
Socialdemokratiets medlemmer af udvalget finder, at  

 det er synd og skam,  

 at et flertal i Folketinget med dette lovforslag kaster mange års pædagogisk  

 udviklingsarbejde i graven.
I teksten til lovforslaget er der ikke én konkret  

 henvisning til, hvordan den store viden og de erfaringer, der er opbygget i  

 centeret, kan eller skal anvendes i det kommende udviklingsarbejde.
 Ligeledes må Socialdemokratiet konstatere, at  

 lovforslaget og beslutningen om at nedlægge SPF er foretaget, uden at den  

 evaluering  og dermed tilvejebringelse af et sagligt grundlag for en  

 beslutning  som undervisningsministeren tidligere har stillet centeret  

 i  

 udsigt, er blevet udarbejdet.
Regeringen peger selv i bemærkningerne til lovforslaget på, at der er behov  

 for at se folkeskoleområdet i dets helhed.
Det er Socialdemokratiet enigt i,  

 og  

 vi har derfor også medvirket positivt i forhandlingerne om fremtidens  

 folkeskole og har altid lagt stemmer til de forslag om en forbedret  

 folkeskole,  

 der er fremsat i Folketinget eller under forhandlinger med  

 undervisningsministeren.
De fleste er enige i, at en af de store udfordringer er at sikre, at en  

 langt større andel af en ungdomsårgang kommer i gang med en ungdomsuddannelse  

 efter folkeskolen.
Det har regeringen peget på, det har oppositionen peget  

 på,  

 det har regeringens globaliseringsråd peget på, og det har en lang række af  

 de  

 organisationer, der har indgivet høringssvar, peget på.
 Statens Pædagogiske Forsøgscenter har netop til opgave at udvikle og  

 perspektivere ideer for undervisningen i folkeskolens ældste klassetrin og at  

 bygge bro mellem folkeskolen og ungdomsuddannelserne.
 Set i relation til, at der tilsyneladende ikke er  

 flertal i Folketinget for at efterkomme regeringens ønske om at nedlægge 10.  

 klasse, og set i relation til, at undervisningsministeren i sit talepapir fra  

 samrådet den 11. januar 2006 i Uddannelsesudvalget netop sammenkæder  

 nærværende  

 lovforslag med forslaget om at nedlægge 10. klasse, mener Socialdemokratiet,  

 at  

 en eventuel beslutning om at nedlægge SPF bør afvente den endelige løsning på  

 10.-klassernes fremtidige situation.
Socialdemokratiet ønsker et mangfoldigt  

 uddannelsesbillede, der hviler på alsidighed, forskning og udvikling.
Hvis  

 Danmark skal klare sig i fremtidens internationale og globaliserede samfund,  

 er  

 der brug for alle målrettede initiativer, der kan uddanne fremtidens  

 arbejdskraft til dygtige, vidende, kreative og problemløsende mennesker.
Det  

 er  

 et synspunkt, vi tilsyneladende deler med Dansk Industri, Finansrådet m.fl.,  

 men  

 det er en udvikling, der i praktisk politik bliver modarbejdet af regeringen  

 og  

 Dansk Folkeparti i en kortsigtet og ideologisk uddannelsespolitisk dagsorden.
Lovforslaget indeholder tillige en forventning om,  

 at Ungdomsbyen kan fortsætte sit virke med en bevilling på 3 mio. kr.
Dette  

 på  

 trods af, at undervisningsministeren i sit talepapir til Uddannelsesudvalget  

 i forbindelse  

 med samrådet den 11. januar 2006 oplyser tal, der viser, at beløbet på 3 mio.  

 kr. ikke er tilstrækkeligt til at sikre centerets fortsatte drift.
Det Radikale Venstres  

 og Socialistisk Folkepartis medlemmer af udvalget finder det  

 kortsigtet og grundløst, når regeringen stædigt  

 insisterer på at lukke Statens Pædagogiske Forsøgscenter.
Folkeskolens  

 udvikling er gennem mange, mange år baseret på et solidt og visionært  

 forsøgsarbejde,  

 som SPF har bidraget til på højt kvalificeret vis.
Netop de diskussioner, som  

 i  

 øjeblikket føres om overgangen mellem grundskole og ungdomsuddannelse samt om  

 vejledning, valg og kvalificeret stillingtagen i folkeskolens ældste klasser,  

 burde aktualisere SPFs rolle.
Det er ikke muligt at frigøre sig fra  

 mistanken  

 om, at SPF ene og alene skal lukkes, fordi centeret irriterer regeringen  

  altså  

 præcis samme fremgangsmåde, som da regeringen i øvrigt lukkede råd, nævn og  

 videncentre for at få plads til dens helt egen måde at gøre tingene på.
Det eneste positive, der  

 endnu synes at være kommet ud af regeringens dårlige idé om at lukke SPF, er  

 undervisningsministerens tilslutning til, at folkeskoleområdet bør ses i en  

 helhed, og at fornyelsen skal bygge på det samlede skoleforløb.
Samtidig  

 fastslår ministeren, at fremtidigt forsøgs- og udviklingsarbejde skal  

 gennemføres  

 landsdækkende med inddragelse af  

 forskellige skoletyper og på mange folkeskoler landet over for at sikre den  

 størst mulige effekt og fleksibilitet, jf. svaret på spørgsmål 3. Det var  

 ellers Det Radikale Venstres og Socialistisk Folkepartis oplevelse, at  

 regeringen var villig til at gennemføre endog meget vidtgående ændringer i  

 folkeskolen uden forudgående forsøgsvirksomhed eller erfaringsopsamling, men  

 blot ved lovgivning i fuld skala.
 Det er  

 afgørende, at der er bredde i erfaringsindsamlingen, jf. svaret på spørgsmål  

 3,  

 og netop derfor forekommer det besynderligt, at man ikke ønsker den bredde,  

 som  

 erfaringerne fra SPF kan give til forsøgs- og udviklingsarbejde gennemført  

 andre steder i skolesystemet.
 Alt i alt  

 finder Det Radikale Venstre og Socialistisk Folkeparti regeringens beslutning  

 kortsigtet, snæversynet og ubegrundet.
 Siumut,  

 Tjóðveldisflokkurin, Fólkaflokkurin og Inuit Ataqatigiit var på tidspunktet  

 for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i  

 betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 61 Bilagsnr.
Titel 1 Høringssvar og høringsnotat fra undervisningsministeren 2 Tillæg til høringsresumé og høringssvar vedrørende forslag  

 til lov om ophævelse af lov om en statsskole som forsøgscenter for 8.-10.  

 skoleår, fra undervisningsministeren 3 Henvendelse fra Karen Prins, København Ø 4 Debatindlæg vedrørende lukning af Statens Pædagogiske  

 Forsøgscenter fra Center for Konfliktløsning 5 Henvendelse af 18/11-05 fra ledelsen for Statens  

 Pædagogiske Forsøgscenter 6 Henvendelse af 18/11-05 fra Peder Wiben, København Ø 7 Udkast til tidsplan for udvalgets behandling af  

 lovforslaget 8 Kopi til orientering af undervisningsministerens svar på UDU  

 alm. del  spørgsmål 24, 25 og 27-29 vedrørende Statens Pædagogiske  

 Forsøgscenter 9 Tidsplan for udvalgets behandling af lovforslaget 10 Materiale modtaget i forlængelse af ledelsen for Statens  

 Pædagogiske Forsøgscenters foretræde for udvalget 22/11-05 11 Henvendelse af 25/11-05 fra lærerrepræsentanter fra  

 Statens Pædagogiske Forsøgscenter 12 1. udkast til betænkning 13 Fremlæggelse af materiale modtaget i forbindelse med  

 lærerrepræsentanter fra SPFs foretræde for udvalget 6/12-05 14 Henvendelse af 1/12-05 fra Ungdomsbyen 15 Henvendelse  

 af 1/12-05 fra  

 Northern  

 Beaches  

 Christian  

 School 16 Henvendelse af 5/12-05 fra Extra-Mural Education Project 17 Henvendelse af 6/12-05 fra Asociación Chilena Pro  

 Naciones Unidas 18 Henvendelse af 15/12-05 fra SPF/Nordjyllandsgruppen 19 Henvendelse af 20/12-05, fra Development Education  

 Centre, South Yorkshire 20 Henvendelse fra Institute for Educational Sciences 21 2. udkast til betænkning 22 Henvendelse af 20/12-05 fra UNESCO Associated Schools 23 Talepapir fra samrådet 11/1-06 om samrådsspørgsmål A og  

 B, fra undervisningsministeren Oversigt over spørgsmål og svar vedrørende L 61 Spm.nr.
Titel 1 Spm. om kommentar til henvendelse fra Karen Prins,  

 København Ø, til undervisningsministeren, og ministerens svar herpå 2 Spm. om kommentar til debatindlæg af 17/11-05 fra Center  

 for Konfliktløsning, til undervisningsministeren, og ministerens svar herpå 3 Spm. om kommentar til henvendelse af 18/11-05 fra ledelsen  

 for Statens Pædagogiske Forsøgscenter, til undervisningsministeren, og  

 ministerens  

 svar herpå 4 Spm. om kommentar til henvendelse af 18/11-05 fra Peder  

 Wiben, København Ø, til undervisningsministeren, og ministerens svar herpå 5 Spm. om kommentar til materiale modtaget i forlængelse af  

 ledelsen for Statens Pædagogiske Forsøgscenters foretræde for udvalget  

 22/11-05, til undervisningsministeren, og ministerens svar herpå 6 Spm. om kommentar til henvendelse af 25/11-05 fra  

 lærerrepræsentanter fra Statens Pædagogiske Forsøgscenter, til  

 undervisningsministeren, og ministerens svar herpå 7 Spm., om den tidligere undervisningsminister har givet  

 positivt tilsagn om ansættelse af en ny rektor på SPF, samt om der er givet  

 tilsagn om en evaluering af skolen, til undervisningsministeren, og  

 ministerens  

 svar herpå 8 Spm. om, hvorledes ministeren har forestillet sig at  

 CVUerne/centrene for videregående uddannelse skal inddrages i det  

 fremtidige  

 udviklings- og forskningsarbejde, til undervisningsministeren, og ministerens  

 svar herpå 9 Spm. om dokumentation for, at det forsknings- og  

 udviklingsarbejde, der i dag foregår på SPF, kan varetages lige så godt på  

 landets CVUer, til undervisningsministeren, og ministerens svar herpå 10 Spm. om kommentar til henvendelse af 1/12-05 fra  

 Ungdomsbyen, til undervisningsministeren, og ministerens svar herpå 11 Spm. om kommentar til henvendelse af 1/12-05 fra Northern  

 Beaches Christian School, Australien, til undervisningsministeren, og  

 ministerens  

 svar herpå 12 Spm. om kommentar til henvendelse af 5/12-05 fra  

 Extra-Mural Education Project, til undervisningsministeren, og ministerens  

 svar herpå 13 Spm. om kommentar til henvendelse af 6/12-05 fra  

 Asociación Chilena Pro Naciones Unidas, til undervisningsministeren, og  

 ministerens svar herpå 14 Spm. om kommentar til henvendelse af 15/12-05 fra SPF/Nordjyllandsgruppen,  

 til undervisningsministeren, og ministerens svar herpå 15 Spm. om, hvad der skal ske med de bygninger, som SPF  

 hidtil har benyttet, hvis SPFs virksomhed ophører, til  

 undervisningsministeren,  

 og ministerens svar herpå 16 Spm. om kommentar til henvendelse af 20/12-05 fra  

 Development Education Centre, South Yorkshire, til undervisningsministeren,  

 og ministerens svar herpå 17 Spm. om kommentar til henvendelse fra Institute for  

 Educational Sciences, til undervisningsministeren, og ministerens svar herpå 18 Spm. om kommentar til henvendelse af 20/12-05 fra UNESCO  

 Associated Schools, til undervisningsministeren, og ministerens svar herpå Oversigt over samrådsspørgsmål vedrørende L 61 Samråds-spm.nr.
Titel A Samrådsspm. om redegørelse for konklusionerne om den  

 økonomi, der er nødvendig for at drive Ungdomsbyen videre, til  

 undervisningsministeren B Samrådsspm., om der i marts 2003 har været afholdt et  

 møde mellem daværende undervisningsminister Ulla Tørnæs og formanden for SPF,  

 Ole Vig Jensen, og om indholdet af dette møde bl.a. har handlet om ansættelse  

 af en ny rektor og gennemførelse af en evaluering af SPF, til  

 undervisningsministeren Bilag 2 Et af udvalgets spørgsmål til  

 undervisningsministeren og dennes svar herpå Spørgsmålet og svaret er optrykt efter ønske fra RV og SF.
 Spørgsmål 3:
Ministeren bedes kommentere henvendelsen af 18. november 2005  

 fra Statens Pædagogiske Forsøgscenter, jf.
L 61  bilag 5.
 Svar:
 Ledelsen på Statens Pædagogiske Forsøgscenter (SPF) redegør i  

 henvendelsen for SPFs aktuelle opgaver og for mulige fremtidsvisioner  

 for  

 centret.
SPFs forsøgsskole rummer imidlertid kun tre af folkeskolens  

 klassetrin.
Folkeskoleområdet bør efter regeringens opfattelse ses i en  

 helhed,  

 og den fornyelse af folkeskolen, som regeringen har iværksat, bygger på det  

 samlede skoleforløb.
I lighed med det nuværende forsøgs- og udviklingsarbejde i  

 Undervisningsministeriets regi skal det fremtidige forsøgs- og  

 udviklingsarbejde gennemføres landsdækkende med inddragelse af forskellige  

 skoletyper og på mange folkeskoler landet over for at sikre den størst mulige  

 effekt og fleksibilitet.
Det vil kunne give en større bredde i  

 erfaringsindsamlingen, og der vil kunne sættes fokus på hele skolens  

 virksomhed, herunder alle folkeskolens klassetrin samt skolefritidsordninger.
 De fremtidige formidlingsinitiativer på folkeskoleområdet  

 forventes som ministeriets hidtidige formidling på folkeskoleområdet fremover  

 at kunne gennemføres bedst muligt i samarbejde med centre for  

 undervisningsmidler, CVUerne, kommunale konsulenter og lærere fra et  

 bredt  

 udsnit af folkeskolen.
Det fremgår af regeringens aftale med Dansk Folkeparti om  

 finansloven for 2006, at SPF nedlægges med henblik på at målrette  

 ressourcerne  

 til kvalitetsudvikling i folkeskolen.
Det er samtidig aftalt, at der vil være  

 mulighed for at fortsætte  

 Ungdomsbyens  

 virksomhed, herunder formidlingsdelen.
Undervisningsministeriets tilskud vil  

 i  

 givet fald blive givet under forudsætning af, at der opnås enighed med  

 eksterne  

 parter, lokale myndigheder og interessenter om præmisserne for Ungdomsbyens  

 videreførelse.
