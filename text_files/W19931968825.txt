Kursgevinstlovens § 8 C -	Kursgevinstlovens § 8 C.
 Ligningsrådet blev anmodet om bindende forhåndsbesked om  

 følgende:
1. Skal det beløb, der modtages eller betales i henhold til en FRA,  

   skattemæssigt behandles på samme måde som renten af det  

 tilgodehavende eller den gæld, FRA'en skal sikre? 2. Skal det beløb, der modtages eller betales i henhold til en FRA,  

 skattemæssigt behandles efter reglerne i statsskattelovens § 4, i det  

 omfang FRA'en ikke sikrer renten af et tilgodehavende eller en  

 gæld? Sagens omstændigheder var følgende:
 En brancheorganisation anmodede på vegne af medlemmerne om bindende  

 forhåndsbesked vedrørende den skattemæssige behandling af  

 en Forward Rate Agreement (FRA).
En FRA er en aftale mellem to parter om en given rente af et givet  

 beløb i en given fremtidig periode.
Det underliggende aktiv vil typisk  

 være en fast forrentet fordring.
Det karakteristiske er, at  

 starttidspunktet for aftalens renteperiode tidsmæssigt er fremrykket i  

 forhold til det tidspunkt, hvor aftalen indgås.
En FRA kan f.eks. indgås mellem en debitor eller kreditor i et  

 fremtidigt låneforhold med en variabel forrentning, der  

 fastsættes ved hver rentetermins start.
I en sådan situation vil  

 begge parter være interesserede i at indgå en FRA, hvis debitor  

 vurderer, at renten på det variabelt forrentede låneforhold vil  

 stige, og kreditor vurderer, at den vil falde.
En FRA kan også indgås uafhængigt af et  

 låneforhold.
Den er så blot udtryk for en aftale, som parterne  

 indgår om den fremtidige rente i forhold til et fiktivt  

 beløb.
 I tilfælde, hvor der vil blive etableret et fremtidigt  

 låneforhold, kan debitor, i en situation hvor han f.eks. er i gang med  

 planlægningen af en investering, ved at indgå en FRA sikre sig  

 således, at han på forhånd ved, hvilken rente et variabelt  

 forrentet lån til investeringen får.
Forespørgeren karakteriserede i anmodningen om bindende  

 forhåndsbesked en FRA som bestående af 2 modsatrettede  

 terminskontrakter.
I forhold til FRA'en har begge kontrakter betydning i  

 perioden fra indgåelsen af FRA'en og til renteperiodens start.
 Det karakteristiske ved de terminskontrakter, som FRA'en kan opdeles i,  

 er, at der i henhold til FRA'en afregnes renteforskelle, mens  

 terminskontrakterne afregnes på grundlag af kursforskelle mellem  

 underliggende aktiver.
 På den ene kontrakt erhverver debitor en salgsterminskontrakt  

 lydende på, at han på dagen for rentefikseringsperiodens start  

 kan sælge et underliggende aktiv med fast rente til en afviklingskurs,  

 der vil give den i henhold til FRA'en aftalte rente.
Denne kontrakt har til formål at sikre, i dette tilfælde  

 debitor, i forhold til eventuelle rentestigninger i perioden fra  

 indgåelsen af FRA'en og frem til rentefikseringsperiodens start.
Med  

 denne kontrakt er debitor i princippet sikret en fiksering af renten i al  

 fremtid.
Den anden terminskontrakt, som FRA'en består af, har til  

 formål at ophæve rentefikseringen ved renteperiodens  

 udløb.
Det er en købsterminskontrakt med udløb ved  

 renteperiodens slutning.
Denne terminskontrakt afhændes ved  

 renteperiodens start.
 Det beløb, som debitor får udbetalt/betaler i henhold til  

 FRA'en, vil i princippet svare til forskellen mellem den fikserede rente +/-  

 den faktiske variable lånerente i rentefikseringsperioden.
 Ad spørgsmål 1:
Ligningsrådet afviste det stillede spørgsmål under  

 henvisning til, at forespørgeren ikke var skattesubjekt.  

 Ligningsrådet udtalte dog vejledende, at kunder, der får  

 gevinst/tab på FRA'en, skattemæssigt skal opgøre  

 gevinst/tab efter reglerne i kursgevinstlovens § 8 C-G.
Der blev herved  

 henset til, at terminskontrakter skattemæssigt anses for omfattet af  

 reglerne i kursgevinstlovens § 8 C-G.
 Ad spørgsmål 2:
 Ligningsrådet afviste det stillede spørgsmål.
