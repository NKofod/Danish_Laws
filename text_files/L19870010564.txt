 I henhold til kgl. resolution af 28. juni 1987 har Danmark ratificeret den  

 internationale konvention af 14. juni 1983 om det harmoniserede  

 varebeskrivelses- og varenomenklatursystem.
 I konventionen er der med henblik på at skabe et fælles grundlag for de  

 deltagende landes toldtariffer og statistiske nomenklaturer givet  

 bestemmelser om anvendelsen af det varebeskrivelses- og  

 varenomenklatursystem, der er opstillet i et bilag til konventionen.
Konventionen, der i sin helhed er offentliggjort i De Europæiske  

 Fællesskabers Tidende L 198 af 20. juli 1987, bliv af Danmark undertegnet i  

 Bryssel den 10. juni 1985, og den 22. september 1987 deponeredes Danmarks  

 ratifikationsinstrument hos generalsekretæren for Toldsamarbejdsrådet i  

 Bryssel.
Samtidig hermed blev der til generalsekretæren for  

 Toldsamarbejdsrådet indgivet en af udenrigsministeren undertegnet skrivelse,  

 hvori godkendes en ændringsprotokol, der ligeledes er offentliggjort i De  

 Europæiske Fælleskabers Tidende L 198 af 20. juli 1987. I medfør af denne  

 ændringsprotokol træder konventionen i kraft for Danmarks vedkommende den 1.  

 januar 1988.
 Foruden Danmark har følgende lande ratificeret eller tiltrådt  

 konventionen:
 Australien, Bangladesh, Belgien, Botswana, Finland, Frankrig, Holland,  

 Indien, Israel, Japan, Jordan, Jugoslavien, Lesotho, Mauritius, New Zealand,  

 Norge, Pakistan, Schweiz, Spanien, Storbritannien, Sverige, Swaziland,  

 Tjekkoslovakiet, Forbundsrepublikken Tyskland, Zambia, Zimbabwe, Østrig samt  

 De Europæiske Økonomiske Fællesskaber.
