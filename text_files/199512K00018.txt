Nr LSF 18 Forslag til Lov om ændring af lov om ændring af lov om social bistand Fremsat af socialministeren (Karen Jespersen) den 4. oktober 1995 Vedtaget ved tredjebehandling den 8. december 1995 Lov nr. 1109 af 20/12/1995 § 1 I lov nr. 499 af 30. juni 1993 om ændring af lov om social bistand.  

 (Supplerende tilskud til forældre på orlov til børnepasning) ophæves § 2, stk. 2.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 499 af 30. juni 1993 om ændring af lov om social bistand  

 (Supplerende tilskud til forældre på orlov til børnepasning) ophæves § 2, stk. 2.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Baggrund for lovforslaget Ved lov nr. 499 af 30. juni 1993 fik kommunalbestyrelserne adgang til at  

 yde et økonomisk tilskud til forældre på børnepasningsorlov som supplement  

 til orlovsydelsen.
 Da adgangen til børnepasningsorlov på dette tidspunkt var en  

 forsøgsordning, blev der i loven indsat en revisionsbestemmelse, hvorefter  

 socialministeren inden udgangen af 1995 skal fremsætte forslag om revision af  

 reglerne om supplerende tilskud.
 Muligheden for at tage orlov til børnepasning blev gjort permanent med  

 vedtagelsen af lov nr. 1084 af 21. december 1994.
Lovens ordning Ordningen med at yde det supplerende tilskud efter bistandslovens § 69 b  

 er frivillig for kommunerne.
Kommunalbestyrelsen fastsætter selv størrelsen  

 af tilskuddet, som dog maksimalt kan udgøre 35.000 kr. på årsbasis.
 Siden muligheden for at yde supplerende tilskud blev indført, er reglerne  

 blevet ændret 3 gange:
 Ved lov nr. 1134 af 22. december 1993 blev reglerne ændret, så  

 orlovshavere ikke længere kan have en økonomisk fordel ved at tage orlov til  

 børnepasning fra ledighed frem for fra beskæftigelse.
 Ved lov nr. 450 af 1. juni 1994 fik kommunerne mulighed for at  

 differentiere tilskuddet efter børnenes alder.
 Ved lov nr. 1130 af 21. december 1994 fik kontanthjælpsmodtagere ret til  

 at modtage supplerende tilskud i tilfælde, hvor der bliver tale om en  

 indtægtsnedgang ved overgangen til orlov.
Formålet med ordningen er, at kommunerne kan bruge tilskuddet som et  

 incitament for forældre til at tage børnepasningsorlov.
Ud over at  

 børnepasningsorloven tilgodeser væsentlige børne- og familiepolitiske hensyn,  

 hjælper den også den enkelte kommune til at opfylde forpligtelserne efter  

 bistandslovens § 69 og nedbringe ventelisterne til dagtilbuddene.
Der er foretaget flere undersøgelser af kommunernes brug af adgangen til  

 at yde supplerende tilskud.
Den seneste er gennemført af Kommunernes  

 Landsforening i forbindelse med forhandlingerne om kommunernes økonomi i  

 foråret 1995.
 Denne undersøgelse viser, at der i de fleste af de kommuner, hvor der ydes  

 tilskud, gives tilskud til de mindste børn, som er den gruppe, der belaster  

 ventelisterne mest.
Efter de foretagne ændringer af bistandslovens § 69 b har der ikke vist  

 sig behov for yderligere ændringer.
Det tyder på, at § 69 b, som den nu er  

 formuleret, imødekommer et behov både hos børnefamilierne og hos kommunerne.
 Det foreslås derfor, at revisionsbestemmelsen ophæves, og at muligheden  

 for at give supplerende tilskud til orlovsydelsen til forældre på  

 børnepasningsorlov derved gøres permanent uden ændringer.
Administrative og økonomiske konsekvenser Lovforslaget har ikke administrative eller økonomiske konsekvenser.
Erhvervsøkonomiske konsekvenser Lovforslaget har ikke erhvervsøkonomiske konsekvenser.
Miljømæssige konsekvenser Lovforslaget har ikke miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Forslaget medfører, at reglerne om supplerende tilskud til forældre på  

 orlov til børnepasning gøres permanente.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 499 af 30. juni 1993 om ændring af lov om social bistand  

 (Supplerende tilskud til forældre på orlov til børnepasning) ophæves § 2,  

 stk. 2.
§ 2. - - - Stk. 2. Socialministeren fremsætter forslag om revision af  

 bistandslovens § 69 b inden udgangen af 1995.
