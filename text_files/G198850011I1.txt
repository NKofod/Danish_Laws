Formålet med registeret er at behandle skadestuernes oplysninger om de indkomne skaders art og behandling, samt deres opståen, årsag og hyppighed.
Registeret anvendes til analyse og forskning vedrørende skaders opståen, og resultaterne heraf indgår som grundlag for arbejdet med forebyggelse af skadernes opståen og for arbejdet med forbedring af skadernes behandling.
Registeret anvendes endvidere ved den enkelte patients undersøgelse og behandling, samt til fremstilling af statistik over skadestuernes virksomhed med henblik på administration og styring af denne virksomhed samt af skadestuernes kapacitet og ressourceanvendelse.
Personkreds: Registeret må kun indeholde oplysninger om patienter, dvs. skaderamte personer, der enten selv har henvendt sig til eller som er blevet bragt til undersøgelse/behandling på den skadestue, hvorpå registeret må føres.
 Ikrafttrædelsesdato: 01/02/1988.
