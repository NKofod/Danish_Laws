Tilsynsrådet forespørger om, der er fastlagt bestemmelser for  

 fordeling af udgifter ved fællesantenneanlæg.
Generaldirektoratets svar er,  

 at der ikke i lovgrundlaget og tilknyttede bekendtgørelser for  

 fællesantenneområdet er regler for fordeling af udgifter til  

 etablering/renovering og drift af fællesantenneanlæg GENERALDIREKTORATETS AFGØRELSE:
 Ved brev af 25. maj 1989 til Trafikministeriet har Tilsynsrådet i  

 forbindelse med behandling af en klagesag vedrørende fordeling af udgifter  

 til etablering/renovering af fællesantenneanlæg forespurgt, om der i den  

 under ministeriet hørende lovgivning måtte være fastsat regler for fordeling  

 af de omhandlede anlægsudgifter.
 Trafikministeriet har videresendt brevet til Generaldirektoratet for  

 P&T, som varetager den overordnede forvaltning af fællesantenneområdet,  

 til videre foranstaltning.
 Generaldirektoratet skal i den forbindelse meddele, at der ikke i  

 lovgrundlaget og tilknyttede bekendtgørelser for fællesantenneområdet findes  

 regler for fordeling af udgifter til etablering/renovering og drift af  

 fællesantenneanlæg.
