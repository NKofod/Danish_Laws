 Cirkulæreskrivelse  

 om beskikkelse af bistandsadvokat for  

  

 voldtægtsofre mv.
(Til samtlige politimestre og Politidirektøren i  

 København) Forslag til lov om ændring af retsplejeloven (Forbedring af  

 voldtægtsofres retsstilling m.v. og beskikkelse af bistandsadvokat for  

 pårørende til afdøde i straffesager mod politipersonale) (L 160), som blev  

 fremsat den 27. april 2005, blev vedtaget af Folketinget den 14. juni 2005.  

 Loven er bekendtgjort i Lovtidende som lov nr. 558 af 24. juni 2005. Loven  

 trådte i kraft den 1. juli 2005.
 Med loven blev der bl.a. gennemført nye regler om beskikkelse  

 af bistandsadvokat for en forurettet i voldtægtssager og visse andre  

 sædelighedssager, jf. retsplejelovens § 741 a og § 741 b.
Justitsministeriet har i forbindelse med besvarelsen af et  

 spørgsmål fra Folketingets Retsudvalg indhentet en række oplysninger om, i  

 hvilket omfang der efter ikrafttræden af de nævnte regler er blevet beskikket  

 en bistandsadvokat.
På den baggrund finder Justitsministeriet, at der er  

 anledning til at henlede politiets og anklagemyndighedens opmærksomhed på  

 følgende forhold om beskikkelse af bistandsadvokat til voldtægtsofre mv., der  

 er ændret efter lovens ikrafttræden:
 1.  

  

 I sager om  

 overtrædelse af straffelovens § 210, §§ 216 og 217, § 218, stk. 2, § 222,  

 stk.  

 2, 2. led, eller § 223, stk. 1, samt ved overtrædelse af § § 224 eller 225,  

 jf.  

 de nævnte bestemmelser, skal der ske beskikkelse af en advokat for den  

 forurettede, medmindre den pågældende efter at være vejledt om retten til  

 beskikkelse af advokat frabeder sig det, jf. retsplejelovens § 741 a, stk. 2,  

 1. og 3. pkt.
 Bestemmelsen indebærer, at den forurettede i sager om voldtægt  

 mv.  uden selv at skulle fremsætte anmodning herom  vil få  

 beskikket en  

 advokat, medmindre den pågældende efter at være blevet behørigt vejledt om  

 reglerne om beskikkelse af advokat frabeder sig det.
 Frabeder den forurettede sig beskikkelse af en bistandsadvokat,  

 kan politiet alligevel fremsætte begæring om beskikkelse af en  

 bistandsadvokat  

 for den forurettede under efterforskningen, jf. retsplejelovens § 741 a, stk.  

 4. Dette vil navnlig kunne komme på tale i situationer, hvor den forurettede  

 eller forurettedes værge ikke skønnes at være i stand til at overskue  

 konsekvensen af et eventuelt fravalg af bistandsadvokat.
 2.  

  

 I de sager, der  

 er nævnt under pkt. 1, skal den forurettede have lejlighed til at tale med en  

 advokat før politiets afhøring af forurettede, medmindre den pågældende efter  

 at være blevet vejledt frabeder sig det, jf. retsplejelovens § 741 a, stk. 2,  

 2. pkt.
 Med henblik på at undgå, at ordningen med bistandsadvokat  

 skaber efterforskningsmæssige vanskeligheder, således at udsigten til at få  

 udredt tingenes rette sammenhæng forringes, herunder muligheden for at tage  

 en  

 gerningsmand på friske spor, forudsættes det i lovens forarbejder, at  

 politiet  

 uanset reglerne kan foretage en helt foreløbig udspørgen af forurettede.
Politiet kan således stille uopsættelige spørgsmål til  

 forurettede, og nødvendige efterforskningsskridt vil kunne foretages, også  

 før  

 advokaten er kommet til stede.
Bl.a. kan politiet stille forurettede  

 spørgsmål  

 med henblik på meddelelse af akutte oplysninger af betydning for en  

 umiddelbar  

 bevissikring, f.eks. om tid, sted og signalement mv.
Der forudsættes at være  

 tale om oplysninger, som er nødvendige for foretagelsen af  

 efterforskningsskridt, og som ikke kan opsættes uden risiko for, at øjemedet  

 forspildes.
Det kan f.eks. være oplysning om gernings-forløbet,  

 udførelsesmåden  

 mv. med henblik på stillingtagen til, om mulige DNA-spor skal sikres.
Det kan  

 også dreje sig om oplysninger, der er nødvendige for stillingtagen til, om  

 der  

 foreligger et anholdelsesgrundlag.
Der vil således kunne være tale om en  

 udspørgen,  

 der ikke er helt kort.
Efter retsplejelovens § 741 b, stk. 3, kan politiet tilkalde  

 eller kontakte en af de i § 733, stk. 1, nævnte advokater til at varetage  

 hvervet som advokat for den forurettede, indtil retten måtte have beskikket  

 en  

 advokat.
Bestemmelsen indebærer, at politiet kan kontakte en af de nævnte  

 advokater med henblik på en telefonisk samtale med den forurettede før den  

 første afhøring.
 3.  

  

 Bortset fra  

 uopsættelige spørgsmål som nævnt under pkt. 2 skal politiafhøring af  

 forurettede ske under tilstedeværelse af en bistandsadvokat beskikket efter §  

 741 a, stk. 2, medmindre den forurettede anmoder om at blive afhørt uden  

 advokatens tilstedeværelse, jf. retsplejelovens § 741 b, stk. 2.
 4.  

  

 Politiet skal  

 vejlede den forurettede om reglerne om beskikkelse af en advokat, og  

 forurettede skal endvidere gøres bekendt med reglerne om bistandsadvokatens  

 medvirken.
Den forurettede skal således vejledes om, at den forurettede  

 vil få beskikket en advokat, med-mindre forurettede frabeder sig dette.  

 Forurettede skal endvidere vejledes om, at forurettede skal have lejlighed  

 til  

 en samtale med en advokat før den første egentlige afhøring, og at egentlig  

 politiafhøring af den forurettede skal ske under tilstedeværelse af en  

 advokat,  

 medmindre den forurettede anmoder om at blive afhørt uden advokatens  

 tilstedeværelse.
Vejledning skal gives, inden den forurettede afhøres første  

 gang, og skal gentages inden en eventuel anden afhøring.
Det skal af politirapporten fremgå, at den forurettede har  

 modtaget behørig vejledning, og at offeret har fået udleveret relevant  

 skriftligt materiale om bistandsadvokatordningen mv.
Endvidere skal det  

 fremgå,  

 hvis den forurettede ikke har ønsket en advokat beskikket.
 Det bør desuden fremgå af politirapporten, hvis den forurettede  

 har anmodet om at blive afhørt af politiet uden en advokats tilstedeværelse.
