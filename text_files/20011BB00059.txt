Fremsat den 11. oktober 2001 af  

 Rikke Hvilshøj (V), Gyda Kongsted (V),  

  Karsten Nonbo (V), John Vinther (KF) og Pernille Sams  

 (KF) Forslag til folketingsbeslutning om skattebegunstiget opsparing  

 til boligformål Folketinget pålægger regeringen inden udgangen  

 af indeværende folketingssamling at fremsætte de  

 nødvendige lovforslag og foretage fornødne administrative  

 ændringer, der giver mulighed for, at den enkelte borger kan  

 vælge at indsætte op til 200.000 kr. på en  

 boligopsparingskonto, uden at der skal betales skat af renteafkastet.
Bemærkninger til  

 forslaget I en analyse af fremtidens boligbehov  

 udarbejdet af Byggeriets Arbejdsgivere fremgår det, at der i gennemsnit  

 vil blive efterspurgt godt 20.000 nye boliger om året i den kommende  

 40-års-periode.
Dette er væsentligt flere boliger, end der er  

 blevet opført under den seneste højkonjunktur i 1990 erne, hvor  

 der i gennemsnit blev opført ca. 15.000 boliger om året.
Allerede i dag er der klare tegn på en stigende  

 boligmangel.
Det er især unge familier med børn, der har store  

 vanskeligheder med at finde en egnet familiebolig, idet specielt priserne  

 på ejerboliger har en størrelse, der gør det umuligt for  

 mange unge familier at købe egen bolig.
 De unge familier har heller ikke de store  

 forhåbninger om at kunne leje en familiebolig, idet markedet for  

 lejeboliger er gået mere eller mindre i stå, med lange  

 ventelister til følge.
For at imødekomme denne efterspørgsel er det  

 afgørende, at der igen kommer gang i byggeriet af familieboliger.
Et  

 middel hertil er bl.a. i højere grad at tilskynde borgerne til at  

 spare op til køb af egen bolig.
Det vil sikre bl.a.  

 førstegangskøbere et solidt økonomisk fodfæste  

 før køb af bolig.
I december 1993 nedlagde regeringen den skattebegunstigede  

 boligsparekonto, hvorved en person over 18 år kunne oprette en konto  

 med en spærret løbetid på mellem 3 og 10 år.
Den  

 årlige indbetaling skulle være mindst 1.200 kr. og højst  

 10.000 kr.
Staten præmierede opsparingen med en skattefri præmie  

 på 4 pct. p.a.
Beløbet kunne bruges til udbetaling på  

 helårsbolig (eje eller leje) eller til forbedringer af eksisterende  

 bolig.
Der henvises vedrørende lovændringen i 1993 til lov nr.  

 442 af 30. juni 1993 og vedrørende Folketingets behandling heraf til  

 lovforslag nr.
L 321, folketingsåret1992-93, jf.
Folketingstidende,  

 forhandlingerne side 9183, 9770, 11199 og 11229, tillæg A side 10219,  

 tillæg B side 2109 og tillæg C side 1523.
Forslagsstillerne foreslår med dette  

 beslutningsforslag en lidt anden model.
Opsparingen vil ikke blive  

 præmieret med en skattefri statslig præmie.
Til gengæld  

 bliver det muligt at indskyde op til 200.000 på kontoen.
Den  

 årlige indbetaling skal være mindst 4.000 kr. og højst  

 30.000 kr.
Renterne fra indskuddet på boligsparekontoen vil være  

 skattefri.
Det skal være muligt for alle at oprette en sådan  

 konto.
Ved at renterne gøres skattefri, vil reglerne svare til de  

 nuværende regler for børneopsparing.
Forslaget forventes at koste statskassen 10 mio. kr.  

 årligt.
Samtidig forventes det, at forslaget vil føre til en  

 meropsparing på boligopsparinger på omkring 1 mia. kr.
Beslutningsforslaget er en revideret genfremsættelse  

 af beslutningsforslag nr.
B 101, folketingsåret 2000-01, jf.  

 Folketingstidende, forhandlingerne side 5815 og 7869, tillæg A side  

 3645 og 3646 samt tillæg B side 1055.
Skriftlig  

 fremsættelse Rikke Hvilshøj (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om skattebegunstiget  

 opsparing til boligformål.
(Beslutningsforslag nr.
B 59).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
