Bekendtgørelse om delegation af ministeren for forskning, innovation og videregående uddannelsers beføjelser til Styrelsen for Videregående Uddannelser og Uddannelsesstøtte I medfør af § 24 a, stk. 1 og 2, i lov om maritime uddannelser, jf. lovbekendtgørelse nr. 207 af 4. marts 2011, som ændret ved lov nr. 1373 af 28. december 2011, § 7 a, stk. 1 og 2, i lov nr. 17 af 14. januar 1998 om Det Informationsvidenskabelige Akademi, som ændret ved lov nr. 1373 af 28. december 2011, § 15 a, stk. 1 og 2, i lov om videregående kunstneriske uddannelsesinstitutioner, jf. lovbekendtgørelse nr. 889 af 21. september 2000, som ændret ved lov nr. 1373 af 28. december 2011, § 31 a, stk. 1 og 2, i lov om erhvervsakademiuddannelser og professionsbacheloruddannelser, jf. lovbekendtgørelse nr. 882 af 8. august 2011, som ændret ved lov nr. 1373 af 28. december 2011, § 3 a, stk. 1 og 2, i lov nr. 1507 af 27. december 2009 om friplads og stipendium til visse udenlandske studerende ved erhvervsakademiuddannelser og professionsbacheloruddannelser, som ændret ved lov nr. 1373 af 28. december 2011, § 42 a, stk. 1 og 2, i lov om medie- og journalisthøjskolen, jf. lovbekendtgørelse nr. 851 af 8. september 2009, som ændret ved lov nr. 1373 af 28. december 2011, § 48 a, stk. 1 og 2, i lov om erhvervsakademier for videregående uddannelser, jf. lovbekendtgørelse nr. 850 af 8. september 2009, som ændret ved lov nr. 1373 af 28. december 2011, § 48 b, stk. 1 og 2, i lov om professionshøjskoler for videregående uddannelser, jf. lovbekendtgørelse nr. 849 af 8. september 2009, som ændret ved lov nr. 1373 af 28. december 2011, § 13 a, stk. 1 og 2, i lov nr. 579 af 9. juni 2006 om uddannelsen til professionsbachelor som lærer i folkeskolen, som ændret ved lov nr. 1373 af 28. december 2011, § 14 a, stk. 1 og 2, i lov nr. 315 af 19. april 2006 om uddannelsen til professionsbachelor som pædagog, som ændret ved lov nr. 1373 af 28. december 2011, § 27 l, stk. 1 og 2, i lov om Centre for Videregående Uddannelse og andre selvejende institutioner for videregående uddannelser m.v., jf. lovbekendtgørelse nr. 228 af 17. marts 2006, som ændret ved lov nr. 1373 af 28. december 2011, og § 32 a, stk. 1 og 2, i lov om erhvervsrettet grunduddannelse og videregående uddannelse (videreuddannelsessystemet) for voksne, jf. lovbekendtgørelse nr. 881 af 8. august 2011, som ændret ved lov nr. 1373 af 28. december 2011, fastsættes:
 § 1. Følgende beføjelser i lov om maritime uddannelser delegeres fra ministeren for forskning, innovation og videregående uddannelser til Styrelsen for Videregående Uddannelser og Uddannelsesstøtte, sådan at styrelsen:
 1) Kan undtage en uddannelsesinstitution helt eller delvis fra regler i lovens kapitel 3 eller fra regler fastsat i medfør heraf, hvis uddannelsesinstitutionen er godkendt efter anden lovgivning end loven og er omfattet af regulering med tilsvarende formål som lovens kapitel 3, jf. lovens § 2, stk. 4.
 2) Godkender uddannelsesinstitutioner og kurser, jf. lovens § 4, stk. 1.
 3) Kan oprette og forestå drift af uddannelsesinstitutioner, skoler, øvelsesskibe, skoleskibe og kurser til gennemførelse af de uddannelser, der omfattes af loven, jf. lovens § 4, stk. 2.
 4) I særlige tilfælde kan påbyde en uddannelsesinstitution, der modtager tilskud i henhold til lovens §§ 5 eller 6, at udbyde kurser, der indgår i en godkendt maritim uddannelse, jf. lovens § 4, stk. 4.
 5) Kan tilbagekalde en i henhold til lovens § 4, stk. 1, meddelt godkendelse, såfremt uddannelsesinstitutionen m.v. tilsidesætter regler fastsat efter lovens §§ 12, 13, 14 og 19, jf. lovens § 4, stk. 5.
 6) Efter anmodning kan godkende uddannelser og kurser, som afholdes i udlandet og modtage betaling herfor, jf. lovens § 4, stk. 6.
 7) Udøver skøn over behovet for undervisning, jf. lovens § 5, stk. 1, 2. pkt.
 8) Kan yde tilskud til efteruddannelse med henblik på opfyldelse af kvalifikationskrav fastsat af Søfartsstyrelsen i henhold til lov om skibes besætning, jf. lovens § 5, stk. 2.
 9) Kan yde tilskud til udviklings- og forsøgsvirksomhed eller til andre uddannelsesmæssige formål, jf. lovens § 5, stk. 3.
 10) I særlige tilfælde kan yde lån til en uddannelsesinstitution, jf. lovens § 5, stk. 4.
 11) Fastsætter regler om kompensation efter lovens § 5 a, stk. 2, og kan herunder beslutte, at der skal etableres en acontoordning for momskompensationen til uddannelsesinstitutionerne, jf. lovens § 5 a, stk. 3.
 12) Kan, hvis der vurderes at være behov for en sådan uddannelse, yde tilskud på under halvdelen af driftsudgifterne til uddannelsesinstitutioner, der er godkendt i medfør af lovens § 4, stk. 1, jf. lovens § 6, stk. 1, 1. pkt.
 13) For modtagere af tilskud efter lovens § 6, stk. 1, kan fastsætte nærmere regler om tilskudsmodtagers budget, drift og regnskabsaflæggelse og for revisionens udførelse, jf. lovens § 6, stk. 2.
 14) Fører tilsyn med uddannelsesinstitutioner, jf. lovens § 7, stk. 1, 4. pkt.
 15) Kan træffe afgørelse om, at en uddannelsesinstitutions tilskud og lån helt eller delvis tilbageholdes, bortfalder eller kræves tilbagebetalt, hvis uddannelsesinstitutionen ikke overholder loven, regler fastsat i medfør af loven, en udviklingskontrakt, jf. lovens § 9 f, stk. 1, eller en indsatsaftale, jf. lovens § 9 f, stk. 2, uddannelsesinstitutionen begæres konkurs eller standser sine betalinger eller der i øvrigt er fare for, at uddannelsesinstitutionens virksomhed må indstilles, eller grundlaget for tilskudsberegningen har været fejlagtigt eller tilskudsberegningen i øvrigt har været fejlagtig, jf. lovens § 7, stk. 3.
 16) Kan fastsætte nærmere regler om betingelser for ydelse og udbetaling af tilskud og lån, herunder om aktivitetsindberetninger, samt om kontrol og tilbagebetaling af udbetalte tilskud og lån, om uddannelsesinstitutionernes forsikringsforhold og om deres anvendelse af administrative systemer, jf. lovens § 7, stk. 5.
 17) Kan indhente de nødvendige oplysninger fra uddannelsesinstitutionerne om uddannelserne, de studerende, personalet, herunder ansættelsesvilkår, udstyr, huslejeaftaler, aftaler om ejendomskøb og andre aftaler om uddannelsesinstitutionernes drift i øvrigt til brug for fastlæggelse af tilskud, gennemgang af årsregnskaber m.v. og til brug for gennemførelse af tilsyn, kvalitetssikring og -kontrol og udarbejdelse af statistik, jf. lovens § 7, stk. 6.
 18) Godkender uddannelsesinstitutionens vedtægt, jf. lovens § 8, stk. 2.
 19) Kan fastsætte regler om, uddannelsesinstitutionernes vedtægter, herunder om, at vedtægterne skal indeholde bestemmelser om studenterrepræsentanter i bestyrelsen, om ret til indstilling af bestyrelsesmedlemmer og om disses udpegningsperiode og genudpegningsmuligheder, jf. lovens § 8, stk. 3.
 20) Kan fastsætte nærmere regler om opgørelsen af formuen efter lovens § 8 a, stk. 1 og 2, jf. lovens § 8 a, stk. 3.
 21) Godkender bestyrelsens forretningsorden, jf. lovens § 9, stk. 4, 2. pkt.
 22) Modtager meddelelse om bestyrelsens sammensætning og ændringer heri, jf. lovens § 9 a, stk. 1, 3. pkt.
 23) Kan godkende, at uddannelsesinstitutioner, der er omfattet af reglerne i lovens kapitel 3, kan deltage i interessentskaber med andre uddannelsesinstitutioner og kan for samarbejdet fastsætte vilkår, der sikrer opfyldelsen af bestemmelserne i loven, jf. lovens § 9 j, stk. 1.
 24) Kan godkende, at en uddannelsesinstitution lader en anden uddannelsesinstitution forestå dele af undervisningen som udlagt undervisning og kan fastsætte nærmere regler herom, jf. lovens § 9 j, stk. 2.
 25) Kan fastsætte regler om uddannelsesinstitutioners samarbejde med andre institutioner, herunder med uddannelsesinstitutioner, der er omfattet af reglerne i lovens kapitel 3, jf. lovens § 9 j, stk. 3.
 26) Kan pålægge institutionens bestyrelse inden for en nærmere angiven frist at udpege en anden revisor, institutionsrevisor ikke på tilfredsstillende måde opfylder kravene til revision i henhold til god offentlig revisionsskik, eller i øvrigt tilsidesætter sine pligter som institutionsrevisor, jf. lovens § 10, stk. 5.
 27) Kan fastsætte regler for regnskabsaflæggelsen i overensstemmelse med de til enhver tid gældende statslige regnskabsregler, jf. lovens § 10, stk. 6.
 28) Under iagttagelse af bindende internationale bestemmelser kan fastsætte regler om adgang til at blive optaget på de i lovens § 2 nævnte uddannelser, om uddannelsernes tilrettelæggelse, indhold og omfang, herunder undervisningsfaciliteter og undervisningsudstyr, samt de fagområder, der skal undervises i, om de enkelte uddannelsers varighed og struktur, herunder fordelingen mellem praktisk og teoretisk uddannelse, og om eksamens- og prøveordninger, herunder beskikkelse af censorer, samt vilkårene for, at den enkelte uddannelse kan anses for gennemført med tilfredsstillende resultat, jf. lovens § 12, stk. 1.
 29) Kan fastsætte regler, hvorefter studerende med særlige uddannelses- eller beskæftigelsesmæssige forudsætninger fritages for dele af uddannelsen, og kan fastsætte særlige regler om uddannelsernes varighed og struktur for denne gruppe, jf. lovens § 12, stk. 2.
 30) Kan fastsætte regler om kvalifikationskrav for undervisere ved de uddannelser, kurser m.v., der er omfattet af loven, jf. lovens § 13, stk. 1.
 31) Kan godkende eller oprette særlige kurser for uddannelse af undervisere, jf. lovens § 13, stk. 2.
 32) Fører tilsyn med undervisningen på de i lovens § 4, stk. 1, nævnte uddannelsesinstitutioner m.v., jf. lovens § 14, stk. 1.
 33) Kan fastsætte regler om kvalitetssikring, kvalitetsdokumentation og kvalitetskontrol af uddannelserne under denne lov, herunder regler om kvalifikationer for de personer, der udfører kvalitetskontrol, jf. lovens § 14, stk. 2.
 34) Kan fastsætte regler om uddannelsesmæssige forhold i praktikvirksomheder og om godkendelse og formidling af praktikpladser, jf. lovens § 15.
 35) Kan fastsætte regler om understøttelse fra staten til studerende på uddannelsesinstitutioner, kurser m.v., der omfattes af loven, jf. lovens § 16, stk. 1.
 36) Kan fastsætte regler om, at det er en betingelse for optagelse på en eller flere af de i loven omhandlede uddannelser, at der mellem den studerende og et rederi eller anden virksomhed er indgået en uddannelsesaftale, som skal omfatte alle uddannelsens praktikperioder og skoleophold, jf. lovens § 16, stk. 2.
 37) Kan fastsætte regler om uddannelsesaftalernes indhold, jf. lovens § 16, stk. 3.
 38) Kan fastsætte regler om hel eller delvis refusion af rederiers løn-, kost- og rejseudgifter i forbindelse med beskæftigelse af personer, der gennemfører en uddannelse, som omfattes af loven, jf. lovens § 17.
 39) Kan fastsætte regler om studerendes undervisningsmiljø, jf. lovens § 19.
 40) Kan fastsætte regler om betaling for skoleophold, ophold på skoleskibe m.v., jf. lovens § 20.
 41) Kan fastsætte regler om forsøgsundervisning samt efter- og videreuddannelseskurser for søfarts- og fiskeriområdet, jf. lovens § 23, stk. 1.
 42) Kan opkræve betaling for godkendelse, kvalitetssikring og kvalitetskontrol af uddannelsesinstitutioner og kurser samt for censorvirksomhed, jf. lovens § 23, stk. 2.
 43) Kan fastsætte regler om betaling for deltagelse i de i lovens § 2, stk. 2, nævnte kurser, herunder for aflæggelse af eksamen, jf. lovens § 23, stk. 3.
 44) Kan fastsætte regler om, at indberetninger og andre meddelelser, som skal afgives efter loven, skal indberettes digitalt, og at kommunikation mellem styrelsen og virksomheden i forbindelse hermed skal foregå digitalt, kan herunder fastsætte regler om overgang til digital indberetning og om anvendelse af bestemte it-systemer, særlige digitale formater og digital signatur og kan endvidere fastsætte regler om, at en virksomhed kan undtages fra digital indberetning og digital kommunikation, når ganske særlige omstændigheder taler for det, jf. lovens § 23 a, stk. 1.
 45) Kan fastsætte regler om udstedelse af visse typer af dokumenter uden underskrift eller med maskinelt gengivet underskrift eller på tilsvarende måde og kan herunder fastsætte, at afgørelser, der udelukkende er truffet på grundlag af elektronisk databehandling, kan udstedes alene med angivelse af Ministeriet for Forskning, Innovation og Videregående Uddannelser eller en statslig myndighed under ministeriet som afsender, jf. lovens § 23 a, stk. 2.
 46) Kan indhente de nødvendige oplysninger fra uddannelsesinstitutionerne om uddannelserne, de studerende, personalet, økonomi og udstyr m.v. til brug for gennemførelse af tilsyn, kvalitetssikring og udarbejdelse af statistik, jf. lovens § 23 b.
 47) Kan fastsætte regler om klageadgangen, herunder at afgørelser ikke kan indbringes for højere administrativ myndighed, jf. lovens § 24.
 § 2. Følgende beføjelser i lov om Det Informationsvidenskabelige Akademi delegeres fra ministeren for forskning, innovation og videregående uddannelser til Styrelsen for Videregående Uddannelser og Uddannelsesstøtte, sådan at styrelsen:
 1) Fastsætter regler om uddannelsernes indhold og varighed, om eksaminer og prøver, herunder bedømmelse, om adgang til uddannelserne, om ansættelse af lærere og videnskabelige medarbejdere og om klager til institutionen fra studerende i forbindelse med eksaminer og prøver samt procedurer for behandling heraf, jf. lovens § 3, stk. 1.
 2) Kan fastsætte regler om erhvervelse af ph.d.-graden og doktorgraden, jf. lovens § 3, stk. 2.
 3) Fastsætter nærmere regler om styrelse af akademiet, jf. lovens § 4, stk. 1.
 4) Kan bestemme, at akademiet opkræver betaling for deltagelse i undervisning og eksamen ved akademiets efter- og videreuddannelse, åben uddannelse, uddannelse af visse udenlandske studerende og uddannelse af ph.d.-studerende, hvis uddannelse finansieres af eksterne midler, jf. lovens § 5, stk. 2.
 5) Kan godkende, at akademiet indgår aftaler af ikkekommerciel karakter med selvejende institutioner og organisationer, der har tilknytning til akademiet, og hvis hovedformål er knyttet til akademiets formål, jf. lovens § 6.
 6) Træffer afgørelse i klager over retlige spørgsmål ved akademiets afgørelser, jf. lovens § 7, stk. 1.
 7) Fastsætter nærmere regler om adgangen til at klage, herunder at afgørelser med undtagelse af klager over retlige spørgsmål ved afgørelser om en studerendes retsstilling ikke skal kunne indbringes for styrelsen, jf. lovens § 7, stk. 2.
 8) Kan fastsætte særlige regler for akademiet eller dele heraf, der varetager særlige opgaver, herunder akademiets bibliotek, eller hvor særlige forhold tilsiger det, herunder samarbejde med andre institutioner, jf. lovens § 8, stk. 2.
 § 3. 1) Følgende beføjelser i lov om videregående kunstneriske uddannelsesinstitutioner delegeres fra ministeren for forskning, innovation og videregående uddannelser til Styrelsen for Videregående Uddannelser og Uddannelsesstøtte, sådan at styrelsen:
 1) Fastsætter regler om uddannelsernes indhold og varighed, om eksaminer og prøver, herunder bedømmelse, om adgang til uddannelserne, om ansættelse af lærere og videnskabelige medarbejdere, om erhvervelse af doktorgrader og om klager til institutionen fra studerende i forbindelse med eksaminer og prøver samt procedurer til behandling heraf, jf. lovens § 10, stk. 1.
 2) Fastsætter nærmere regler om styrelse af institutionerne, jf. lovens § 11, stk. 1.
 3) Kan fastsætte regler om erhvervelse af ph.d.-graden på institutioner, der driver forskning på et højt videnskabeligt niveau, jf. lovens § 12.
 4) Kan bestemme, at en institution, der giver efter- og videreuddannelse, åben uddannelse, uddannelse af visse udenlandske studerende og uddannelse af ph.d.-studerende, hvis uddannelse finansieres af eksterne midler, kan opkræve betaling for deltagelse i undervisning og eksamen, jf. lovens § 13, stk. 2.
 5) Fastsætter regler om opkrævning og regulering af gebyr efter lovens § 13, stk. 4, jf. lovens § 13, stk. 5.
 6) Kan godkende, at institutionerne indgår aftaler af ikkekommerciel karakter med selvejende institutioner og organisationer, der har tilknytning til institutionerne, og hvis hovedformål er knyttet til institutionens formål, jf. lovens § 14.
 7) Træffer afgørelse i klager over retlige spørgsmål ved en institutions afgørelser, jf. lovens § 15, stk. 1.
 8) Fastsætter nærmere regler om adgangen til at klage, herunder at afgørelser med undtagelse af klager over retlige spørgsmål ved afgørelser om en studerendes retsstilling ikke skal kunne indbringes for styrelsen, jf. lovens § 15, stk. 2.
 9) Kan fastsætte særlige regler for institutioner eller dele heraf, der varetager særlige opgaver, eller hvor særlige forhold tilsiger det, jf. lovens § 16, stk. 2.
 10) Kan fastsætte nærmere regler om vilkår for statstilskud, herunder antallet af studerende, samt regler om budgetter, regnskaber, kontrol og tilsyn m.v. for institutionen, jf. lovens § 16 c, stk. 1.
 11) Godkender institutionens vedtægt, jf. lovens § 16 d.
 § 4. Følgende beføjelser i lov om erhvervsakademiuddannelser og professionsbacheloruddannelser delegeres fra ministeren for forskning, innovation og videregående uddannelser til Styrelsen for Videregående Uddannelser og Uddannelsesstøtte, sådan at styrelsen:
 1) Kan fastsætte regler om de aftaler, som institutionen kan indgå efter lovens § 9, stk. 1, jf. lovens § 9, stk. 2.
 2) Kan tilrettelægge den enkelte uddannelse således, at dele af uddannelsen skal gennemføres ved en eller flere anerkendte udenlandske institutioner, jf. lovens § 10.
 3) Fastsætter regler om krav til indholdet af og dokumentation til ansøgninger om godkendelse efter lovens §§ 11-13 og regler om procedure for behandling af sådanne ansøgninger, jf. lovens § 14, stk. 3.
 4) Fastsætter regler om Akkrediteringsrådets varetagelse af opgaver efter loven, jf. lovens § 15, stk. 7.
 5) Fastsætter en plan for løbende akkreditering af godkendte udbud af uddannelser, jf. lovens § 16, stk. 1.
 6) Kan pålægge en institution at optage studerende, der ikke kan færdiggøre deres uddannelse som følge af, at den institution, som de studerende er optaget på, ophører eller er ophørt med at udbyde den pågældende uddannelse, jf. lovens § 16, stk. 5, 1. pkt.
 7) Fastsætter regler om uddannelserne, herunder om praktik, om kvalitetssikring og kvalitetsudvikling, om studieordninger, om adgang, indskrivning, orlov, prøver og eksamen, bedømmelse og censorer, om anvendelse af det fælleseuropæiske pointsystem (ECTS) og om studerendes pligt til at deltage i uddannelsesforløbet, jf. lovens § 22, stk. 1.
 8) Kan fastsætte regler om lærerkvalifikationer og om uddannelsesinstitutionernes pligt til at tilvejebringe praktikpladser, jf. lovens § 22, stk. 2.
 9) Kan fastsætte regler om merit, jf. lovens § 23, stk. 3.
 10) Kan fastsætte nærmere regler om fastholdelsesarbejdet, jf. § 24, stk. 3.
 11) Kan fastsætte antallet af studiepladser for uddannelser omfattet af loven, jf. lovens § 25.
 12) Kan fastsætte regler om tilvejebringelse og fordeling af praktikpladser for den enkelte uddannelse, jf. lovens § 26, stk. 2, 1. pkt.
 13) Kan fravige lovens bestemmelser som led i uddannelsesforsøg, jf. lovens § 27.
 14) Træffer afgørelser i klager over afgørelser, som institutionen træffer efter loven eller efter regler fastsat i medfør af loven, når klagen vedrører retlige spørgsmål, jf. lovens § 28.
 15) Kan fastsætte regler om klageadgang og kan herunder bestemme, at klager kan indbringes for en særlig klageinstans, der kan træffe den endelige administrative afgørelse, samt at omprøve og ombedømmelse i forbindelse med klager over forhold ved prøver kan resultere i en lavere karakter, jf. lovens § 30.
 16) Fører tilsyn med uddannelser efter denne lov og vejleder institutionerne om reglerne for den enkelte uddannelse og kan indhente de nødvendige oplysninger om uddannelser, undervisning, studerende, lærere og institutionernes drift i øvrigt til brug for dette tilsyn, jf. lovens § 31.
 17) Fastsætter regler om tilskud efter lovens 32, stk. 1, herunder om forskudsvis udbetaling og opgørelse af antal årsstuderende, jf. lovens § 32, stk. 2.
 18) Fastsætter regler om kompensationen efter lovens § 34, stk. 2 og kan herunder beslutte, at der skal etableres en acontoordning for momskompensationen til institutionerne, jf. lovens § 34, stk. 3.
 19) Fastsætter regler om betingelser for og beregning af færdiggørelsestaxameter, jf. lovens § 36, 3. pkt.
 20) Kan fastsætte særlige tilskudsregler for uddannelser med lille tilgang, hvis det ud fra geografiske eller erhvervsmæssige hensyn er vigtigt at bevare uddannelsen, jf. lovens § 37, stk. 1.
 21) Kan i særlige tilfælde godkende, at udgifterne ved udbud af en erhvervsakademiuddannelse helt eller delvis afholdes af andre offentlige eller private midler, herunder ved deltagerbetaling, og kan fastsætte regler herom, jf. lovens § 38.
 § 5. Følgende beføjelser i lov om friplads og stipendium til visse udenlandske studerende ved erhvervsakademiuddannelser og professionsbacheloruddannelser delegeres fra ministeren for forskning, innovation og videregående uddannelser til Styrelsen for Videregående Uddannelser og Uddannelsesstøtte, sådan at styrelsen:
 1) Kan fastsætte regler om, til hvilke uddannelser der kan tildeles friplads og stipendium efter lovens § 1, stk. 1, jf. lovens § 1, stk. 5.
 2) Fastsætter nærmere regler om administration af ordningen, herunder om fordeling af midler til fripladser og stipendier mellem erhvervsakademier, professionshøjskoler, ingeniørhøjskoler og medie- og journalisthøjskolen, om ansøgning om samt tildeling og udmåling af friplads og stipendium, om tilbagekaldelse af tilsagn om friplads og stipendium, om tilbagebetaling af for meget udbetalt stipendium, forfaldstid, forrentning og inddrivelse m.v., om institutionernes afrapportering til styrelsen om tildelte fripladser og stipendier og om institutionernes tilbagebetaling til styrelsen af uforbrugte midler, jf. lovens § 2, stk. 1.
 3) Træffer afgørelse i klager over retlige spørgsmål ved afgørelser, som uddannelsesinstitutionerne træffer efter loven eller efter regler fastsat i medfør af loven, jf. lovens § 3.
 § 6. Følgende beføjelser i lov om medie- og journalisthøjskolen delegeres fra ministeren for forskning, innovation og videregående uddannelser til Styrelsen for Videregående Uddannelser og Uddannelsesstøtte, sådan at styrelsen:
 1) Kan bestemme, at højskolen for en eller flere af de nævnte uddannelser kun skal dække behovet i nærmere bestemte dele af landet, jf. lovens § 4, stk. 2.
 2) Kan fastsætte regler om de forhold, der er nævnt i lovens § 8, stk. 1, jf. lovens § 8, stk. 2.
 3) Fastsætter regler om udbud i udlandet, herunder om gebyr for behandling af ansøgning om godkendelse af udbud, deltagerbetaling og gennemførelse af udbuddet gennem et selskab med begrænset hæftelse og om, at studerende på udbud i udlandet ikke indgår i institutionens tilskudsgrundlag, jf. lovens 9 a, stk. 3, 1. pkt.
 4) Godkender højskolens vedtægt, jf. lovens § 10, stk. 2.
 5) Kan fastsætte regler om, at lovens § 11, stk. 4, ikke finder anvendelse ved lejeforhold af uvæsentligt omfang, jf. lovens § 11, stk. 5, 2. pkt.
 6) Kan yde tilskud til andre opgaver, der varetages af højskolen, herunder udviklings- og forskningsopgaver, videncenterfunktioner og samarbejde med forskningsinstitutioner, jf. lovens § 22, stk. 2.
 7) Kan pålægge højskolen mod betaling at stille eventuel ledig lokalekapacitet til rådighed for andre statsfinansierede uddannelsesinstitutioner, jf. lovens § 23.
 8) Efter drøftelse med Finansministeriet kan pålægge højskolen for en periode at udskyde igangsættelse af planlagte byggerier af en vis størrelse under hensyn til landsdækkende eller regional konjunkturregulering af bygge- og anlægsvirksomhed, jf. lovens 24.
 9) Fastsætter regler om kompensationen efter lovens § 25, stk. 2 og kan herunder beslutte, at der skal etableres en acontoordning for momskompensationen til højskolen, jf. lovens § 25, stk. 3.
 10) Fastsætter regler om aktivitetsindberetninger, opgørelsen af antal studenterårsværk, årselever og dimittender og kan fastlægge minimums- og maksimumsrammer for tilgangen til uddannelserne, jf. lovens § 27.
 11) Kan fastsætte regler om vilkår og betingelser for tilskud og lån, jf. lovens § 28, stk. 1, 1. pkt.
 12) Fastsætter efter forhandling med Finansministeriet regler om højskolens budget- og bevillingssystem og om udbetaling af tilskud, herunder forskudsvis udbetaling, til højskolen, jf. lovens § 28, stk. 1, 2. pkt.
 13) Fastsætter regler om tilbagebetaling og kontrol af udbetalte tilskud, jf. lovens § 28, stk. 1, 3. pkt.
 14) Kan ved ydelse af tilskud til højskolen stille vilkår, der fremmer formålet i lov om en aktiv beskæftigelsesindsats (sociale klausuler), jf. lovens § 28, stk. 2.
 15) Kan fastsætte regler om huslejeaftaler, herunder i særlige tilfælde bestemme, at huslejeaftaler skal indgås på andre vilkår end dem, der er nævnt i lovens § 29, stk. 1, jf. lovens § 29, stk. 2.
 16) Midlertidigt kan tilbageholde tilskud, lade tilskud bortfalde helt eller delvis eller kræve tilskud tilbagebetalt helt eller delvis, hvis højskolen ikke følger bestemmelserne i loven eller de regler eller aftaler, jf. lovens § 30, der er fastsat eller indgået i henhold til loven, eller påbud, jf. lovens § 31, stk. 1, 1. pkt.
 17) Kan tilbageholde tilskud til højskolen eller lade tilskud bortfalde, hvis der er indgivet konkursbegæring mod højskolen, hvis højskolen standser sine betalinger, eller når der i øvrigt er fare for, at højskolens virksomhed må indstilles, jf. lovens § 31, stk. 1, 2. pkt.
 18) Kan kræve tilskud tilbagebetalt, hvis grundlaget for tilskudsberegningen eller tilskudsberegningen i øvrigt har været fejlagtig, jf. lovens § 31, stk. 2, 1. pkt.
 19) Sammen med rigsrevisor i henhold til § 9 i lov om revisionen af statens regnskaber m.m. kan aftale, at revisionsopgaver varetages i et nærmere fastlagt samarbejde mellem rigsrevisor og den i lovens § 32, stk. 2, nævnte interne revisor, jf. lovens § 32, stk. 3, 1. pkt.
 20) Fastsætter regler om indholdet af årsrapporten og om højskolens regnskabsføring, jf. lovens § 32, stk. 4.
 21) Kan pålægge bestyrelsen inden for en nærmere angivet frist at udpege en anden revisor, hvis revisor ikke på tilfredsstillende måde kravene til revision efter loven eller regler fastsat i medfør heraf, eller i øvrigt tilsidesætter sine pligter som revisor, jf. lovens § 32, stk. 5.
 22) Fastsætter regler om revisors kontrol af højskolens oplysninger til brug ved beregning af statstilskud, jf. lovens § 32, stk. 6.
 23) Kan fastsætte regler om, hvornår lejeforhold efter lovens § 33, stk. 1, 2. pkt., er af uvæsentligt omfang, jf. lovens § 33, stk. 2.
 24) Kan fastsætte regler om opgørelsen af formuen efter lovens § 35, stk. 1-3, jf. lovens § 35, stk. 4.
 25) Fører tilsyn med højskolen og kan indhente de nødvendige oplysninger til dette brug, jf. lovens 36, stk. 1.
 26) Kan udstede påbud til højskolen om at ændre den pågældende virksomhed, jf. lovens § 14, stk. 2 og 3, og § 31, hvis styrelsen finder, at højskolens virksomhed ikke er i overensstemmelse med denne lov, de regler eller aftaler, der er fastsat eller indgået i henhold til loven, jf. lovens § 36, stk. 2.
 27) Snarest skal iværksætte foranstaltninger til genoprettelse af en lovlig og forsvarlig forvaltning, hvis det af revisors beretning eller på anden måde fremgår, at der foreligger lovovertrædelser eller andre uacceptable forhold i forbindelse med forvaltningen af højskolens midler, jf. lovens § 37.
 28) Kan fastsætte regler om kvalitetssikring af højskolen, herunder om kvalitetssikringssystemer, jf. lovens § 38.
 29) Kan indhente alle nødvendige oplysninger fra højskolen om uddannelserne, de studerende, medarbejderne, udstyr, huslejeaftaler, aftaler om ejendomskøb og andre aftaler og om højskolens drift i øvrigt til brug for fastlæggelse af tilskud, gennemgang af årsrapport, gennemførelse af tilsyn og udarbejdelse af statistik og kan bestemme, at sådanne oplysninger skal leveres i elektronisk form, og kan herunder fastsætte, i hvilket format leveringen skal ske og kan fastsætte regler herom, jf. lovens § 39, stk. 1.
 30) Kan bestemme, at højskolen skal anvende fælles administrative systemer, som nævnt i lovens § 39, stk. 1, og kan fastsætte regler om sådanne systemer, jf. lovens § 39, stk. 2.
 31) Kan fastsætte regler om elektronisk kommunikation mellem højskolen og styrelsen, mellem højskolen og andre offentlige myndigheder og uddannelsesinstitutioner omfattet af Ministeriet for Forskning, Innovation og Videregående Uddannelsers lovgivning, samt mellem højskolen og brugerne heraf, herunder om anvendelse af digital signatur, jf. lovens § 40, stk. 1.
 32) Kan fastsætte regler om, at højskolen sikrer, at også andre informationer om højskolen på en let tilgængelig måde er oplyst på højskolens hjemmeside på internettet, jf. lovens § 40, stk. 2.
 33) Kan fastsætte regler om højskolens adgang til at fastsætte retningslinjer om de studerendes adfærd og om højskolens adgang til at gennemføre disciplinære foranstaltninger over for de studerende, som ikke overholder de retningslinjer, som højskolen fastsætter, jf. lovens § 41.
 34) Kan fastsætte regler om, at klager over højskolens afgørelser kan indbringes for styrelsen, herunder om klagefrist eller om, at visse afgørelser ikke kan indbringes for styrelsen, jf. lovens § 42, stk. 1.
 35) Træffer afgørelse i klager over retlige spørgsmål vedrørende afgørelser om en studerendes retsstilling, jf. lovens § 42, stk. 2.
 § 7. Følgende beføjelser i lov om erhvervsakademier for videregående uddannelser delegeres fra ministeren for forskning, innovation og videregående uddannelser til Styrelsen for Videregående Uddannelser og Uddannelsesstøtte, sådan at styrelsen:
 1) Kan fastsætte regler om indholdet af aftaler om udlægning af undervisning, herunder om erhvervsakademiets ydelse af tilskud til sådan undervisning, jf. lovens § 3, stk. 2.
 2) Fastsætter erhvervsakademiets geografiske dækningsområde, jf. lovens § 4, stk. 1, 1. pkt.
 3) Kan bestemme, hvilke forhold erhvervsakademier skal træffe beslutning om i fællesskab, hvis to eller flere erhvervsakademier helt eller delvis har et fælles geografisk dækningsområde og i fællesskab skal dække behovet for de nævnte uddannelser i området, jf. lovens § 4, stk. 1, 2. og 3. pkt.
 4) Kan bestemme, at flere erhvervsakademier skal dække regionens eller et geografisk områdes behov for en eller flere af de nævnte uddannelser, eller at erhvervsakademiet skal dække behovet i hele landet eller nærmere bestemte dele heraf for en eller flere af de nævnte uddannelser, jf. lovens § 4, stk. 2.
 5) Kan bestemme, at flere erhvervsakademier sammen i partnerskab med en eller flere professionshøjskoler kan have til opgave at dække behovet for en eller flere af de nævnte uddannelser i en region eller et geografisk område, eller at erhvervsakademiet i et partnerskab som det nævnte kan have til opgave at dække behovet i hele landet eller nærmere bestemte dele heraf for en eller flere af de i lovens § 6, stk. 1, nævnte uddannelser, jf. lovens § 6, stk. 2.
 6) Fastsætter regler om aftaler om partnerskab mellem erhvervsakademier og professionshøjskoler, herunder om samarbejde med andre uddannelsesinstitutioner, jf. lovens § 6, stk. 5.
 7) Kan fastsætte regler om de forhold, der er nævnt i lovens § 9, stk. 1, jf. lovens § 9, stk. 2.
 8) Når forhold ved udbud i udlandet nødvendiggør det, kan beslutte at fravige bestemmelser i loven og regler fastsat i medfør heraf, jf. lovens § 10 a, stk. 2.
 9) Fastsætter regler om udbud i udlandet, herunder om gebyr for behandling af ansøgning om godkendelse af udbud, deltagerbetaling og gennemførelse af udbuddet gennem et selskab med begrænset hæftelse og om, at studerende på udbud i udlandet ikke indgår i institutionens tilskudsgrundlag og kan ved regelfastsættelsen fravige bestemmelser i loven, jf. lovens § 10 a, stk. 3.
 10) Godkender erhvervsakademiets vedtægt, jf. lovens § 11, stk. 1.
 11) Fastsætter regler om kravene til indholdet af erhvervsakademiernes vedtægter, jf. lovens § 11, stk. 2.
 12) Kan fastsætte regler om, at lovens § 14, stk. 6, ikke finder anvendelse ved lejeforhold af uvæsentligt omfang, jf. lovens § 14, stk. 8, 2. pkt.
 13) Kan pålægge et erhvervsakademi mod betaling at stille eventuel ledig lokalekapacitet til rådighed for andre statsfinansierede uddannelsesinstitutioner, jf. lovens § 25.
 14) Efter drøftelse med Finansministeriet kan pålægge et erhvervsakademi for en periode at udskyde igangsættelse af planlagte byggerier af en vis størrelse under hensyn til landsdækkende eller regional konjunkturregulering af bygge- og anlægsvirksomheden, jf. lovens § 26.
 15) Fastsætter regler om kompensationen efter lovens § 27, stk. 2, og kan herunder beslutte, at der skal etableres en acontoordning for momskompensationen til erhvervsakademierne, jf. lovens § 27, stk. 3.
 16) Fastsætter regler om aktivitetsindberetninger, opgørelsen af antal studenterårsværk, årselever og dimittender og kan fastlægge minimums- og maksimumsrammer for tilgangen til uddannelserne, jf. lovens § 29.
 17) Kan fastsætte regler om vilkår og betingelser for tilskud og lån, jf. lovens § 30, stk. 1, 1. pkt.
 18) Efter forhandling med Finansministeriet fastsætter regler om erhvervsakademiernes budget- og bevillingssystem og om udbetaling af tilskud, herunder forskudsvis udbetaling, til erhvervsakademierne, jf. lovens § 30, stk. 1, 2. pkt.
 19) Fastsætter regler om tilbagebetaling og kontrol af udbetalte tilskud, jf. lovens § 30, stk. 1, 3. pkt.
 20) Ved ydelse af tilskud til erhvervsakademier kan stille vilkår, der fremmer formålet i lov om en aktiv beskæftigelsesindsats (sociale klausuler) og kan fastsætte regler herom, jf. lovens § 30, stk. 2.
 21) Kan fastsætte regler om huslejeaftaler, herunder i særlige tilfælde bestemme, at huslejeaftaler skal indgås på andre vilkår end dem, der er nævnt i lovens § 31, stk. 1, jf. lovens § 31, stk. 2.
 22) Midlertidigt kan tilbageholde tilskud, lade tilskud bortfalde helt eller delvis eller kræve tilskud tilbagebetalt helt eller delvis for erhvervsakademier, der ikke følger bestemmelserne i loven eller de regler eller aftaler, jf. lovens § 32, der er fastsat eller indgået i henhold til loven eller påbud, jf. lovens § 33, stk. 1.
 23) Kan tilbageholde tilskud til et erhvervsakademi eller lade tilskud bortfalde for erhvervsakademiet, hvis der er indgivet konkursbegæring mod erhvervsakademiet, hvis erhvervsakademiet standser sine betalinger, eller når der i øvrigt er fare for, at erhvervsakademiets virksomhed må indstilles, jf. lovens § 33, stk. 2.
 24) Kan kræve tilskud tilbagebetalt, hvis grundlaget for tilskudsberegningen eller tilskudsberegningen i øvrigt har været fejlagtig, jf. lovens § 33, stk. 3.
 25) Sammen med rigsrevisor i henhold til § 9 i lov om revisionen af statens regnskaber m.m. kan aftale, at revisionsopgaver varetages i et nærmere fastlagt samarbejde mellem rigsrevisor og den i lovens § 34, stk. 2, nævnte interne revisor, jf. lovens § 34, stk. 3, 1. pkt.
 26) Fastsætter regler om indholdet af årsrapporten og om erhvervsakademiets regnskabsføring, jf. lovens § 34, stk. 4.
 27) Kan pålægge bestyrelsen inden for en nærmere angiven frist at udpege en anden revisor, hvis den interne revisor ikke på tilfredsstillende måde opfylder kravene til revision i henhold til loven eller regler fastsat i medfør heraf, eller hvis revisor i øvrigt tilsidesætter sine pligter som revisor, jf. lovens § 34, stk. 5.
 28) Fastsætter regler om revisors kontrol af erhvervsakademiets oplysninger til brug ved beregning af statstilskud, jf. lovens § 34, stk. 6.
 29) Kan fastsætte regler om, hvornår lejeforhold efter lovens § 35, stk. 2, 1. pkt., er af uvæsentligt omfang, jf. lovens § 35, stk. 2, 2. pkt.
 30) Efter indstilling fra bestyrelserne kan tillade sammenlægning af to eller flere erhvervsakademier, jf. lovens § 36, stk. 1, 1. pkt.
 31) Efter indstilling fra bestyrelserne kan tillade, at et erhvervsakademi ved spaltning overdrager dele af sine aktiviteter med tilhørende aktiver og passiver til et andet erhvervsakademi, jf. lovens § 36, stk. 2.
 32) Efter indstilling fra bestyrelserne kan tillade, at en institution for erhvervsrettet uddannelse ved spaltning overdrager aktiviteter, aktiver og passiver vedrørende en eller flere erhvervsakademiuddannelser og efter- og videreuddannelser med tilhørende videncenterfunktion som helhed eller en del heraf til et erhvervsakademi, jf. lovens § 36, stk. 3.
 33) Efter indstilling fra bestyrelserne kan tillade oprettelse af et nyt erhvervsakademi ved sammenlægning af en institution for erhvervsrettet uddannelse med et erhvervsakademi, hvis den væsentligste aktivitet for institutionen for erhvervsrettet uddannelse er videregående uddannelser og kan i den forbindelse efter ansøgning godkende fravigelse af lovens § 14, stk. 3, samt fastsætte vilkår for godkendelse af fravigelsen, jf. lovens § 36, stk. 4.
 34) Kan fastsætte regler om sammenlægninger og spaltninger efter lovens § 36, stk. 1-4, herunder om indhold af aftaler om sammenlægning eller spaltning, jf. lovens § 36, stk. 7.
 35) Kan fastsætte regler, hvorefter kapitel 15 i selskabsloven med de fornødne tilpasninger finder anvendelse på sammenlægning og spaltning, jf. lovens § 36, stk. 8.
 36) Kan tillade, at en anden offentlig eller privat institution med et udbud svarende til erhvervsakademiets udbud indgår i en sammenlægning efter lovens § 36 med et erhvervsakademi, jf. lovens § 37.
 37) Efter høring af erhvervsakademiets bestyrelse kan beslutte at nedlægge et erhvervsakademi, hvis styrelsen skønner, at erhvervsakademiet efter en samlet vurdering ikke lever op til betingelserne efter loven, eller at der ikke længere er behov for erhvervsakademiet, jf. lovens § 38.
 38) Kan fastsætte regler om opgørelsen af erhvervsakademiets formue efter lovens § 39, stk. 1-3, jf. lovens § 39, stk. 4.
 39) Fører tilsyn med erhvervsakademierne og kan indhente de nødvendige oplysninger til dette brug, jf. lovens § 41, stk. 1.
 40) Kan udstede påbud til et erhvervsakademi om at ændre den pågældende virksomhed, hvis styrelsen finder, at erhvervsakademiets virksomhed ikke er i overensstemmelse med loven eller de regler eller aftaler, der er fastsat eller indgået i henhold til loven, jf. lovens § 41, stk. 2.
 41) Snarest skal iværksætte foranstaltninger til genoprettelse af en lovlig og forsvarlig forvaltning, hvis det af revisors beretning eller på anden måde fremgår, at der foreligger lovovertrædelser eller andre uacceptable forhold i forbindelse med forvaltningen af erhvervsakademiets midler, jf. lovens § 42.
 42) Kan fastsætte regler om kvalitetssikring af erhvervsakademierne, herunder om kvalitetssikringssystemer, jf. lovens § 43.
 43) Kan indhente alle nødvendige oplysninger fra erhvervsakademierne om uddannelserne, de studerende, medarbejderne, udstyr, huslejeaftaler, aftaler om ejendomskøb og andre aftaler og om erhvervsakademiernes drift i øvrigt til brug for fastlæggelse af tilskud, gennemgang af årsrapporter, gennemførelse af tilsyn og udarbejdelse af statistik, kan bestemme, at sådanne oplysninger skal leveres i elektronisk form, herunder fastsætte, i hvilket format leveringen skal ske og kan fastsætte regler herom, jf. lovens § 44, stk. 1.
 44) Kan bestemme, at erhvervsakademierne skal anvende fælles administrative systemer og kan fastsætte regler herom, jf. lovens § 44, stk. 2.
 45) Kan fastsætte regler om elektronisk kommunikation mellem erhvervsakademierne og styrelsen, mellem erhvervsakademierne og andre offentlige myndigheder og uddannelsesinstitutioner omfattet af Ministeriet for Forskning, Innovation og Videregående Uddannelsers lovgivning samt mellem erhvervsakademierne og brugerne heraf, herunder om anvendelse af digital signatur, jf. lovens § 45, stk. 1.
 46) Kan fastsætte regler om, at erhvervsakademierne sikrer, at også andre informationer om erhvervsakademierne på en let tilgængelig måde er oplyst på erhvervsakademiernes hjemmeside på internettet, jf. lovens § 45, stk. 2.
 47) Kan fastsætte regler om erhvervsakademiets adgang til at fastsætte retningslinjer for de studerendes adfærd og for erhvervsakademiernes adgang til at gennemføre disciplinære foranstaltninger over for studerende, som ikke overholder de retningslinjer, som erhvervsakademiet fastsætter, jf. lovens § 47.
 48) Kan fastsætte regler om, at klager over erhvervsakademiets afgørelser kan indbringes for styrelsen, herunder om klagefrist eller om, at særlige afgørelser ikke kan indbringes for styrelsen, jf. lovens § 48, stk. 1.
 49) Træffer afgørelse i klager over retlige spørgsmål vedrørende afgørelser om en studerendes retsstilling, jf. lovens § 48, stk. 2.
 § 8. Følgende beføjelser i lov om professionshøjskoler for videregående uddannelser delegeres fra ministeren for forskning, innovation og videregående uddannelser til Styrelsen for Videregående Uddannelser og Uddannelsesstøtte, sådan at styrelsen:
 1) Kan fastsætte regler om indholdet af udlægning af undervisning, herunder om professionshøjskolens ydelse af tilskud til sådan undervisning, jf. lovens § 3, stk. 2, 4. pkt.
 2) Kan fastsætte regler om de forhold, der er nævnt i lovens § 8, stk. 1, jf. lovens § 8, stk. 2.
 3) Når forhold ved udbud i udlandet nødvendiggør det, kan beslutte at fravige bestemmelser i loven og regler fastsat i medfør heraf, jf. lovens § 10 a, stk. 2.
 4) Fastsætter regler om udbud i udlandet, herunder om gebyr for behandling af ansøgning om godkendelse af udbud, deltagerbetaling og gennemførelse af udbuddet gennem et selskab med begrænset hæftelse og om, at studerende på udbud i udlandet ikke indgår i institutionens tilskudsgrundlag og kan ved regelfastsættelsen fravige bestemmelser i loven, jf. lovens § 10 a, stk. 3.
 5) Godkender professionshøjskolens vedtægt, jf. lovens § 11, stk. 1.
 6) Kan fastsætte regler om professionshøjskolens vedtægter, jf. lovens § 11, stk. 2.
 7) Kan fastsætte regler om, at lovens § 14, stk. 6, ikke finder anvendelse ved lejeforhold af uvæsentligt omfang, jf. lovens § 14, stk. 7, 2. pkt.
 8) Kan pålægge en professionshøjskole mod betaling at stille eventuel ledig lokalekapacitet til rådighed for andre statsfinansierede uddannelsesinstitutioner, jf. lovens § 25, 1. pkt.
 9) Kan pålægge en professionshøjskole mod betaling at stille idrætsfaciliteter til rådighed for andre statsfinansierede uddannelsesinstitutioner, i det omfang dette kan indpasses i institutionens virksomhed, jf. lovens § 25, 2. pkt.
 10) Efter drøftelse med Finansministeriet kan pålægge en professionshøjskole for en periode at udskyde igangsættelse af planlagte byggerier af en vis størrelse under hensyn til landsdækkende eller regional konjunkturregulering af bygge- og anlægsvirksomheden, jf. lovens § 26.
 11) Fastsætter regler om kompensationen efter lovens § 27, stk. 2, og kan herunder beslutte, at der skal etableres en acontoordning for momskompensationen til professionshøjskolerne, jf. lovens § 27, stk. 3.
 12) Fastsætter regler om udbetaling af tilskud efter lovens §§ 24 og 35, herunder om aktivitetsindberetninger og udbetaling af tilskud, opgørelsen af antal studenterårsværk, årselever og dimittender, og kan fastlægge minimums- og maksimumsrammer for tilgangen til uddannelserne samt om tilbagebetaling og kontrol af udbetalte tilskud, jf. lovens § 30.
 13) Kan fastsætte regler om vilkår og betingelser for tilskud og lån, jf. lovens § 31, stk. 1, 1. pkt.
 14) Efter forhandling med Finansministeriet fastsætter regler om professionshøjskolernes budget- og bevillingssystem og om udbetaling af tilskud, herunder forskudsvis udbetaling, til professionshøjskolerne, jf. lovens § 31, stk. 1, 2. pkt.
 15) Ved ydelse af tilskud til professionshøjskoler kan stille vilkår, der fremmer formålet i lov om en aktiv beskæftigelsesindsats (sociale klausuler) og kan fastsætte regler herom, jf. lovens § 31, stk. 2.
 16) Kan fastsætte regler om huslejeaftaler, herunder i særlige tilfælde bestemme, at huslejeaftaler skal indgås på andre vilkår end dem, der er nævnt i lovens § 32, stk. 1, jf. lovens § 32, stk. 2.
 17) Midlertidigt kan tilbageholde tilskud, lade tilskud bortfalde helt eller delvis eller kræve tilskud tilbagebetalt helt eller delvis for professionshøjskoler, der ikke følger bestemmelserne i loven eller de regler eller aftaler, jf. lovens § 33, der er fastsat eller indgået i henhold til loven eller påbud, jf. lovens § 34, stk. 1.
 18) Kan tilbageholde tilskud til professionshøjskoler eller lade tilskud bortfalde for professionshøjskoler, som begæres erklæret konkurs eller standser deres betalinger, eller når der i øvrigt er fare for, at en professionshøjskoles virksomhed må indstilles, jf. lovens § 34, stk. 2.
 19) Kan kræve tilskud tilbagebetalt, hvis grundlaget for tilskudsberegningen eller tilskudsberegningen i øvrigt har været fejlagtig, jf. lovens § 34, stk. 3, 1. pkt.
 20) Sammen med rigsrevisor i henhold til § 9 i lov om revisionen af statens regnskaber m.m. kan aftale, at revisionsopgaver varetages i et nærmere fastlagt samarbejde mellem rigsrevisor og den i lovens § 36, stk. 2, nævnte interne revisor, jf. lovens § 36, stk. 3, 1. pkt.
 21) Kan pålægge bestyrelsen inden for en nærmere angiven frist at udpege en anden revisor, hvis revisor ikke på tilfredsstillende måde opfylder kravene til revision i henhold til loven eller regler fastsat i medfør heraf, eller i øvrigt tilsidesætter sine pligter som revisor, jf. lovens § 36, stk. 5.
 22) Fastsætter regler om revisors kontrol af professionshøjskolens oplysninger til brug ved beregning af statstilskud, jf. lovens § 36, stk. 6.
 23) Fastsætter regler om, hvornår lejeforhold efter lovens § 37, stk. 1, 2. pkt., er af uvæsentligt omfang, jf. lovens § 37, stk. 2.
 24) Kan fastsætte regler om opgørelsen af professionshøjskolens formue efter lovens § 41, stk. 1-3, jf. lovens § 41, stk. 4.
 25) Fører tilsyn med professionshøjskolerne og kan indhente de nødvendige oplysninger til dette brug, jf. lovens § 42, stk. 1.
 26) Kan udstede påbud til professionshøjskolen om at ændre den pågældende virksomhed, hvis styrelsen finder, at en professionshøjskoles virksomhed ikke er i overensstemmelse med loven eller de regler eller aftaler, der er fastsat eller indgået i henhold til loven, jf. lovens § 42, stk. 2.
 27) Snarest skal iværksætte foranstaltninger til genoprettelse af en lovlig og forsvarlig forvaltning, hvis det af revisors beretning eller på anden måde fremgår, at der foreligger lovovertrædelser eller andre uacceptable forhold i forbindelse med forvaltningen af professionshøjskolens midler, jf. lovens § 43.
 28) Kan fastsætte regler om kvalitetssikring af professionshøjskolerne, herunder om kvalitetssikringssystemer, jf. lovens § 44.
 29) Kan indhente alle nødvendige oplysninger fra professionshøjskolerne om uddannelserne, de studerende, medarbejderne, udstyr, huslejeaftaler, aftaler om ejendomskøb og andre aftaler og om professionshøjskolernes drift i øvrigt til brug for fastlæggelse af tilskud, gennemgang af årsregnskaber, gennemførelse af tilsyn og udarbejdelse af statistik, kan bestemme, at sådanne oplysninger skal leveres i elektronisk form, herunder fastsætte, i hvilket format leveringen skal ske og kan fastsætte regler herom, jf. lovens § 45, stk. 1.
 30) Kan bestemme, at professionshøjskolerne skal anvende fælles administrative systemer og kan fastsætte regler om sådanne systemer, jf. lovens § 45, stk. 2.
 31) Kan fastsætte regler om elektronisk kommunikation mellem professionshøjskolerne og styrelsen, mellem professionshøjskolerne og andre offentlige myndigheder og uddannelsesinstitutioner omfattet af Ministeriet for Forskning, Innovation og Videregående Uddannelsers lovgivning samt mellem professionshøjskolerne og brugerne heraf, herunder om anvendelse af digital signatur, jf. lovens § 46, stk. 1.
 32) Kan fastsætte regler om, at professionshøjskolerne skal sikre, at også andre informationer om professionshøjskolerne på en let tilgængelig måde er oplyst på professionshøjskolernes hjemmeside på internettet, jf. lovens § 46, stk. 2.
 33) Kan fastsætte regler om, at klager over professionshøjskolens afgørelser kan indbringes for styrelsen, herunder om klagefrist eller om, at særlige afgørelser ikke kan indbringes for styrelsen, jf. lovens § 48, stk. 1.
 34) Træffer afgørelse i klager over retlige spørgsmål vedrørende afgørelser om en studerendes retsstilling, jf. lovens § 48, stk. 2.
 35) Kan fastsætte regler om professionshøjskolens adgang til at fastsætte retningslinjer for de studerendes adfærd og for professionshøjskolens adgang til at gennemføre disciplinære foranstaltninger over for studerende, som ikke overholder de retningslinjer, som professionshøjskolen fastsætter, jf. lovens § 48 a.
 § 9. Følgende beføjelser i lov om uddannelsen til professionsbachelor som lærer i folkeskolen delegeres fra ministeren for forskning, innovation og videregående uddannelser til Styrelsen for Videregående Uddannelser og Uddannelsesstøtte, sådan at styrelsen:
 1) Fastsætter nærmere regler om professionsbachelorprojektet, jf. lovens § 4, stk. 2.
 2) Fastsætter nærmere regler om det tværprofessionelle elements mål, omfang og placering, jf. lovens § 5, stk. 2.
 3) Fastsætter de nærmere regler om uddannelsesinstitutionernes tilbud til de studerende af uddannelsen til svømmelærer, jf. lovens § 7, stk. 3.
 4) Fastsætter de nærmere regler om uddannelsen og de supplerende kurser, herunder om adgang til, optagelse på og gennemførelse af uddannelsen, jf. lovens § 8, stk. 2 og 3, om mål og centrale kundskabs- og færdighedsområder for de enkelte fag og kurser, jf. lovens § 7, stk. 1, om de studerendes pligt til at deltage i uddannelsen, herunder om mødepligt, om prøver og anden bedømmelse og om uddannelsesinstitutionernes studieordninger, jf. lovens § 8, stk. 1.
 5) Efter forhandling med de relevante rektorforsamlinger kan fastsætte regler om de studerendes kvalifikationer som betingelse for valg af linjefag, jf. lovens § 8, stk. 2.
 6) Kan fastsætte antallet af uddannelsespladser på institutionerne, jf. lovens § 8, stk. 3.
 7) Kan fastsætte regler om faglige suppleringskurser for at sikre niveauet i linjefagsundervisningen, om kvalitetsudvikling og -kontrol, herunder om lærerkvalifikationer og censorinstitutionen, om at uddannelse erhvervet andre steder kan erstatte dele af uddannelsen til professionsbachelor som lærer i folkeskolen og om fritagelse for dele af uddannelsen af helbredsmæssige grunde, jf. lovens § 9.
 8) I særlige tilfælde fravige kan lovens bestemmelser om uddannelsen, hvis det sker for at fremme forsøgs- og udviklingsarbejde, jf. lovens § 10.
 9) Kan indgå aftale med de kommunale organisationer om takstmæssig betaling for skolers medvirken til gennemførelse af praktik, jf. lovens § 11, stk. 3, 2. pkt.
 10) Kan fastsætte regler om klager til uddannelsesinstitutionerne fra de studerende, herunder om klagefrist, i forbindelse med eksaminer og prøver, jf. lovens § 12.
 11) Træffer afgørelser i klager over afgørelser, som en uddannelsesinstitution træffer efter loven eller efter regler fastsat i medfør af loven, jf. lovens § 13, stk. 1.
 12) Fastsætter nærmere regler om adgangen til at påklage afgørelser fra uddannelsesinstitutionerne, jf. lovens § 13, stk. 2, 1. pkt.
 13) Kan fastsætte regler om, at klager ikke kan indbringes for styrelsen eller kan indbringes for et særligt klagenævn, hvis afgørelser ikke kan indbringes for anden administrativ myndighed, jf. lovens § 13, stk. 2, 2. pkt.
 14) Kan fastsætte særlige bestemmelser, som fraviger reglerne i loven, for studerende, der er påbegyndt uddannelsen før den 1. januar 2007, jf. lovens § 14, stk. 2.
 § 10. Følgende beføjelser i lov om uddannelsen til professionsbachelor som pædagog delegeres fra ministeren for forskning, innovation og videregående uddannelser til Styrelsen for Videregående Uddannelser og Uddannelsesstøtte, sådan at styrelsen:
 1) Fastsætter nærmere regler om fagenes og de faglige elementers mål, organisering, omfang og centrale kundskabs- og færdighedsområder og kan fastsætte regler om de studerendes valg af linjefag, jf. lovens § 6, stk. 2.
 2) Fastsætter nærmere regler om specialiseringernes mål, organisering, omfang og centrale kundskabs- og færdighedsområder og kan fastsætte regler om de studerendes valg af specialisering, jf. lovens § 7, stk. 2.
 3) Fastsætter nærmere regler om det tværprofessionelle elements mål, omfang og placering, jf. lovens § 8, stk. 2.
 4) Fastsætter nærmere regler om forberedelse, gennemførelse og efterbehandling af praktik, om praktikvejledning og -bedømmelse og om uddannelsesinstitutionernes tilsyn med praktikken samt om hel eller delvis erstatning af den lønnede praktik med ulønnet praktik for studerende, der gennemfører dele af uddannelsen i udlandet, jf. lovens § 9, stk. 4.
 5) Fastsætter nærmere regler om professionsbachelorprojektets omfang og udformning m.v., jf. lovens § 10, stk. 3.
 6) Fastsætter nærmere regler om uddannelsen i øvrigt, herunder om adgang til og optagelse på uddannelsen, om institutionens studieordning, om de studerendes deltagelsespligt, herunder mødepligt i praktikuddannelsen, om prøver og beviser, om kvalitetsudvikling og -kontrol, herunder om lærerkvalifikationer og censorinstitutionen, og om klager til institutionen fra de studerende, herunder om klagefrist, jf. lovens § 11.
 7) Fastsætter regler om, at studerende med særlige uddannelses- eller beskæftigelsesmæssige forudsætninger kan fritages for dele af uddannelsen, jf. lovens § 12, stk. 1.
 8) Fastsætter nærmere regler om muligheden for særligt tilrettelagte uddannelsesforløb for studerende med særlige behov, jf. lovens § 12, stk. 2.
 9) I særlige tilfælde kan fravige loven, hvis det sker for at fremme forsøgs- og udviklingsarbejde, jf. lovens § 13.
 10) Fastsætter regler om indbringelse af og træffer afgørelse i klager vedrørende institutionens afgørelser, jf. lovens § 14, stk. 1.
 11) Kan fastsætte overgangsbestemmelser for studerende, der er begyndt på deres uddannelse før den 1. august 2007, jf. lovens § 15, stk. 2.
 § 11. Følgende beføjelser i lov om Centre for Videregående Uddannelse og andre selvejende institutioner for videregående uddannelser m.v. delegeres fra ministeren for forskning, innovation og videregående uddannelser til Styrelsen for Videregående Uddannelser og Uddannelsesstøtte, sådan at styrelsen:
 1) Kan modsætte sig nedlæggelse af en institution, såfremt der efter styrelsens skøn stadig er behov for institutionen og fastsætter vilkårene for institutionens videreførelse, jf. lovens § 4.
 2) Kan fastsætte nærmere regler om opgørelsen af institutionens formue efter lovens § 5, stk. 1 og 2, jf. lovens § 5, stk. 3.
 3) Fastsætter regler om uddannelserne og om adgang til uddannelserne, jf. lovens § 6, stk. 1.
 4) Kan fastsætte regler om kvalitetskontrol, herunder censorinstitutionen, om ansættelse af ledere og lærere og om klager til institutionen fra de studerende, herunder om klagefrist, i forbindelse med eksaminer og prøver, jf. lovens § 6, stk. 3.
 5) Kan fastsætte regler om, at lovens § 8, stk. 3, nr. 1-4, ikke finder anvendelse ved lejeforhold af uvæsentligt omfang, jf. lovens § 8, stk. 4.
 6) Kan pålægge en institution mod betaling at stille eventuel ledig lokalekapacitet til rådighed for andre statsfinansierede uddannelsesinstitutioner, der har et akut og udækket behov for undervisningslokaler, der ikke hensigtsmæssigt kan dækkes på anden måde, jf. lovens § 14, stk. 8, 1. pkt.
 7) Kan pålægge en institution mod betaling at stille idrætsfaciliteter til rådighed for andre statsfinansierede uddannelsesinstitutioner, i det omfang dette kan indpasses i institutionens virksomhed, jf. lovens § 14, stk. 8, 2. pkt.
 8) Efter drøftelse med Finansministeriet kan pålægge en institution for en periode at udskyde igangsættelse af planlagte byggerier af en vis størrelse under hensyn til landsdækkende eller regional konjunkturregulering af bygge- og anlægsvirksomheden, jf. lovens § 14, stk. 9.
 9) Fastsætter nærmere regler om kompensationen efter lovens § 14 a, stk. 2, og kan herunder beslutte, at der skal etableres en acontoordning for momskompensationen til institutionerne, jf. lovens § 14 a, stk. 3.
 10) For de tilskud, der er nævnt i lovens § 14, stk. 2 og 4, kan fastsætte regler om opgørelsen af antal årsstuderende og kan fastlægge minimums- og maksimumsrammer for den tilskudsudløsende tilgang til uddannelserne, jf. lovens § 17.
 11) Kan fastsætte nærmere regler om huslejeaftaler, herunder i særlige tilfælde bestemme, at huslejeaftaler skal indgås på andre vilkår end dem, der er nævnt i lovens § 17 a, stk. 1, jf. lovens § 17 a, stk. 2.
 12) Kan fastsætte nærmere regler om vilkår og betingelser for tilskud og lån efter lovens §§ 14-16 og fastsætter efter forhandling med Finansministeriet nærmere regler om institutionernes budget- og bevillingssystem og om udbetaling af tilskud, herunder forskudsvis udbetaling, til institutionerne, jf. lovens § 18.
 13) Kan godkende, at en institution driver kollegievirksomhed efter reglerne om indtægtsdækket virksomhed, hvis institutionen var en amtskommunal institution og drev kollegievirksomhed pr. 31. december 2006, jf. lovens § 18 a, 1. pkt.
 14) Kan fastsætte regler om, at der inden for den samlede tilskudsramme efter lovens § 14, stk. 4, ydes overgangstilskud til institutioner, hvis tilskud til kapitaludgifter pr. årsstuderende efter lovens § 14, stk. 4, er mindre end udgiften efter den tidligere gældende ordning opgjort pr. årsstuderende og kan bestemme, at overgangstilskud helt eller delvis finansieres ved nedsættelse af tilskud efter § 14, stk. 4, til øvrige institutioner, jf. lovens § 19.
 15) Efter forhandling med Finansministeriet fastsætter for ydelse af særskilt vederlag, jf. lovens § 20 a.
 16) Kan tilbageholde tilskud, lade tilskud bortfalde helt eller delvis eller kræve tilskud tilbagebetalt helt eller delvis for institutioner, der ikke følger bestemmelserne i denne lov, de regler eller aftaler, jf. lovens § 20, der er fastsat eller indgået i henhold til loven, eller påbud, jf. lovens § 29 a, jf. lovens § 21, 1. pkt.
 17) Kan tilbageholde tilskud eller lade tilskud bortfalde for institutioner, som begæres erklæret konkurs eller standser deres betalinger, eller når der i øvrigt er fare for, at en institutions virksomhed må indstilles, jf. lovens § 21, 2. pkt.
 18) Kan kræve tilskud tilbagebetalt, hvis grundlaget for tilskudsberegningen eller tilskudsberegningen i øvrigt har været fejlagtig, jf. lovens § 21, 3. pkt.
 19) Kan indhente alle oplysninger fra institutionerne om uddannelserne, de studerende, personalet, udstyret, huslejeaftaler, aftaler om ejendomskøb og andre aftaler og om institutionernes drift i øvrigt til brug for fastlæggelse af tilskud, gennemgang af årsregnskaber, gennemførelse af tilsyn og udarbejdelse af statistik, kan bestemme, at sådanne oplysninger skal leveres i elektronisk form, herunder fastsætte, i hvilket format leveringen skal ske og kan fastsætte nærmere regler herom, jf. lovens § 22, stk. 1.
 20) Kan bestemme, at institutionerne eller grupper af institutioner skal anvende fælles administrative systemer og kan fastsætte regler herom, jf. lovens § 22, stk. 2.
 21) Kan fastsætte regler om elektronisk kommunikation mellem institutionen og styrelsen, mellem institutionen og andre offentlige myndigheder og uddannelsesinstitutioner omfattet af Ministeriet for Forskning, Innovation og Videregående Uddannelsers lovgivning samt mellem institutionen og brugerne af institutionen, herunder om anvendelse af digital signatur, jf. lovens § 22 a.
 22) Ved ydelse af tilskud til Centre for Videregående Uddannelse og andre selvejende institutioner for videregående uddannelser kan stille vilkår, der fremmer formålet i lov om en aktiv beskæftigelsesindsats (sociale klausuler) og kan fastsætte nærmere regler herom, jf. lovens § 22 b.
 23) Efter forhandling med Klima-, Energi- og Bygningsministeriet kan fastsætte nærmere regler om institutionernes byggevirksomhed, såfremt institutionen i medfør af lovens § 14, stk. 4, modtager tilskud til kapitaludgifter pr. årsstuderende, jf. lovens § 23, stk. 3.
 24) Sammen med rigsrevisor i henhold til § 9 i lov om revisionen af statens regnskaber m.m. kan aftale, at revisionsopgaver varetages i et nærmere fastlagt samarbejde mellem rigsrevisor og den i lovens § 24, stk. 2, nævnte interne revisor, jf. lovens § 24, stk. 3, 1. pkt.
 25) Fastsætter regler om opstilling af regnskaber, jf. lovens § 24, stk. 4, 1. pkt.
 26) Fastsætter nærmere regler om revisors kontrol af institutionens oplysninger til brug ved beregning af statstilskud, jf. lovens § 24, stk. 5.
 27) Snarest skal iværksætte foranstaltninger til genoprettelse af en lovlig og forsvarlig forvaltning, hvis det af revisionsberetningen fremgår, at der foreligger lovovertrædelser eller andre uacceptable forhold i forbindelse med forvaltningen af institutionens midler, eller hvis styrelsen på anden måde bliver gjort bekendt med de nævnte forhold, jf. lovens § 25.
 28) Træffer afgørelse i klager over retlige spørgsmål vedrørende en selvejende institutions beslutning efter lovens § 26, stk. 4, jf. lovens § 26, stk. 5.
 29) Fastsætter nærmere regler om valg til de studerendes råd, om rådenes virksomhed og om bestyrelsens forpligtelse over for de studerendes råd, jf. lovens § 26 a, 3. pkt.
 30) Kan fastsætte regler om, at en institution efter aftale med en eller flere andre institutioner omfattet af lov om institutioner for erhvervsrettet uddannelse og lov om institutioner for almengymnasiale uddannelser og almen voksenuddannelse m.v. kan varetage nærmere bestemte administrative opgaver for en eller flere af de nævnte andre uddannelsesinstitutioner, jf. lovens § 26 b.
 31) Kan pålægge et CVU at udbyde bestemte professionsrettede videregående uddannelser på nærmere bestemte uddannelsessteder, jf. lovens § 27 a, stk. 4.
 32) Kan fastsætte regler om kvalitetskrav til CVUer, jf. lovens § 27 d, stk. 5.
 33) Fastsætter regler om indbringelse af og træffer afgørelse i klager over institutionens afgørelser, herunder om retlige spørgsmål ved afgørelser om en studerendes retsstilling, jf. lovens § 28.
 34) Fører tilsyn med institutioner, der modtager statstilskud efter loven, og kan indhente de nødvendige oplysninger til dette brug, jf. lovens § 29 a, 1. pkt.
 35) Kan udstede påbud til institutionen om at ændre den pågældende virksomhed, hvis styrelsen finder, at en institutions virksomhed ikke er i overensstemmelse med loven, de regler eller aftaler, der er fastsat eller indgået i henhold til loven, jf. lovens § 29 a, 2. pkt.
 § 12. Følgende beføjelser i lov om erhvervsrettet grunduddannelse og videregående uddannelse (videreuddannelsessystemet) for voksne for så vidt angår videregående voksenuddannelser og diplomuddannelser delegeres fra ministeren for forskning, innovation og videregående uddannelser til Styrelsen for Videregående Uddannelser og Uddannelsesstøtte, sådan at styrelsen:
 1) Fastsætter regler om, hvordan uddannelsen måles i overensstemmelse med et meritoverførselssystem, jf. lovens § 11, stk. 2.
 2) Efter aftale med det pågældende ministerium kan godkende, at videregående uddannelser, som andre ministerier har fastsat regler om, indgår som regulerede forløb i videreuddannelsessystemet, jf. lovens § 11, stk. 4, 1. pkt.
 3) Kan fastsætte regler om betegnelse knyttet til den konkrete uddannelse, jf. lovens § 12, stk. 4, 2. pkt., og § 13, stk. 4, 2. pkt.
 4) Fastsætter nærmere regler om adgang til uddannelserne, jf. lovens § 15, stk. 5.
 5) Kan fastsætte regler om, at andre uddannelser, herunder private, kan give adgang til uddannelserne i videreuddannelsessystemet, om særlige adgangskrav til en uddannelse og om fravigelse af kravet om erhvervserfaring, jf. lovens § 15, stk. 6.
 6) Fastsætter nærmere regler om kompetencevurdering, herunder om tilrettelæggelse, varighed og gennemførelse, samt om beviset og de rettigheder, beviset giver, jf. lovens § 15 b, stk. 3.
 7) Kan fastsætte nærmere regler om krav til kvalifikationer for personer, der foretager individuel kompetencevurdering, jf. lovens § 15 b, stk. 4.
 8) Fastsætter regler om krav til indholdet af og dokumentation til ansøgninger om godkendelse efter lovens §§ 15 c-15 e og regler om procedure for behandling af sådanne ansøgninger, jf. lovens § 15 f, stk. 3.
 9) Fastsætter regler om Akkrediteringsrådets varetagelse af opgaver efter loven, jf. lovens § 15 g, stk. 7.
 10) Fastsætter en plan for løbende akkreditering af godkendte udbud af uddannelser, jf. lovens § 15 h, stk. 1.
 11) Kan pålægge en institution at optage studerende, der ikke kan færdiggøre deres uddannelse som følge af, at den institution, som de studerende er optaget på, ophører eller er ophørt med at udbyde den pågældende uddannelse, jf. lovens § 15 h, stk. 5, 1. pkt.
 12) Godkender et erhvervsakademis, en professionshøjskoles, en ingeniørhøjskoles og Danmarks Medie- og Journalisthøjskoles udbud i udlandet af uddannelser, som institutionen efter denne lov kan godkendes til at udbyde i Danmark, jf. lovens § 15 i, stk. 1.
 13) Når forhold ved udbud i udlandet nødvendiggør det kan beslutte at fravige bestemmelser i loven og regler fastsat i medfør heraf, jf. lovens § 15 i, stk. 3.
 14) Fastsætter regler om udbud i udlandet og kan herunder fravige bestemmelser i loven, jf. lovens § 15 i, stk. 4.
 15) Kan bestemme, at den enkelte uddannelsesinstitution ikke kan tilrettelægge fleksible forløb, hvis institutionen ikke overholder regler om fleksible forløb efter denne lov eller regler fastsat i medfør af loven eller påbud om at gennemføre konkrete foranstaltninger til oprettelse af forsvarlige uddannelses- eller undervisningsmæssige forhold, jf. lovens § 17, stk. 3.
 16) Kan fastsætte nærmere regler om uddannelsesplaner, jf. lovens § 17, stk. 5.
 17) Kan fastsætte nærmere regler om regulerede forløb, herunder generelle regler og regler om enkelte grupper af regulerede forløb, og regler om særlige, afsluttende uddannelsesforløb (påbygningsforløb) og om fleksible forløb, herunder om kravene til afgangsprojekter og til sammensætningen af uddannelseselementer i de fleksible forløb, jf. lovens § 19.
 18) For en eller flere diplomuddannelser i ledelse kan fastsætte regler om, at uddannelseselementer, der er gennemført som led i en offentlig lederuddannelse på diplomniveau og certificeret, jf. lovens § 20 a, stk. 2 og 3, erstatter moduler af diplomuddannelsen, jf. lovens § 20 a, stk. 1.
 19) Efter forhandling med Finansministeriet kan fastsætte regler om certificering, rådet og de faglige ekspertudvalg, herunder om sammensætning af rådet og de faglige ekspertudvalg, sekretariatsbetjening af rådet, rådets behandling af ansøgninger om certificering, kriterier for certificering og gebyr for behandling af ansøgning om certificering, jf. lovens § 20 a, stk. 3.
 20) Kan fastsætte nærmere regler om bevisers udformning og udstedelse, jf. lovens § 21, stk. 2.
 21) Kan fastsætte nærmere regler herom og om samarbejde mellem de uddannelsesinstitutioner, der udbyder uddannelse i videreuddannelsessystemet, jf. lovens § 22, 2. pkt.
 22) Træffer afgørelse i klager vedrørende en skoles eller anden institutions afgørelser efter loven eller efter regler fastsat i medfør af loven, når det gælder retlige spørgsmål, jf. lovens § 30, stk. 1.
 23) Kan fastsætte nærmere regler om adgangen til at klage og kan herunder bestemme, at klager ikke kan indbringes for styrelsen eller for anden myndighed til endelig administrativ afgørelse, samt at omprøve og ombedømmelse i forbindelse med klager over forhold ved prøver kan resultere i en lavere karakter, jf. lovens § 30, stk. 2.
 24) Kan fastsætte regler om uddannelsesinstitutionernes behandling af klager, jf. lovens § 30 a, stk. 5.
 25) Fra skoler og uddannelsesinstitutioner, der udbyder uddannelser efter denne lov, kan indhente oplysninger om uddannelserne, kan fastsætte regler herom og kan herunder bestemme formen og formatet for de oplysninger, der indhentes, jf. lovens § 31, stk. 1.
 26) Kan pålægge uddannelsesinstitutionerne at anvende et fælles informationssystem ved annoncering af udbud i videreuddannelsessystemet, jf. lovens § 31, stk. 2, 2. pkt.
 27) Kan fastsætte nærmere regler om kvalitetskontrol, herunder om censorinstitutionen, og om disciplinære foranstaltninger over for deltagerne, medmindre der i medfør af anden lovgivning er hjemmel til at fastsætte regler herom, jf. lovens § 32.
 § 13. Administrationen af bekendtgørelser, som udstedes af ministeren for forskning, innovation og videregående uddannelser i medfør af lovene nævnt i §§ 1-12, delegeres fra ministeren til Styrelsen for Videregående Uddannelser og Uddannelsesstøtte.
 § 14. Ministeren for forskning, innovation og videregående uddannelser kan overtage en beføjelse, der efter bekendtgørelsen skal udøves af Styrelsen for Videregående Uddannelser og Uddannelsesstøtte.
 § 15. Afgørelser truffet af Styrelsen for Videregående Uddannelser og Uddannelsesstøtte i medfør af bekendtgørelsen, herunder afgørelser som styrelsen træffer som tilsynsmyndighed, kan ikke påklages til ministeren for forskning, innovation og videregående uddannelser.
 § 16. Bekendtgørelsen træder i kraft den 1. juli 2012.
 Stk. 2. Bekendtgørelse nr. 181 af 27. maj 1968 om henlæggelse af visse beføjelser i lov om søfartsuddannelse fra handelsministeren til direktøren for søfartsuddannelsen ophæves.
Ministeriet for Forskning, Innovation og Videregående Uddannelser, den 28. juni 2012 Morten Østergaard / Jesper Schaumburg-Müller 1) Delegationen af ministeren for forskning, innovation og videregående uddannelsers kompetencer i lov om videregående kunstneriske uddannelsesinstitutioner vedrører ikke institutioner og uddannelser, som kulturministeren har ressortansvaret for, jf. kongelige resolutioner af 3. oktober 2011 og 14. december 2011.
