Cirkulære om vejregler for vejvisning  

 på cykel- og vandreruter (Til alle vejbestyrelser og vejmyndigheder) I medfør af § 95, stk.  4, i færdselsloven, jf.  

 lovbekendtgørelse nr. 783 af 15. oktober 1999, § 6, stk. 1,  

 i lov om offentlige veje, jf. lovbekendtgørelse nr. 671 af 19. august  

 1999, samt § 24, stk. 3, i lov om private fællesveje, jf.  

 lovbekendtgørelse nr. 670 af 19. august 1999, fastsættes:
Kapitel 1 Generelt § 1. Der skal være kontinuitet i  

 vejvisningen.
 § 2. Vejvisningen skal være entydig.
Kapitel 2 Ruter og rutenummerering § 3. Ruteafmærkningen foretages med  

 stirutetavler, stipilvejvisere, stitabelvejvisere og stidiagramtavler.
Der  

 skal anvendes samme identifikation på alle vejvisningstavler, der  

 vedrører én rute.
Identifikationen består af hvidt  

 cykel-, vandrer- eller ryttersymbol, eller en kombination heraf, på  

 blå baggrund samt rutens nummer, navn eller logo.
Nummer og logo  

 sættes i hvid ramme.
 § 4. Nationale ruter afmærkes med hvide  

 numre i et rødt felt med hvid ramme på blå baggrund.
 Stk. 2. Nationale ruter tildeles numrene 1-15.
 § 5. Regionale ruter afmærkes med hvide  

 numre i blåt felt med hvid ramme på blå baggrund.
 Stk. 2. Regionale ruter tildeles numrene 16-99.
 Stk. 3. Inden for et amt må der ikke forekomme to  

 regionale ruter med samme rutenummer.
 Stk. 4. Ruter, som krydser amtsgrænser, skal have samme  

 nummer i alle amterne.
 Stk. 5. Stirutenummeret må ikke være  

 sammenfaldende med en nærliggende vejs rutenummer.
 § 6. Lokale ruter afmærkes med hvide numre i  

 et blåt felt med hvid ramme på blå baggrund.
 Stk. 2. Lokale ruter tildeles numrene 100-999.
 Stk. 3. Anvendelse af logo på lokale ruter skal i hvert  

 enkelt tilfælde godkendes af Vejregelrådet.
Kapitel 3 De enkelte vejvisere Generelt § 7. Hvor vejvisere kan genere oversigten i kryds,  

 må højde til overkant af vejviser, inklusive galge, ikke  

 overstige 0,9 m fra kørebanens overflade.
 § 8. Vejvisere til cykel- og vandreruter skal  

 udformes efter Vejdirektoratets Vejregler for vejvisning på cykel- og  

 vandreruter, Tegningsbilag, juni 2000.
 § 9. På vejvisere, der henvender sig til  

 cyklister, skal anvendes cykelsymbol.
 Stk. 2. På vejvisere, der henvender sig til vandrere  

 henholdsvis ridende, skal anvendes vandrersymbol henholdsvis  

 ryttersymbol.
Stk. 3. Symbolernes bevægelsesretning skal være i  

 overensstemmelse med den vejviste retning.
Ved ligeudvejvisning orienteres  

 symbolet mod venstre.
 Stk. 4. Anvendes mere end ét symbol, skal de anvendte  

 symboler have samme størrelse.
 Stk. 5. Symbolerne udføres hvide på blå  

 baggrund.
§ 10. Der anvendes kun blå og hvid farve  

 på vejvisere.
Dog anvendes rød rutenummerkasse til nationale  

 ruter og sorte symboler (fra M-tavlerne) på servicevejvisere.
Stirutetavlen F 21.1 § 11. Stirutetavlens information består af  

 cykel-, vandrer- eller ryttersymbol, eller en kombination heraf, og  

 stiruteidentifikation (nummer/navn/logo).
 § 12. Anføres mere end ét  

 stirutenummer på tavlen skal stirutenumrene placeres over hinanden med  

 laveste nummer øverst.
Stipilvejviseren F 21.2 § 13. Stipilvejvisernes information består  

 af cykel-, vandrer- eller ryttersymbol, eller en kombination heraf,  

 vejvisningsmål, afstandsangivelse samt evt. stiruteidentifikation.
 § 14. Når servicevejvisning alene henvender  

 sig til cyklister/vandrere, skal stipilvejviser F 21.2 anvendes med  

 servicesymboler (M 11 - M 61 tavler) efter gældende regler herfor  

 og/eller servicemålets navn.
Stitabelvejviseren F 21.3 § 15. Stitabelvejviserens information består  

 af cykel-, vandrer- eller ryttersymbol, eller en kombination heraf,  

 stiruteidentifikation og pil(e), samt evt. vejvisningsmål og  

 afstandsangivelse.
Stidiagramtavlen F 21.4 § 16. Tavlens information består af et  

 stiliseret krydsdiagram, cykel-, vandrer- eller ryttersymbol, eller en  

 kombination heraf og stiruteidentifikation.
Stedtavlen H 45 § 17. På stedtavlen angives navnet på  

 den lokalitet, som tavlen skal oplyse om.
Kapitel 4 Anbefalet rute for stitrafikanter § 18. Informationen på tavlerne for  

 anbefalet rute for cyklister, vandrere eller ridende består af cykel-,  

 vandrer- eller ryttersymbol.
Stk. 2. På undertavle kan suppleres med  

 vejvisningsmål, afstand til målet og vejvisningsretningen med  

 vandret pil.
Pilen anbringes på særskilt undertavle.
Kapitel 5 Ikrafttræden § 19. Cirkulæret træder i kraft 1.  

 juni 2000. Samtidigt ophæves cirkulære nr. 76 af 24. maj 1991 om  

 vejregler for stivejvisning.
 Stk. 2. Eksisterende vejvisning skal bringes i  

 overensstemmelse med nærværende cirkulære senest 1. juni  

 2006.
