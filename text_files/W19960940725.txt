Ankestyrelsens principafgørelse O-78-96 om handicappet barn - behandlingsredskab - specialmåtte - bold - merudgifter ved forsørgelsen Resume:
 Udgifter til specialmåtte og bold kunne ikke anses for nødvendige merudgifter ved forsørgelsen af et handicappet barn.
 Der blev lagt vægt på, at der var tale om behandlingsredskaber/ træningsredskaber.
 Kassation:
Principafgørelsen har ikke længere vejledningsværdi Kassationsdato:
11-06-2009 Love:
Lov om social bistand - lovbekendtgørelse nr. 110 af 26. februar 1996 - § 48, stk. 1 Lov om folkeskolen - lovbekendtgørelse nr. 55 af 17. januar 1995 - § 20, stk. 2 Vejledninger:
Socialministeriets vejledning nr. 104 af 3. juli 1987 om hjælp efter bistandslovens § 48 - pkt. 35 Sagsfremstilling:
 Forældrene til pige på 2 1/2 år med cerebral parese søgte om hjælp til specialmåtte og bold til brug for optræning i hjemmet.
Træningen var sat i værk af amtets fysioterapeut, der havde givet behandling i hjemmet med specialmåtte og bold.
Det var denne træning, der skulle fortsættes.
 Kommunen gav afslag på ansøgningen med henvisning til, at redskaberne måtte betragtes som specialpædagogisk bistand, og derfor ikke kunne dækkes som merudgifter ved barnets forsørgelse.
 Det var kommunens vurdering, at de ansøgte redskaber burde stilles til rådighed af amtskommunen.
Kommunen udlånte efterfølgende redskaberne efter reglerne om folkeskolens specialpædagogiske bistand til småbørn, jf.
Undervisnings ministeriets bekendtgørelse nr. 433 af 22. oktober 1979.
 Ankenævnet pålagde kommunen at yde hjælpen efter bistandslovens § 48.
Nævnet lagde vægt på, at redskaberne, som ikke havde været stillet til rådighed af amtskommunen i forbindelse med genoptræningen, måtte anses for en merudgift ved forsørgelsen.
I klagen anførte kommunen bl.a., at man måtte fastholde, at der ikke var tale om merudgifter ved forsørgelsen, men træningsredskaber.
 Sagen blev behandlet i principielt møde med henblik på afklaring af, om redskaber i forbindelse med optræning kunne anses for nødvendige merudgifter ved forsørgelsen af et handicappet barn efter bistandslovens § 48.
 Afgørelse:
 Ankestyrelsen fandt ikke, at udgifterne til specialmåtte og bold kunne anses for nødvendige merudgifter ved forsørgelsen, hvortil der kunne ydes støtte efter bistandslovens § 48.
 Ankestyrelsen lagde herved vægt på, at der var tale om behandlings redskaber/træningsredskaber, der ikke kunne ydes efter bestemmelsen.
Ankestyrelsen havde bemærket sig, at kommunen havde udlånt red skaberne efter reglerne om folkeskolens socialpædagogiske bistand til småbørn, jf.
Undervisningsministeriets bekendtgørelse nr. 433 af 22. oktober 1979.
 Ankestyrelsen ændrede således ankenævnets afgørelse.
