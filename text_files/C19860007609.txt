§ 1 I justitsministeriet, direktoratet for kriminalforsorgens cirkulære nr.  

 164 af 14. september 1978 om adgangen til at anbringe indsatte i enrum  

 foretages følgende ændringer:
 1. § 2, stk. 1, affattes således:
»Indsatte, der er anbragt i lukket institution, anbringes i enrum,  

 såfremt de anmoder derom, og pladsforholdene tillader det.
Indsatte, der er  

 anbragt i åben institution, kan anbringes i enrum, såfremt vedkommende på  

 grund af særlige omstændigheder anmoder derom.« 2. I § 5, stk. 3, indsættes som 2. pkt.:
»Indsatte, der er anbragt i enrum i henhold til § 2, stk. 1, eller §  

 2, stk. 2, nr. 7, har endvidere adgang til deltagelse i gudstjeneste i  

 institutionen, medmindre sikkerhedshensyn taler derimod.« 3. I § 5 indsættes efter stk. 3 som nyt stykke:
»Stk. 4.  Institutionens leder kan tillade  

 begrænset fællesskab mellem indsatte i lukket institution, der er anbragt i  

 enrum efter eget ønske.« Stk. 4-6 bliver herefter stk. 5-7.
 4. I § 5, stk. 6, der bliver stk. 7, affattes 2. pkt.  

 således:
 »For ophold, der har varet i mere end 7 dage, kan der dog ikke  

 fastsættes andre begrænsninger end sådanne, der er nødvendige på grund af  

 pladsforholdene i afdelingen (arresthuset) eller særlige  

 sikkerhedshensyn«.
§ 2 Cirkulæret træder i kraft den 1. august 1986.
 E.B.
J.
Waagensen Til kriminalforsorgens anstalter og arresthusene.
