Klage  

 over forbytning af morfin og Panodil ved smertebehandling af nyfødt Patientklagenævnet fandt grundlag for at kritisere den  

 sygeplejerske, der indgav 20 mg morfin i stedet for 20 mg Panodil.
Nævnet  

 fandt  

 endvidere grundlag for at indskærpe over for sygeplejersken at udvise større  

 omhu i sit fremtidige virke.
Nævnet lagde vægt på, at det af hensyn til  

 patientsikkerheden er afgørende, at der i forbindelse med medicingivning m.v.  

 foretages den rette identifikation af patient og præparat og dosis, herunder  

 udregning af dosis.
Patientklagenævnet fandt ikke grundlag for at kritisere  

 den læge, der havde ordineret behandling med 20 mg Panodil.
Nævnet lagde vægt  

 på, at 20 mg Panodil som stikpille måtte anses for den korrekte dosis til et  

 barn på den nyfødtes størrelse.
