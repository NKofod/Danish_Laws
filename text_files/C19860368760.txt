 Baggrund:
 - Socialministeriets bekendtgørelse nr. 249 af 16. maj 1986 om lægers og  

 tandlægers pligt til at anmelde arbejdsbetingede lidelser til direktoratet  

 for arbejdstilsynet og sikringsstyrelsen.
 Denne At-meddelelse oplyser om anmeldelse til arbejdstilsynet af  

 arbejdsbetingede lidelser.
Anmeldelsens formål er, at give arbejdstilsynet viden om, hvor og hvorfor  

 arbejdsbetingede lidelser opstår.
Denne viden kan benyttes i det forebyggende  

 arbejde.
Hvad er en arbejdsbetinget lidelse Ved en arbejdsbetinget lidelse forestås enhver sygdom, der er opstået som  

 følge af påvirkninger i arbejdsmiljøet.
 Arbejdsskader er en fælles betegnelse for de skader, man pådrager sig i  

 sit arbejde, d.v.s. for både arbejdsulykker og arbejdsbetingede lidelser,  

 herunder erhvervssygdomme.
 Om anmeldelse af arbejdsulykker og forgiftningstilfælde, se At-meddelelse  

 nr. 6.02.1.
 Ordet erhvervssygdom anvendes normalt kun om de lidelser, som står på  

 sikringsstyrelsens liste over erhvervssygdomme.
 I visse tilfælde er det vanskeligt at trække en skarp grænse mellem, hvad  

 der er en ulykke, og hvad der er en arbejdsbetinget lidelse.
 En høreskade forvoldt ved en eksplosion er en ulykke, medens en høreskade  

 forvoldt ved lang tids ophold i et kraftigt støjmiljø er en arbejdsbetinget  

 lidelse.
Et snitsår, der giver anledning til infektion med efterfølgende  

 blodforgiftning, er en ulykke.
Hvis slid på huden, kombineret med kontakt med  

 eksemfremkaldende stoffer, medfører eksem, er det en arbejdsbetinget lidelse.
 En rygskade opstået ved fx et »forkert løft«, ved en pludselig  

 forvridning af kroppen eller ved et fald er en ulykke, medens en rygskade  

 opstået ved lang tids arbejde i en forkert arbejdsstilling eller ved andet  

 kropsbelastende arbejde er en arbejdsbetinget lidelse.
Hvad skal anmeldes og af hvem Alle formodede og konstaterede arbejdsbetingede lidelser skal anmeldes til  

 arbejdstilsynet og sikringsstyrelsen.
Anmeldelsen foretages af tandlæger,  

 praktiserende læger, sygehuse og lignende.
 Arbejdsgiveren skal altid anmelde de arbejdsbetingede lidelser,  

 som han ved er opstået i hans virksomhed, til arbejdsskadeforsikringen og  

 ikke til arbejdstilsynet.
 Skadelidte kan selv uformelt anmelde en arbejdsbetinget lidelse til  

 arbejdstilsynet, Landskronagade 33-35, 2100 København Ø.
Hvordan skal anmeldelsen ske Lægens/tandlægens anmeldelse til arbejdstilsynet og sikringsstyrelsen skal  

 ske på en særlig blanket, som lægen har fået tilsendt fra arbejdstilsynet  

 eller sikringsstyrelsen.
Blanketten består af en original og 3 kopier.
Originalen og 1. kopi sendes  

 til den adresse, der er anført på blanketten.
Den 3. kopi er til  

 lægen/tandlægen, og den sidste kopi er til skadelidte selv.
Diagnosen står  

 ikke på kopien til skadelidte.
Hvordan bruges anmeldelsen Arbejdstilsynet bruger anmeldelsen til - Arbejdspladsundersøgelse: Arbejdstilsynet vil i et udvalgt antal  

 tilfælde foretage en undersøgelse på arbejdsstedet.
Formålet med  

 undersøgelsen er at få klarlagt de arbejdsmiljømæssige forhold, der er årsag  

 til lidelsen samt at få iværksat de nødvendige forebyggende foranstaltninger  

 i samarbejde med virksomheden.
 Ønsker skadelidte, at arbejdsgiveren ikke skal få kendskab til, at  

 lidelsen er anmeldt til arbejdstilynet, skal skadelidte sørge for, at  

 lægen/tandlægen angiver dette ved afkrydsning på anmeldelsesblankettens pkt.  

 15. Arbejdstilsynet vil herefter på baggrund af anmeldelsen ikke foretage  

 nogen arbejdspladsundersøgelse.
De anmeldelser, der ikke undersøges, indgår i arbejdstilsynets næste besøg  

 på virksomheden.
Evt. ønske om anonymitet vil blive respekteret.
- EDB-registrering og analyse.
Arbejdstilsynet lader anmeldelserne  

 registrere på EDB.
Registreringen anvendes bl.a. til analyser af sammenhæng  

 mellem arbejdsmiljøpåvirkninger og opståede lidelser.
 Disse analyser kan samtidig vise, hvor forebyggende indsats er mest  

 påkrævet.
 Oplysninger, der kan henføres til bestemte virksomheder eller personer,  

 vil ikke blive offentliggjort.
 Anmeldelser fra lægen/tandlægen videresendes af arbejdstilsynet til  

sikringsstyrelsen.
 Hvis erstatningssag ønskes rejst, kan anonymitet over for arbejdsgiveren  

 ikke bevares, idet sikringsstyrelsen som led i erstatningssagen retter  

 henvendelse til arbejdsgiveren.
 Skadelidte kan også selv rejse erstatningssag over for sikringsstyrelsen,  

 Æbløgade 1, 2100 København Ø., tlf. 01 29 95 33. Spørgsmål i forbindelse med  

 en erstatningssag rettes til sikringsstyrelsen.
Udlevering af oplysninger Enhver person kan få de oplysninger om sig selv, der er registreret i  

 registret for arbejdsbetingede lidelser, i overensstemmelse med den særlige  

 registerforskrift.
