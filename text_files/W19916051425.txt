 En ansøgning om varemærkebeskyttelse af ordet Coronas blev afslået, da  

 det ansås for forveksleligt med det registrerede varemærke Corona Danica.
År 1991, den 27. maj afsagde Patentankenævnet (Grønning-Nielsen, Hans Chr.  

 Thomsen, Warnich-Hansen) følgende Den 3. april 1986 indleverede Centro Industrial de Tabaqueros Asociados,  

 S.A. (C.I.T.A.), Spanien, en ansøgning om registrering af varemærket CORONAS  

 (ordmærke) for klasse 34: Cigaretter.
Ansøgningen blev den 5. august 1987  

 bekendtgjort i Dansk Varemærketidende.
Ved skrivelse af 17. september 1987 nedlagde klageren i medfør af  

 varemærkelovens § 20, stk. 2 indsigelse mod registrering af det ansøgte  

 mærke.
Som begrundelse for indsigelsen anførtes, at CORONAS er en  

 beskaffenhedsangivelse for varer i klasse 34 og dermed uegnet til  

 registrering i medfør af varemærkelovens § 13. Endvidere blev varemærkelovens  

 § 14, stk. 1, nr. 2 om forbud mod registrering af vildledende mærker  

 påberåbt.
I skrivelse af 9. december 1987 bestred ansøgeren, at mærket var uegnet  

 til registrering for varearten cigaretter.
Ansøgeren anførte bl.a.:
»Ordet CORONA er beskaffenhedsangivelse for cigarer, idet det  

 angiver, at cigaren i sin facon er tyk og lige.
At CORONA derimod skulle  

 mangle særpræg for cigaretter (som såvidt vides kun kan være formet som  

 cylindre af varierende længde) har hverken indsiger eller andre fremlagt  

 holdepunkter for.
Der ses derfor ikke at være baggrund for indsigers  

 henvisning til varemærkelovens § 13«.
Ansøger havde ikke bemærkninger til klagerens henvisning til  

 varemærkelovens § 14, stk. 1, nr. 2, da denne bestemmelse ved en fejl var  

 forkert angivet i indsigelsen.
Ansøger ønskede ikke senere at udtale sig om  

 henvisningen til § 14, stk. 1, nr. 2.
 Patentdirektoratet traf afgørelse i sagen den 30. juni 1989 og afviste  

 indsigelsen med følgende begrundelse:
»Det er direktoratet bekendt, at ordet Corona er betegnelsen for en  

 cigartype, der har en bestemt facon, og dette ord kan derfor ikke registreres  

 for cigarer, jf. bestemmelsen i § 13 i varemærkeloven.
Også ordet Coronas er  

 som en uvæsentlig ændring af ordet Corona anset som værende uden  

 tilstrækkelig særpræg til at kunne registreres for cigarer.
 Ordet Corona er derimod ikke nogen typebetegnelse for cigaretter, og ordet  

 Coronas kan derfor ikke med en uvæsentlig ændring anses for at angive varens  

 beskaffenhed for cigaretter.
 Indsigelsen nedlagt i medfør af bestemmelsen i § 13 i varemærkeloven kan  

 derfor ikke tages til følge.
 Indsigelsen nedlagt i medfør af bestemmelsen i § 14, stk. 1, nr. 2,  

 hvorefter et mærke ikke kan registreres, når det er egnet til at vildlede,  

 kan ej heller tages til følge, idet det forhold, at ordet Corona er en  

 bestemt type cigarer, ikke gør ordet Coronas vildledende for  

 cigaretter«.
 Denne afgørelse har klageren ved skrivelse af 29. august 1989 indbragt for  

 Patentankenævnet med principal påstand om, at ansøgning VA 2187 1986 CORONAS  

 afslås som vildledende i medfør af varemærkelovens § 14, stk. 1, nr. 2,  

 subsidiært , at ansøgningen anses som forvekslelig med registrering VR 81  

 1920 CORONA DANICA i medfør af varemærkelovens § 14, stk. 1, nr. 6 og § 6,  

 stk. 1.
 Om sagsforløbet skriver klageren:
 »Efter at vi gennem aktindsigt havde fastslået, at der ikke ved  

 behandlingen af de pågældende ansøgninger var rejst nogen form for  

 indvendinger derimod, det være sig i form af indvendinger mod mærkernes  

 registrerbarhed eller i form af modhold af tidligere registreringer, anmodede  

 vi på foranledning af vore klienter Skandinavisk Tobakskompagni A/S,  

 Tobaksvejen 4, Søborg ved skrivelse af 17. september 1987 direktoratet om en  

 udtalelse om, på hvilket grundlag de pågældende ansøgninger havde kunnet  

 godkendes til fremlæggelse, idet vi henviste til bestemmelserne i  

 varemærkelovens § 13 og § 14, stk. 1, nr. 2.
Forholdet er nemlig det, at angivelsen »Corona« - med  

 flertalsformen »Coronas« - samt forskellige sammensætninger deraf  

 inden for tobaksbranchen er en typebetegnelse for cigarer.
Patentdirektoratet  

 har da også tidligere afslået at registrere ordmærket CORONAS i klasse 34  

 under henvisning til, at det angav varens beskaffenhed.
Uagtet at en betegnelse er generisk, kan den jo godt forekomme i et  

 registreret varemærke, såfremt dette derudover indeholder andre registrerbare  

 elementer.
Skandinavisk Tobakskompagni A/S har således flere registreringer i  

 klasse 34 af varemærker bestående af betegnelsen »Corona«  

 kombineret med andre registrerbare elementer, af hvilke man især fandt det af  

 VR 81 1920 omfattede ordmærke CORONA DANICA, bl.a. omfattende cigaretter,  

 stærkt forveksleligt med de anmeldte mærker.
 Såfremt direktoratet imidlertid ved behandlingen af CORONAS-ansøgningen  

 havde overset betydningen af betegnelsen CORONA/CORONAS, således at  

 ansøgningen ved en fejltagelse ikke var afslået i medfør af varemærkelovens §  

 13 som en beskaffenhedsangivelse eller i medfør af samme lovs § 14, stk. 1,  

 nr. 2, som vildledende for varearten »cigaretter«, ville en  

 indsigelse mod CORONAS-mærket baseret på vore klienters registrerede  

 rettigheder være overflødig.
 Såfremt direktoratet efter yderligere overvejelser fandt, at ordet  

 »Coronas« var uegnet til registrering i medfør af varemærkelovens §  

 13 som en beskaffenhedsangivelse, ville mulighederne for at få medhold i en  

 indsigelsessag mod CORONAS DE CITA baseret på forvekslingsrisiko med  

 Skandinavisk Tobakskompagni A/S's registrering af CORONA DANICA blive stærkt  

 begrænset af det forhold, at de første og fælles elementer i mærkerne var en  

 beskaffenhedsangivelse.
 Ved skrivelse af 12. oktober 1987 meddelte direktoratet os en 2-måneders  

 frist til at fremkomme med en udtalelse.
Ved skrivelse af 15. oktober 1987 meddelte vi direktoratet, at det, vi  

 ønskede, var en udtalelse fra direktoratet om, på hvilket grundlag de  

 pågældende ansøgninger havde kunnet godkendes til fremlæggelse.
Ved skrivelse  

 af 25. november 1987 rykkede vi direktoratet for svar.
 Ved skrivelse af 8. januar 1988 meddeler direktoratet, at sagen har været  

 forelagt ansøgerne, og i vor svarskrivelse af 2. februar 1988 udbeder vi os  

 endnu en gang direktoratets kommentarer til det af os rejste spørgsmål  

 vedrørende registrerbarheden af CORONAS, og ved skrivelse af 20. januar 1989  

 erindrer vi direktoratet om, at vi fortsat afventer en udtalelse.
 Imidlertid modtog vi aldrig den af os i 5 skrivelser begærede udtalelse,  

 idet Patentdirektoratet ved skrivelser af 30. juni 1989 traf afgørelse i  

 sagerne og godkendte de anmeldte mærker til registrering, idet man afviste  

 indvendingen i medfør af § 13 under henvisning til, at CORONA ikke er en  

 typebetegnelse for cigaretter og indvendingen i medfør af § 14, stk. 1, nr.  

 2, under henvisning til, at det forhold, at CORONA er en bestemt type  

 cigarer, ikke gør ordet Coronas vildledende for cigaretter'.
 Klageren har som ankebegrundelse anført følgende:
 »Vi kan tiltræde direktoratets afgørelse om, at Corona ikke er nogen  

 typebetegnelse for cigaretter, således at varemærket CORONAS ikke kan anses  

 for at angive varens beskaffenhed for cigaretter.
 Derimod kan vi ikke give direktoratet medhold i, at ordet Corona - eller  

 flertalsformen Coronas - som direktoratet jo erkender er en typebetegnelse  

 for cigarer, ikke skulle være egnet til at vildlede, når ordet bruges for  

 cigaretter.
Angivelsen Corona/Coronas er en typebetegnelse for cigarer, og mærket er  

 under henvisning dertil nægtet registrering for cigarer i medfør af  

 bestemmelsen i § 13. Med hensyn til anvendelsen af § 14, stk. 1, nr. 2  

 anføres i Rigmor Carlsens »Registreringspraksis« bl.a. følgende:  

 »Når det drejer sig om ordmærker, anvendes § 14, stk. 1, nr. 2 oftest  

 sammen med § 13 i tilfælde, hvor et mærke nægtes registreret, fordi det  

 angiver varens art«.
Som eksempel nævnes, at en anmeldelse af  

 betegnelsen »AQUA STERII« i klasse 1 og 5 blev afslået i medfør af  

 § 13 og § 14, stk. 1, nr. 2, idet mærket for så vidt angår »sterilt  

 vand« var egnet til at angive varens beskaffenhed og for andre varer i  

 klasserne 1 og 5 var vildledende.
I betænkningen til varemærkeloven anføres det under bemærkningerne til §  

 14, stk. 1, nr. 2, bl.a.: »Hvorvidt vildledelse i praksis må antages at  

 ville ske må især bero på, om de under mærket forhandlede varer har de  

 egenskaber, hvorom de i mærket optagne angivelser vækker forestilling«.  

 Der findes en lang række forskellige typer Corona-cigarer, således PETIT  

 CORONA, CORONA GRANDES og HALF-A-CORONA.
Da cigarvarer og cigaretter jo altid  

 sælges over samme disk, og da der yderligere i dag findes flere  

 »overgangsformer« mellem cigarvarer og cigaretter, finder vi det  

 nærliggende, at angivelsen Coronas på et tobaksprodukt for det købende  

 publikum vil indikere, at det drejer sig om en cigarvare, og at mærket  

 herefter vil være vildledende, når det bruges for cigaretter'.
 Vedrørende varemærkelovens § 14, stk. 1, nr. 6 om forvekslelighed skriver  

 klageren:
 »Såfremt Patentankenævnet ikke kan give os medhold i, at anmeldelsen  

 af CORONAS bør afslås i medfør af varemærkelovens § 14, stk. 1, nr. 2,  

 anmoder vi subsidiært om, at mærket afslås i medfør af varemærkelovens § 14,  

 stk. 1, nr. 6, og § 6, stk. 1, som forveksleligt med VR 81 1920 CORONA DANICA  

 tilhørende Skandinavisk Tobakskompagni A/S, bl.a omfattende  

 »cigaretter« i klasse 34.
 Når spørgsmålet om forvekslingsrisiko mellem de anmeldte mærker og det  

 registrerede mærke CORONA DANICA ikke tidligere er blevet behandlet, skyldes  

 det, at vi som nævnt i indledningen til nærværende anke aldrig fra  

 direktoratet modtog den begærede udtalelse om registrerbarheden af  

 betegnelsen Coronas, som var nødvendig for at kunne formulere eventuelle  

 indsigelser i medfør af ovennævnte paragraffer.
 Eftersom direktoratet anser varemærket CORONAS som registrerbart, må det  

 undre, at man ikke under sagens behandling har modholdt Skandinavisk  

 Tobakskompagni A/S's registrering CORONA DANICA, idet det anmeldte mærke  

 CORONAS i realiteten er totalt indeholdt i det registrerede mærke CORONA  

 DANICA, og der normalt altid statueres forvekslingsrisiko i sådanne tilfælde,  

 jf. således direktoratets afgørelser, hvorefter følgende mærker er fundet  

 forvekslelige:
CUVEE DE L'EGLISE = L'EGLISE Saint Emilion DEATH STAR = STAR TRIBO-LUBE = TRIBOL I nærværende sag er der ydermere tale om, at der er identitet mellem det  

 anmeldte mærke og det første element i indsigermærket, og det har stedse  

 været direktoratets praksis ved bedømmelse af forvekslingsrisiko at lægge  

 særlig vægt på identitet i mærkernes begyndelseselementer.
I forbindelse med  

 at direktoratet i indsigelsessagen BATARO/BAT statuerede forvekslingsrisiko  

 anførtes det således, at »mærket BAT må anses for at udgøre en væsentlig  

 bestanddel af mærket »BATARO«.' Ansøgeren har ved skrivelse af 8. januar 1990 nedlagt påstand om  

 stadfæstelse af direktoratets afgørelse og har anført:
 »Klagerne påstår for det første, at mærket CORONAS er vildledende for  

 varearten cigaretter, hvorfor den pågældende ansøgning påstås afslået i  

 medfør af varemærkelovens § 14, stk. 1, nr. 2. Det anføres, at CORONAS er  

 beskrivende for cigarer, hvorfor det vil være vildledende for beslægtede  

 varer såsom cigaretter, idet den kreds, mærket henvender sig til, vil få den  

 opfattelse, at de pågældende varer besidder de af mærket beskrevne  

 egenskaber.
Vi gør gældende, at betingelserne for at nægte registrering under  

 henvisning til mærkets egnethed til at vildlede på ingen måde er opfyldt.
Der  

 henvises i denne forbindelse til s. 122, venstre spalte i Betænkning nr. 199  

 (1958) vedrørende en ny dansk lov om varemærker.
Som det fremgår, anbefaler  

 udvalget, at den her omhandlede regel anvendes med varsomhed, så at  

 registrering ikke bør nægtes, medmindre det er utvivlsomt, at mærket må  

 vildlede det købende publikum.
At denne tolkning har holdt sig, fremgår  

 f.eks. af Rigmor Carlsens »Registreringspraksis«, 1980, s. 75, 2.  

 og 5. afsnit.
At det ansøgte mærke CORONAS ikke i praksis vil vildlede, støtter vi bl.a.  

 på, at det altid vil fremgå af en cigaretpakning, at den indeholder  

 cigaretter.
Dette skyldes dels, at ansøger lige så lidt som andre  

 cigaretfabrikanter ville have nogen kommerciel interesse i at udgive en  

 cigaretpaknings indhold for andet end cigaretter, dels bestemmelsen i  

 lovbekendtgørelse nr. 614 af 14. oktober 1988 om tobaksafgifter, hvilken  

 bekendtgørelse i § 4, stk. 2, bestemmer, at »enhver pakning skal være  

 forsynet med angivelse af indholdets art og mængde ....«.
I praksis  

 anbringes de nævnte oplysninger om varens art og mængde ofte på toldvæsenets  

 banderole, jf. lovbekendtgørelsens § 3, stk. 3, samt § 4, stk. 2, 3. punktum.  

 Eftersom cigarvarer ikke banderoleres, jf. herved lovbekendtgørelsens afsnit  

 II modsætningsvis, vil tilstedeværelsen af den lovpligtige banderole på  

 ansøgers cigaretter yderligere mindske risikoen for publikums vildledelse.
 Det anføres af klageren, at cigarvarer og cigaretter altid sælges over  

 samme disk: imidlertid har adskillige supermarkeder i København og omegn  

 etableret cigaretmontrer ved hver enkelt udgangskasse, mens cigarvarer  

 forhandles ved en særskilt disk.
Subsidiært påstår klageren ansøgningen afslået som følge af  

 forvekslelighed med registreringen nr. 81 1920, ordmærket CORONA DANICA, som  

 bl.a. omfatter cigaretter.
Registreringen tilhører Skandinavisk  

 Tobakskompagni A/S, der ikke har indsigerstatus.
 Mærkedelen DANICA i sig selv er i besiddelse af fornødent varemærkemæssigt  

 særpræg, jf. til illustrationen bilag 2-5j.
Som analoge tilfælde skal vi pege på direktoratets afgørelser gående ud  

 på, at FAMOUS AMOS = ej = AMO GISELE DALVINE = ej = GISELA THE THREE GRACES = ej = GRACE Som det vil ses, adskiller de tre »et-ords-mærker« sig fra de  

 tilsvarende »flere-ords-mærker« ved et enkelt bogstav, ganske som i  

 det foreliggende tilfælde CORONAS/CORONA DANICA.
 At der til forveksling i princippet kræves, at der består (fuldstændig)  

 identitet mellem mærket på et ord og et af de ord, som indgår i det andet  

 mærke, bekræftes s. 58, venstre spalte i Rigmor Carlsens ovennævnte værk,  

 hvori det hedder: »Mærker, der består af flere ord, anses ligeledes kun  

 for forvekslelige med mærker, der består af et af ordene, hvis det er  

 identisk med dette ord, f.eks. vil »TOMA IMPULSE« ikke blive anset  

 for forveksleligt med »IMPULSIN« og »VITA LOLA« ikke med  

 »ROLA«».
Til de i klagers skrivelse nævnte eksempler skal vi anføre, at disse ikke  

 er analoge med CORONAS/CORONA DANICA, idet 1) den eneste registrerbare mærkedel i det øverste eksempel er  

 »L'EGLISE«, idet CUVEE betyder vinfad og dermed må betragtes som  

 beskrivende i forbindelse med vin, og idet Saint Emilion er en  

 oprindelsesangivelse:
2) STAR forekommer identisk med DEATH STAR: og 3) Mærkedelen -LUBE formentlig er beskrivende for de relevante varer, idet  

 ordet er en dagligdags forkortelse for lubrication.
Hvad angår den ligeledes anførte indsigelsessag BATARO/BAT gør vi  

 gældende, at afgørelsen er et udslag af den praksis, som er beskrevet s. 56,  

 venstre spalte, øverst i Rigmor Carlsens nævnte værk.
Denne praksis angår det  

 tilfælde, at der til et eksisterende mærke føjes en eller flere stavelser,  

 hvilket ikke er tilfældet i den foreliggende sag'.
 I anledning af klagen har direktoratet ved skrivelse af 16. marts 1990  

 afgivet følgende udtalelse:
»I skrivelse af 29. august 1989 har Hofman-Bang & Boutard A/S,  

 København, indbragt for Ankenævnet direktoratets nægtelse af at tage en  

 nedlagt indsigelse til følge.
Samtidig har bureauet oplyst, at man i  

 skrivelse af 17. september 1987 udbad sig en udtalelse fra direktoratet om,  

 på hvilket grundlag ansøgningerne havde kunnet godkendes til fremlæggelse,  

 når hensås til bestemmelserne i § 13 og § 14, stk. 1, nr. 2 i varemærkeloven.  

 Begrundelsen for, at man udbad sig denne oplysning var, at hvis direktoratet  

 havde overset betydningen af ordet Corona som en beskrivelse af en cigartype,  

 og ansøgningerne derfor ved en fejltagelse ikke var afslået, ville en  

 indsigelse mod mærkerne baseret på den for Skandinavisk Tobakskompagni A/S  

 under VR 81 1920 foretagne registrering af ordene Corona Danica bl.a. for  

 cigaretter være overflødig.
 Klageren oplyser, at man aldrig har modtaget en sådan udtalelse fra  

 direktoratet, der afviste indsigelserne i medfør af § 13 og § 14, stk. 1, nr.  

 2.
 I ankebegrundelsen tiltræder klageren afgørelsen af, at Corona ikke er  

 nogen typebetegnelse for cigaretter, således at mærket Coronas ikke kan anses  

 for at angive varens beskaffenhed for cigaretter, men man kan ikke give  

 direktoratet medhold i, at Corona eller flertalsformen Coronas ikke skulle  

 være egnet til at vildlede, når ordet bruges for cigaretter.
 Klageren har indsendt materiale, hvoraf det bl.a. fremgår, at såvel Corona  

 som Coronas er nægtet registrering for cigarer i medfør af bestemmelsen i §  

 13. Der henvises samtidig til, at et mærke, når det er uegnet til  

 registrering for visse varer i medfør af § 13, samtidig ofte er vildledende  

 for andre varer, jf. § 14, stk. 1, nr. 2. Klageren finder det nærliggende, at  

 angivelsen Coronas for et tobaksprodukt for det købende publikum vil  

 indikere, at det drejer sig om en cigarvare, og mærket vil derfor være  

 vildledende, når det bruges for cigaretter.
Klageren anfører herefter, at såfremt anmeldelsen af Coronas ikke kan  

 afslås i medfør af ovennævnte, anmodes der om at mærket afslås under  

 henvisning til det for Skandinavisk Tobakskompagni A/S under VR 81 1920  

 registrerede varemærke, bestående af ordet Corona Danica.
Registreringen  

 omfatter bl.a. cigaretter.
 Som begrundelse for, at der foreligger mærkelighed, gøres det gældende, at  

 ordet Coronas i realiteten er totalt indeholdt i ordene Corona Danica, og at  

 der altid statueres forvekslelighed i sådanne tilfælde.
Ansøgeren har i skrivelse af 8. januar 1990 imødegået klagerens  

 anbringender og påstået klagen afvist.
Man anfører bl.a., at det altid vil  

 fremgå af en cigaretpakning, at den indeholder cigaretter, og at ordet  

 Coronas ikke kan være vildledende for cigaretter.
Til henvisningen til det  

 for Skandinavisk Tobakskompagni A/S registrerede ordmærke Corona Danica, har  

 ansøgeren anført, at mærkedelen Danica i sig selv er i besiddelse af  

 fornødent varemærkemæssigt særpræg, og der er indsendt nogle bilag for at  

 dokumentere dette.
Der er tillige peget på nogle analoge tilfælde, hvor  

 direktoratet har truffet afgørelse om, at mærkerne ikke lignede.
Det drejer  

 sig om Famous Amos overfor Amo, Gisele Dalvine overfor Gisela og The Three  

 Graces overfor Grace.
For at der kan foreligge forveksling mellem et mærke  

 bestående af et ord og et mærke, der består af flere ord, må det mærke, der  

 består af et ord være identisk med et af de to ord, der indeholdes i det  

 andet mærke.
Ansøgerne har tillige anført, at de eksempler, klageren er  

 kommet med, ikke er analog med nærværende tilfælde.
I ovennævnte anledning skal direktoratet oplyse, at de ovennævnte  

 anmeldelser blev bekendtgjort i Varemærketidende den 5. august 1987. I  

 skrivelse hertil af 17. september 1987 udbad klageren sig oplysning om, på  

 hvilket grundlag man havde kunnet godkende de ovennævnte ansøgninger.
Det  

 blev udtrykkeligt i skrivelsen anført, at såfremt direktoratet ikke kunne nå  

 at give svar på dette spørgsmål inden indsigelsesfristens udløb den 5.  

 oktober 1987, bad man om, at skrivelsen blev betragtet som en indsigelse  

 støttet på varemærkelovens § 13 og § 14, stk. 1, nr. 2. Da direktoratet ikke  

 så sig i stand til at besvare klagerens henvendelse inden indsigelsesfristens  

 udløb den 5. oktober 1987, blev skrivelsen, således som klageren havde  

 anmodet om, betragtet som en indsigelse.
 Den 12. oktober 1987 blev denne indsigelse sendt til ansøger.
 Den 15. oktober 1987 og den 25. november 1987 erindrede klageren  

 direktoratet om en udtalelse, men inden direktoratet kunne besvare disse  

 skrivelser, havde ansøgeren indsendt svar i sagen den 9. december 1987.
 Den 8. januar 1988 tilsendte man ansøgerens skrivelse til klageren, idet  

 man samtidig gjorde opmærksom på, at klagerens skrivelse var anset for at  

 være en indsigelse.
Der blev af direktoratet truffet en afgørelse i indsigelsessagen den 30.  

 juni 1989, efter at en anden mod mærkernes registrering nedlagt indsigelse  

 var taget tilbage.
Foreligger der flere indsigelser i en sag, tilstræber  

 direktoratet at afgøre disse samtidigt under hensyn til ankeadgangen.
Til klagerens anke over at direktoratet ikke har fundet, at ordet Coronas  

 er vildledende for cigaretter, når Corona er en bestemt type cigarer, skal  

 det oplyses, at det er direktoratets opfattelse, at en forbruger, der køber  

 en pakke cigaretter af mærket Coronas, ikke vil blive vildledt til at tro, at  

 han køber cigarer af Corona-typen.
Drejede det sig om en ansøgning af selve  

 ordet Corona, kunne der muligvis være tale om vildledelse, men ikke når det  

 drejer sig om ordet Coronas.
Der er både tale om en anden vareart og et andet  

 ord.
Grunden til at ordet Coronas er fundet uegnet til registrering er, at  

 Coronas med en væsentlig ændring kan angive varens beskaffenhed, når det  

 drejer sig om cigarer.
Men det er Corona og ikke Coronas, der er en  

 betegnelse for en bestemt type cigarer.
Det skal dernæst oplyses, at direktoratet ikke tidligere under  

 behandlingen af indsigelserne har truffet afgørelse om forvekslingsrisikoen  

 mellem ordene Corona Danica og Coronas.
Imidlertid finder man ikke ordene  

 forvekslelige.
Således som det er nævnt af ansøger, er det direktoratets  

 praksis alene at anse et mærke bestående af to ord for forveksleligt med et  

 mærke bestående af et ord, når sidstnævnte ord er identisk med et af de to  

 ord i det andet mærke.
Direktoratet har derfor ikke fundet Famous Amos = Amo,  

 Gisele Dalvine = Gisela og The Three Graces = Grace.
Det ene ord er i disse  

 tilfælde netop ikke helt identisk med et af ordene i det andet mærke, men der  

 er i alle tilfælde en lille forskel.
For så vidt angår de eksempler, der er  

 nævnt af klageren, hvor Cuvee de l'Eglise er fundet forveksleligt med  

 l'Eglise Saint Emilion, Death Star = Star og Tribo-Lube = Tribol er netop for  

 de første eksemplers vedkommende det samme ord nemlig l'Eglise og Star  

 optaget i det andet mærke.
I Tribo-Lube har direktoratet, idet Lube betyder  

 smøremidler på engelsk, tildels bortset fra denne del af mærket og set på, at  

 ordene Tribo og Tribol var forvekslelige.
Direktoratet kan herefter ikke  

 finde mærkerne Coronas og Corona Danica forvekslelige for cigaretter.
 Direktoratet anmoder herefter Patentankenævnet om at stadfæste  

 direktoratets afgørelse af, at Coronas ikke er vildledende, jf. bestemmelsen  

 i § 14, stk. 1, nr. 2. Såfremt Patentankenævnet vil tage spørgsmålet om ordet  

 Coronas forvekslelighed med ordene Corona Danica op til afgørelse, selv om  

 direktoratet ikke tidligere har udtalt sig om disse mærkers forvekslelighed,  

 henstiller direktoratet til Ankenævnet, at afgørelsen bliver i  

 overensstemmelse med direktoratets ovenstående synspunkter«.
 Ankenævnet har behandlet sagen på sit møde den 28. februar 1991.
For klageren mødte advokat Chr.
Levin Nielsen sammen med  

 varemærkekonsulent Marianne Vejlsgaard.
 Ansøgeren gav ikke møde.
Advokat Chr.
Levin Nielsen frafaldt efter omstændighederne anbringendet  

 om, at varemærket CORONAS er vildledende som varemærke for cigaretter.
I  

 øvrigt henholdt advokaten sig til den skriftlige klagebegrundelse.
 Ankenævnet skal udtale:
Det lægges ved sagens afgørelse til grund at der er varesammenfald mellem varemærket CORONA DANICA og det ansøgte,  

 og at det ansøgte mærke CORONAS vedrører noget meget karakteristisk, som er  

 forveksleligt med det modholdte, indarbejdede mærke CORONA DANICA.
 Ankenævnet tager derfor klagerens påstand til følge.
Thi bestemmes:
 Varemærkeansøgning nr. 2187/86 afslås.
