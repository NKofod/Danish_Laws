 I tilslutning til skrivelse herfra af 29. september 1970 meddeles, at der  

 i henhold til § 45, stk. 2, i tjenestemandsloven er indgået aftale af 18.  

 januar - 4. februar 1971 mellem på den ene side justitsministeriet,  

 direktøren for fængselsvæsenet, og på den anden side Dansk fængselsforbund,  

 Dansk fængselsforening og Foreningen af fængselsinspektører m.fl. om revision  

 af de bestillingstillæg, der i medfør af normeringslov 1958 § 134, stk. 5,  

 har været ydet til fængselspersonale med tjeneste ved afsides liggende  

 anstalter.
 I skrivelsen af 29. september 1970 er som en foreløbig ordning fastsat, at  

 bestillingstillæggene fra 1. november 1970 bortfalder for bl.a. alle ansatte  

 i lønramme 26 og derover (d.v.s. 32. og højere skalatrin). Opmærksomheden  

 henledes på, at tillæggene efter den endelige aftale bortfalder for personer,  

 der er aflønnet med skalatrin 40 og derover, (d.v.s. aflønning efter lønramme  

 28 (3. trin), lønramme 29 (2. trin), lønramme 31 (1. trin) eller derover).
 Det bemærkes, at ministeriet for statens lønnings- og pensionsvæsen har  

 udtalt, at spørgsmålet om opretholdelse iøvrigt af bestillingstillæg på 300  

 kr. årlig + tillæg vil blive optaget til forhandling, når den forudsatte  

 stedtillægsrevision er gennemført.
 Personalet bedes gjort bekendt med aftalen, hvoraf nogle eksemplarer  

 vedlægges.
Nordskov Nielsen /A.
Lindberg Til samtlige anstalter.
Bilag 1 I henhold § 45, stk. 2, i lov om tjenestemænd i staten, folkeskolen og  

 folkekirken er indgået nedennævnte aftale mellem på den ene side  

 justitsministeriet, direktøren for fængselsvæsenet, og på den anden side:  

 Dansk fængselsforbund, Dansk fængselsforening og Foreningen af  

 fængselsinspektører m.fl.
 Bestillingstillæg i medfør af § 134, stk. 5, normeringslov og  

 klassificeringslov af 1958 bortfalder fra den 1. NOVEMBER 1970 for så vidt  

 angår:
 Til udligning af eventuel lønnedgang vil der kunne ydes personligt tillæg,  

 svarende til differencen mellem bestillingstillæg for september 1970 og det  

 overskydende beløb pr. 1. oktober 1970.
 For ny-ansatte (herunder forflyttede fra andre anstalter) ved  

 statsfængslet Renbæk, der tiltræder tjeneste efter udgangen af december 1970,  

 fastsættes bestillingstillægget til 300 kr. årlig + procenttillæg med  

 forbehold om regulering, herunder bortfald i henhold til senere aftale.
Justitsministeriet, Direktøren for fængselsvæsenet, København, den 4. februar 1971.
L.
Nordskov Nielsen, /A.
Lindberg.
Dansk fængselsforening, København, den 19. januar 1971.
P.
Kjeldsen.
Dansk fængselsforbund, København, den 18. januar 1971.
S.
Laustsen.
Foreningen af fængselsinspektører m.fl., København, den 1. februar 1971.
J.
Heilbo, fg. formand.
