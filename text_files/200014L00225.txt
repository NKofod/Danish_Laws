Betænkning afgivet af Erhvervsudvalget  

 den 7. december 2000 Betænkning over Forslag til lov om forbud til beskyttelse af  

 forbrugernes interesser [af erhvervsministeren (Pia Gjellerup)] 1. Ændringsforslag Det Konservative Folkepartis medlem af udvalget har  

 stillet et ændringsforslag til lovforslaget.
2. Udvalgsarbejdet Lovforslaget blev fremsat den 4. oktober 2000 og var til  

 1. behandling den 11. oktober 2000. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 4 møder.
Spørgsmål Udvalget har stillet 5 spørgsmål til  

 erhvervsministeren til skriftlig besvarelse, som denne har besvaret.
Et af  

 udvalgets spørgsmål og erhvervsministerens svar herpå er  

 optrykt som bilag til betænkningen.
3. Indstillinger og politiske bemærkninger Et flertal i udvalget (V, KF, DF, CD, KRF og FRI)  

 indstiller lovforslaget til vedtagelse med det stillede  

 ændringsforslag.
 Det Konservative Folkeparti kan tilslutte sig  

 hovedprincipperne i lovforslaget, men havde gerne set, at der var blevet  

 taget mere hensyn til de erhvervsdrivendes retssikkerhed, både i form  

 af krav om forudgående konsultation af den pågældende  

 virksomhed inden sagsanlæg og i form af tildeling af  

 søgsmålskompetence til erhvervsorganisationer i lighed med  

 forbrugerorganisationer.
 Et mindretal i udvalget (S, SF og RV) indstiller  

 lovforslaget til vedtagelse uændret.
Et andet mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme imod det stillede ændringsforslag.
 Enhedslisten stemmer imod lovforslaget, fordi det  

 bagvedliggende direktiv efter Enhedslistens opfattelse er traktatstridigt.  

 Man gennemfører her ændringer i den danske retspleje med  

 henvisning til et indremarkedsdirektiv.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid afspejler et  

 flertal/mindretal ved afstemningen i Folketingssalen.
4. Ændringsforslag med bemærkninger Ændringsforslag Af	et mindretal (KF), tiltrådt af et mindretal (V,  

 DF, CD, KRF og FRI):
Til § 2 1) Efter stk. 1 indsættes som nyt stykke:
» Bemærkninger Til nr. 1 Forbudsdirektivet giver mulighed for at indføre en  

 obligatorisk konsultationsordning, således at det godkendte organ, som  

 ønsker at føre en forbudssag i Danmark, først kan  

 anlægge sag, når det ved kontakt til virksomheden har søgt  

 at bringe overtrædelsen til ophør.
Bestemmelsen fastsætter, at udenlandske myndigheder  

 og organisationer forud for anlæggelse af retssag skal rette  

 henvendelse til den erhvervsdrivende med henblik på at få stoppet  

 den ulovlige handling.
Formålet med indførelsen af en pligt til  

 forud for sagens anlæggelse at rette henvendelse til den  

 erhvervsdrivende er at undgå at belaste domstolene og de  

 erhvervsdrivende unødigt med sager, der kan løses i  

 mindelighed.
Retsvirkningen af, at et søgsmål  

 anlægges ved domstolen, uden at den erhvervsdrivende er blevet  

 konsulteret, skal bedømmes efter samme principper som i andre love,  

 der fastsætter krav om forudgående procedure som betingelse for  

 sagsanlæg.
Det er således ikke givet, at manglende konsultation  

 vil medføre afvisning af sagen, idet hensynet til ikke at belaste  

 domstolene og virksomhederne med unødige sagsanlæg kan  

 tilgodeses ved at pålægge det udenlandske organ at bære en  

 del af eller de fulde omkostninger ved sagen i situationer, hvor sagen  

 anlægges uden forudgående konsultation.
Bestemmelsen fastsætter ingen formkrav til det  

 udenlandske organs henvendelse.
Henvendelsen må dog have  

 tilstrækkelig klarhed til, at virksomheden har mulighed for at  

 identificere den pågældende markedsføring samt tage  

 stilling til, om de vil stoppe denne.
Forslaget fastsætter ingen frist  

 for, hvor lang tid der skal gå, fra det udenlandske organ har rettet  

 henvendelse, til sagen kan anlægges.
Dette skyldes, at  

 nedlæggelse af forbud kan have en så hastende karakter, at en  

 bestemt frist vil være konkret urimelig.
Af forbudsdirektivets artikel 5, stk. 1, fremgår, at  

 hvis der indføres en konsultationsordning og overtrædelsen ikke  

 er bragt til ophør inden 14 dage fra modtagelsen af henvendelse, kan  

 det godkendte organ uden yderligere forsinkelse indlede søgsmål  

 med påstand om forbud.
Formålet med bestemmelsen er at sikre, at  

 medlemsstaterne ikke indfører konsultationsordninger med længere  

 frister for den erhvervsdrivende og dermed hindrer de udenlandske organer i  

 at få stoppet den ulovlige handling hurtigt.
Bestemmelsen er ikke til  

 hinder for, at der fastsættes en kortere frist end 14 dage.
Frode Sørensen (S) nfmd.  

  Ole Vagn Christensen (S)  Claus Larsen-Jensen (S)  

  René Skau Björnsson (S)  

  Bjarne Laustsen (S) Ole Sohn (SF)  

  Sonja Albrink (CD)  Morten Helveg Petersen (RV)  

  Frank Aaen (EL)  Svend Erik Hovmand (V)  

  Pia Larsen (V)  Kim Andersen (V)  

  Peter Brixtofte (V)  fmd.  Pernille Sams (KF)  

  Kirsten Jacobsen (FRI)  Egil Møller (DF)  

  Ole M.
Nielsen (KRF) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Kopi af høringssvar modtaget i forbindelse med udarbejdelse af lov  

 om beskyttelse af forbrugerinteresser, fra erhvervsministeren 2 Høringsnotat vedrørende lov om forbud til beskyttelse af  

 forbrugernes interesser, fra erhvervsministeren 3 Udkast til betænkning 4 Spm. 1 om ministerens redegørelse vedrørende  

 problemstillingen om lovvalg, til erhvervsministeren 5 Spm. 2 om direkte henvendelse til virksomheden inden anlæggelse af  

 retssag, til erhvervsministeren Spm. 3 om teknisk bistand til udarbejdelse af ændringsforslag, til  

 erhvervsministeren Spm. 4 om fogedforbud, til erhvervsministeren Spm. 5 om søgsmålskompetence, til erhvervsministeren 6 Foreløbigt svar på spm. 1 om ministerens redegørelse  

 vedrørende problemstillingen om lovvalg, fra erhvervsministeren 7 Svar på spm. 2 om direkte henvendelse til virksomheden inden  

 anlæggelse af retssag, fra erhvervsministeren Svar på spm. 3 om teknisk bistand til udarbejdelse af  

 ændringsforslag, fra erhvervsministeren Foreløbigt svar på spm. 4 om fogedforbud, fra  

 erhvervsministeren Svar på spm. 5 om søgsmålskompetence, fra  

 erhvervsministeren 8 2. udkast til betænkning 9 Svar på spm. 1 om ministerens redegørelse vedrørende  

 problemstillingen om lovvalg, fra erhvervsministeren Svar på spm. 4 om fogedforbud, fra erhvervsministeren Bilag 2 Et af udvalgets spørgsmål og  

 erhvervsministerens svar herpå Et af udvalgets spørgsmål og  

 erhvervsministerens svar herpå er optrykt efter ønske fra  

 KF.
Spørgsmål nr. 4 Kan ministeren garantere, at der ikke nedlægges  

 fogedforbud, hvis ikke den handling, der søges forbudt, klart er i  

 strid med et af de direktiver, som er omfattet af forbudsdirektivet? Svar Spørgsmålet har været forelagt  

 Justitsministeriet, der har oplyst følgende:
Efter lovforslagets § 3 kan fogedforbud nedlægges,  

 såfremt det godtgøres eller sandsynliggøres, at den  

 erhvervsdrivende vil fortsætte handlinger, der dels strider mod de  

 omfattede direktiverne, således som disse er gennemført i  

 medlemsstaternes nationale ret, dels er i strid med forbrugernes kollektive  

 interesser.
Det skal endvidere godtgøres eller sandsynliggøres,  

 at formålet med at nedlægge forbud mod de pågældende  

 handlinger vil forspildes, hvis den udenlandske myndighed eller organisation  

 henvises til at gøre kravet herom gældende ved almindelig  

 rettergang.
Beviskravet svarer til, hvad der i øvrigt  

 gælder for nedlæggelse af fogedforbud efter retsplejeloven.
At  

 der alene stilles krav om sandsynliggørelse hænger sammen med,  

 at fogedforbud er et foreløbigt retsmiddel, der inden 2 uger efter  

 nedlæggelsen skal følges op af en retssag (»justifikationssag«) anlagt  

 af den, der har anmodet om forbudet.
Godtgøres det ikke under  

 justifikationssagen, at betingelserne for at nedlægge forbudet har  

 været til stede, har den, som forbudet er rettet mod, krav på  

 erstatning for tab og tort.
