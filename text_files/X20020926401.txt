Selvstændigt erhvervsdrivendes fradrag  

 for indskud på pensionsordning   pensionsbeskatningslovens § 15 A  

 ikke mulighed for dispensation fra krav på trods af alvorlig sygdom Spørgsmål Vil A  på baggrund af sin sygdom kunne få dispensation for  

 kravene i pensionsbeskatningslovens § 15A, stk. 1 og 2, således at han  

 får mulighed for at foretage en pensionsindbetaling i henhold til  

 pensionsbeskatningslovens § 15A? Svar Nej.
Beskrivelse af de faktiske forhold Pensionsbeskatningslovens § 15A er en ny regel, som første gang  

 får virkning for indkomståret 2001. Reglen bestemmer, at  

 personer, der i forbindelse med afståelse af deres  

 erhvervsmæssige virksomhed eller en andel af denne opnår en  

 skattepligtig fortjeneste, kan indskyde fortjenesten på en  

 pensionsordning og derved få fradragsret for det indskudte  

 beløb.
Bestemmelsen har til formål at indføre en særlig adgang  

 for personer over 55 år, der har drevet selvstændig virksomhed i  

 mindst 10 år, til at oprette pensionsordninger i forbindelse med  

 virksomhedsophør.
Disse personer står ved erhvervsvirksomhedens  

 ophør typisk dels med en skattepligtig fortjeneste hidrørende  

 fra virksomheden, dels med en meget begrænset eller helt manglende  

 pensionsopsparing.
 Bestemmelsen går ud på at tillade en nærmere  

 afgrænset persongruppe at anvende et beløb svarende til den  

 skattepligtige fortjeneste ved afståelse af virksomhed, dog maks. 2.  

 mio kr. (2001-niveau) til at oprette pensionsordninger med løbende  

 udbetalinger og ratepensionsordninger efter særlige beskatningsregler,  

 der tilgodeser de pågældendes særlige situation.
 Ved salg af en virksomhed, der har været drevet i personligt regi,  

 opgøres beløbet på grundlag af de skattepligtige  

 gevinster, der opnås ved salg af virksomhedens aktiver, såsom  

 driftsmidler, goodwill og andre immaterielle aktiver, fast ejendom og  

 værdipapirer, med fradrag af tab.
Den 1. marts 1996  erhvervede A sammen med sin søster B en  

 landbrugsbedrift på 88 hektar.
De driver landbruget som et  

 interessentskab.
På grund af sygdom agter de at afhænde  

 landbrugsbedriften i 2002.
A ønsker at indskyde sin del af avancen ved salget på en  

 ophørspension efter pensionsbeskatningslovens § 15A, men han - som kun  

 er 44 år - opfylder ikke alderskravet på 55 år.
Han har kun  

 været selvstændig fra 1. marts 1996 og opfylder således  

 heller ikke  kravet om mindst 10 års arbejde som selvstændig.  

 På grund af sygdommen sklerose er han nødt til at stoppe som  

 erhvervsaktiv og er tilkendt førtidspension.
Den skatteansættende myndigheds udtalelse Skatteadministrationen i kommunen har meddelt, at kommunen ikke finder, at  

 der er adgang til at dispensere fra kravene i pensionsbeskatningslovens § 15  

 A, stk. 1 og 2.
Styrelsens indstilling og begrundelse Efter det oplyste bliver den landbrugsbedrift, som A ejer halvdelen af,  

  drevet som en selvstændig erhvervsvirksomhed i interessentskabsform.  

 Salget af hans andel af  landbrugsbedriften må således kunne  

 betegnes som en afståelse af hans erhvervsmæssige virksomhed.
 A opfylder ikke alderskravet på 55 år.
Det er en betingelse for at oprette en ophørspension efter  

 pensionsbeskatningslovens § 15A, at personen har drevet selvstændig  

 virksomhed eller virksomhed i aktie- eller anpartsselskabsform, hvor personen  

 har været hovedaktionær.
Virksomheden skal være drevet i en  

 periode på mindst 10 år forud for det indkomstår, hvor  

 ordningen oprettes.
A  har kun været selvstændig fra 1. marts 1996 og opfylder  

 således heller ikke  kravet om mindst 10 års arbejde som  

 selvstændig.
På grund af sygdommen sklerose er han nødt  

 til at stoppe som erhvervsaktiv og er tilkendt førtidspension.
Der er  

 ikke hjemmel til at dispensere fra alderskravet på 55 år eller  

 fra kravet om mindst 10 års arbejde som selvstændig, selv ikke i  

 tilfælde af alvorlig sygdom.
Styrelsen finder derfor ikke, at A  

 opfylder betingelserne for at indskyde sin del af avancen fra et salg af  

 landbrugsbedriften som et fradragsberettiget indskud på en  

 pensionsordning i medfør af pensionsbeskatningslovens § 15A.
 Ligningsrådet tiltrådte  indstillingen.
