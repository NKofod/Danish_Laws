Betænkning afgivet af Udvalget for  

 Videnskab og Teknologi den 26. februar 2002 Betænkning over Forslag til folketingsbeslutning om  

 afviklingen af de nukleare anlæg på Forskningscenter Risø [af videnskabsministeren (Helge Sander)] 1. Udvalgsarbejdet Beslutningsforslaget blev fremsat den 28. november 2002 og  

 var til 1. behandling den 9. januar 2003. Beslutningsforslaget blev efter 1.  

 behandling henvist til behandling i Udvalget for Videnskab og Teknologi.
Møder Udvalget har behandlet beslutningsforslaget i 3  

 møder.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Hans Hagen, Roskilde.
 Videnskabsministeren har over for udvalget kommenteret  

 henvendelsen skriftligt.
Spørgsmål Udvalget har stillet 12 spørgsmål til  

 videnskabsministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller beslutningsforslaget til  

vedtagelse uændret.
 Socialdemokratiets medlemmer af udvalget bemærker,  

 at forarbejdet til beslutningsforslaget har stået på de seneste  

 par år bl.a. med etableringen af Dansk Dekommissionering i november  

 2000.
Socialdemokratiet er meget tilfreds med, at der  

 lægges op til en hurtig afvikling af anlæggene på  

 Risø. Såvel økonomiske og kompetencemæssige som  

 miljømæssige argumenter taler for denne løsning.
Det vil  

 også være dybt uetisk at efterlade denne byrde til vores  

 efterkommere.
Helt afgørende er det dog også, at afviklingen  

 sker på en sikkerhedsmæssig, arbejdsmiljømæssig og  

 miljømæssig optimal måde.
 Der er overhovedet ikke perspektiver i at trække det  

 længere end højst nødvendigt eller at etablere en  

 betonskal omkring anlægget, hvilket de forskellige undersøgte  

 løsninger også klart og tydeligt viser.
 En hurtig afvikling, der dog tager op til 20 år,  

 førend arealerne kan bruges ubegrænset, er det mest  

 perspektivrige og det mest rigtige og skal også ske i regi af Dansk  

 Dekommissionering.
Socialdemokratiets holdning har altid været, at hver  

 generation rydder op efter sig selv, ligesom Socialdemokratiet støtter  

 princippet om, at hvert enkelt land så vidt muligt selv behandler og  

 opbevarer eget affald.
Dette princip er også knæsat i  

 internationale konventioner og aftaler.
 Socialdemokratiet kan derfor også tilslutte sig, at  

 der udarbejdes et beslutningsgrundlag på disse præmisser for et  

 dansk slutdepot for lav- og mellemaktivt affald.
 I forbindelse med dekommissioneringen vil det også  

 være naturligt at have en afklaring af, hvad der skal ske med det lav-  

 og mellemaktive affald.
 Det er bestemt ikke en mindre kompliceret affære at  

 etablere sådan et slutdepot, hverken økonomisk,  

 tidsmæssigt, miljømæssigt eller  

 sikkerhedsmæssigt.
 En helt afgørende forudsætning for  

 Socialdemokratiet er, at det ved udarbejdelsen af beslutningsgrundlaget for  

 dette depot gøres helt klart, at et kommende valg af plads til dette  

 depot sker i et meget tæt samarbejde med relevante amtslige og  

 kommunale myndigheder og berørte borgere.
Det er også meget vigtigt for Socialdemokratiet, at  

 et kommende depot etableres på sådan en måde, at det giver  

 færrest mulige gener for vores efterkommere.
Det nytter ikke noget med  

 en discountløsning, der måske kan give store problemer om 50  

 eller 100 år.
 Tidsfaktoren i afviklingen, omkostningerne, det  

 miljømæssige aspekt samt etableringen af slutdepotet for  

 opbevaringen af det radioaktive affald viser også, at det var en rigtig  

 beslutning i 1985, da a-kraft ikke længere var en del af dansk  

 energipolitik.
 Socialdemokratiet støtter derfor en vedtagelse af  

 beslutningsforslaget.
Socialistisk Folkepartis medlem af udvalget tilslutter sig  

 beslutningsforslaget.
SF lægger vægt på, at det skal  

 indgå i planlægningen, at der skal etableres et reversibelt depot  

 i Danmark til det lav- og mellemradioaktive affald fra dekommissioneringen.
 Med hensyn til de 233 kg bestrålet brændsel,  

 som er højradioaktivt, finder SF det afgørende, at der findes  

 en reversibel løsning i overenstemmelse med Danmarks officielle linje  

 og OSPAR Decision 2000/1 om, at der ikke skal forekomme udledninger til  

 havmiljøet eller emissioner til atmosfæren, jf. ministerens  

 besvarelse af udvalgets spørgsmål 9, hvilket vil udelukke  

 oparbejdning af affaldet og dermed vanskeliggøre anvendelse af  

 affaldet til atomvåben.
 SF lægger desuden vægt på, at de  

 endelige beslutninger, således som der er lagt op til, først vil  

 blive truffet efter fornyet drøftelse i Folketinget.
Kristeligt Folkepartis medlem af udvalget er enig i, at vi  

 skal være ansvarlige og rydde op efter os, og støtter dermed  

 afviklingsprocessen på anlæggene.
Kristeligt Folkeparti  

 støtter også regeringens ønske om at påbegynde en  

 udarbejdelse af et beslutningsgrundlag for et slutdepot for lav- og  

 mellemaktivt affald.
I forbindelse med placering af depotet er partiet  

 opmærksom på, at der er såvel sikkerhedsmæssige som  

 miljømæssige hensyn, der skal være opfyldt.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Gitte Lillelund Bech (V)  

  Flemming Damgaard Larsen (V)  Pia Larsen (V)  

  Hanne Severinsen (V) fmd.  

  Jesper Langballe (DF) Søren Krarup (DF)  

  Pia Christmas-Møller (KF)  

  Carina Christensen (KF)  Bodil Kornbek (KRF)  

  Jytte Wittrock (S)  Lene Jensen (S)  

  Pernille Blach Hansen (S)  

 Thomas Adelskov (S) nfmd.  Torben Hansen (S)  

  Anne Grete Holmsgaard (SF)  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende B 48 Bilagsnr.
