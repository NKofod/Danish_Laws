Nr LSF 112 Forslag til Lov om ophævelse af visse love inden for Industriministeriets  

 område og om ændring af forskellige lovbestemmelser (Afbureaukratisering) den 9. januar 1990 Vedtaget ved tredjebehandling den 26. april 1990 Lov nr. 271 af 02/05/1990 § 1 Følgende love ophæves:
 1) Lov nr. 728 af 29. oktober 1986 om marginspekulation.
 2) Lov nr. 71 af 15. marts 1967 om Søfartens Fællesråd.
 3) Lov om skibsmæglere og varemæglere, jf. lovbekendtgørelse nr. 183 af  

 25. marts 1988.
 4) Lov nr. 132 af 30. marts 1946 om konfiskation af tysk og japansk  

 ejendom, som ændret ved lov nr. 146 af 13. maj 1959.
§ 2 I lov om køb, jf. lovbekendtgørelse nr. 28 af 21. januar 1980, som ændret  

 ved § 3 i lov nr. 733 af 7. december 1988, foretages følgende ændringer:
 1. § 25, sidste pkt., affattes således:
»Foretager køberen dækningskøb på forsvarlig måde og inden for  

 rimelig tid efter ophævelsen, lægges den ved købet opnåede pris til grund ved  

 beregning af prisforskellen.« 2. § 30, stk. 2, affattes således:
» Stk. 2. Foretages salg af genstanden på forsvarlig måde og  

 inden for en rimelig tid efter ophævelsen, lægges den ved salget opnåede pris  

 til grund ved beregning af prisforskellen.« 3. § 34, 3. pkt., affattes således:
»Foretages salg af genstanden ved en forsvarligt bekendtgjort og  

 afholdt auktion eller på anden forsvarlig måde, kan køberen ikke gøre  

 indsigelse mod den opnåede pris.« § 3 I lov om kommission, handelsagentur og handelsrejsende, jf.  

 lovbekendtgørelse nr. 636 af 15. september 1986, foretages følgende  

 ændringer:
 1. § 34, stk. 2, 2. pkt., affattes således:
»Foregår salget ved en forsvarligt bekendtgjort og afholdt auktion  

 eller på anden forsvarlig måde, kan kommittenten ikke gøre nogen indsigelse  

 mod den opnåede pris.« 2. § 38, stk. 1, 3. pkt., affattes således:
»Stk. 3. Foregår salget ved en forsvarligt bekendtgjort og afholdt  

 auktion eller på anden forsvarlig måde, kan kommittenten ikke gøre nogen  

 indsigelse mod den opnåede pris.« § 4 I sømandsloven, jf. lovbekendtgørelse nr. 11 af 6. januar 1989, foretages  

 følgende ændringer:
 1. I § 2, stk. 2, ændres »Søfartens Fællesråd« til:  

 »de berørte rederes og søfarendes organisationer«.
 2. I § 3, stk. 1, ændres »Søfartens Fællesråd« til:  

 »redernes og de søfarendes organisationer«.
 3. I § 52, stk. 2, ændres »Søfartens Fællesråd« til:  

 »de berørte rederes og søfarendes organisationer«.
§ 5 I ferieloven, jf. lovbekendtgørelse nr. 560 af 13. november 1984, som  

 ændret ved lov nr. 204 af 22. maj 1985, ændres i § 25, stk. 2,  

 »Søfartens Fællesråd« til: »redernes og de søfarendes  

 organisationer«.
§ 6 Loven træder i kraft 1. juli 1990.
Oprindeligt fremsat forslag § 1 Følgende love ophæves:
 1) Lov om garantier for lån til bygning af mindre fragtskibe, jf.  

 lovbekendtgørelse nr. 91 af 28. februar 1986.
 2) Lov nr. 728 af 29. oktober 1986 om marginspekulation.
 3) Lov nr. 71 af 15. marts 1967 om Søfartens Fællesråd.
 4) Lov om dispachører, jf. lovbekendtgørelse nr. 184 af 25. marts 1988.
 5) Lov om skibsmæglere og varemæglere, jf. lovbekendtgørelse nr. 183 af  

 25. marts 1988.
 6) Lov nr. 132 af 30. marts 1946 om konfiskation af tysk og japansk  

 ejendom, som ændret ved lov nr. 146 af 13. maj 1959.
§ 2 I lov om køb, jf. lovbekendtgørelse nr. 28 af 21. januar 1980, som ændret  

 ved § 3 i lov nr. 733 af 7. december 1988, foretages følgende ændringer:
 1. § 25, sidste pkt., affattes således:
»Foretager køberen dækningskøb på forsvarlig måde og inden for  

 rimelig tid efter ophævelsen, lægges den ved købet opnåede pris til grund ved  

 beregning af prisforskellen.« 2. § 30, stk. 2, affattes således:
» Stk. 2. Foretages salg af genstanden på forsvarlig måde og  

 inden for en rimelig tid efter ophævelsen, lægges den ved salget opnåede pris  

 til grund ved beregning af prisforskellen.« 3. § 34, 3. pkt., affattes således:
»Foretages salg af genstanden ved en forsvarlig bekendtgjort og  

 afholdt auktion eller på anden forsvarlig måde, kan køberen ikke gøre  

 indsigelse mod den opnåede pris.« § 3 I lov om kommission, handelsagentur og handelsrejsende, jf.  

 lovbekendtgørelse nr. 636 af 15. september 1986, foretages følgende  

 ændringer:
 1. § 34, stk. 2, 2. pkt., affattes således:
»Foregår salget ved en forsvarlig bekendtgjort og afholdt auktion  

 eller på anden forsvarlig måde, kan kommittenten ikke gøre nogen indsigelse  

 mod den opnåede pris.« 2. § 38, stk. 1, 3. pkt., affattes således:
»Stk. 3. Foregår salget ved en forsvarlig bekendtgjort og afholdt  

 auktion eller på anden forsvarlig måde, kan kommittenten ikke gøre nogen  

 indsigelse mod den opnåede pris.« § 4 I søloven, jf. lovbekendtgørelse nr. 653 af 13. oktober 1989, foretages  

 følgende ændringer:
 1) § 129, stk. 3, § 212, stk. 2, og § 216, stk. 3, ophæves.
 2) § 291, stk. 3, affattes således:
» Stk. 3. Forældelsesfristen afbrydes ved foretagelse af  

 retsskridt inden fristens udløb.« § 5 I sømandsloven, jf. lovbekendtgørelse nr. 11 af 6. januar 1989, foretages  

 følgende ændringer:
 1. I § 2, stk. 2, ændres »Søfartens Fællesråd« til:  

 »de berørte rederes og søfarendes organisationer«.
 2. I § 3, stk. 1, ændres »Søfartens Fællesråd« til:  

 »redernes og de søfarendes organisationer«.
 3. I § 52, stk. 2, ændres »Søfartens Fællesråd« til:  

 »de berørte rederes og søfarendes organisationer«.
§ 6 I ferieloven, jf. lovbekendtgørelse nr. 560 af 13. november 1984, som  

 ændret ved lov nr. 204 af 22. maj 1985, ændres i § 25, stk. 2,  

 »Søfartens Fællesråd« til: »redernes og de søfarendes  

 organisationer«.
§ 7 Stk. 1. Loven træder i kraft 1. juli 1990.
 Stk. 2. Ansøgninger om statsgaranti for lån til bygning af mindre  

 fragtskibe til aflevering inden udgangen af 1991 behandles i henhold til  

 lovbekendtgørelse nr. 91 af 28. februar 1986, såfremt ansøgningen er modtaget  

 inden 1. juli 1990.
Bemærkninger til lovforslaget Almindelige bemærkninger Som led i regeringens handlingsplan for afbureaukratisering af den  

 offentlige sektor foreslås de i § 1 i lovforslaget nævnte love ophævet.
Forslagene bygger i vidt omfang på en rapport udarbejdet af et  

 embedsmandsudvalg nedsat af industriministeren.
Med henblik på at  

 identificere de områder, hvor der kan ske forenklinger, reduktioner eller  

 ophævelser, fik udvalget til opgave at gennemgå ministerområdets lovgivning  

 og administrative procedurer.
De forudsætninger, som de omhandlede love  

 bygger på, skønnes ikke længere at være til stede som følge af den  

 samfundsmæssige og retlige udvikling.
Hvor der er tale om næringsudøvelse bør  

 denne så vidt muligt ske i fri konkurrence og ikke på grundlag af en  

 autorisation.
 Forslaget om ændring i købeloven, kommissionsloven, sømandsloven og  

 ferieloven er konsekvenser af forslaget om ophævelse af de love, der er nævnt  

 i § 1.
 Rapporten fra embedsmandsudvalget har forinden lovforslagets fremsættelse  

 været til høring hos de berørte organisationer.
 Samlet vil lovforslaget medføre mindre økonomiske besparelser og  

 administrative forenklinger.
Til § 1 Til nr. 1 I november 1988 etableredes en aftrapningsordning for statsstøtte til  

 skibsværfterne, således at det statslige støtteelement gradvist reduceres,  

 for pr. 1. januar 1992 alene at omfatte lån på vilkår, der svarer til OECD's  

 aftale om eksportkreditter til skibe.
 Med etableringen af aftrapningsordningen ophørte øvrige foranstaltninger  

 til gavn for skibsværftsindustrien, f.eks. den midlertidige  

 hjemmemarkedsordning.
Hensigten med aftrapningsordningen er at give erhvervet en mulighed for en  

 gradvis tilvænning til en situation uden statslig støtte for dermed at fremme  

 den nødvendige strukturudvikling, der skal fastholde og videreudvikle det  

 danske erhvervslivs evne til at klare sig i en stadig kraftigere  

 international konkurrence.
Aftrapningsordningen er derfor udtryk for en  

 prioritering af de ressourcer, der anvendes til erhvervsfremmende  

 foranstaltninger.
Hertil kommer, at der med vedtagelse af EF's 6. direktiv om statsstøtte  

 til skibsbygningsindustrien i december 1986, er gennemført en skærpet kontrol  

 med statsstøtten på dette område.
Efter direktivet omfatter statsstøtte til  

 skibsbygning ikke alene direkte støtte til værfterne, men tillige alle former  

 for støtte til rederier og tredjemænd, når dette sker med det formål at  

 støtte bygning eller ombygning af skibe.
Kommissionen fastsætter endvidere en  

 maksimumsgrænse for statststøtten mindst een gang årligt og med henblik på en  

 gradvis nedsættelse af maksimumsgrænsen.
Maksimumsgrænsen fastsættes på  

 grundlag af den bestående forskel mellem de mest konkurrencedygtige  

 EF-værfters omkostninger og de priser, der anvendes af deres vigtigste  

 internationale konkurrenter med særlig henblik på de markedssegmenter, hvor  

 EF-værfterne er forholdsvis mest konkurrencedygtige.
For 1989 er  

 støtteniveauet fastsat til 26 pct. af kontraktprisen før støtte ( 16 pct. for  

 små, specialiserede skibe, der koster mindre end 6 mio.
ECU). Under hensyn  

 til den fortsat gunstige markedssituation må det forventes, at støtteloftet  

 nedsættes yderligere.
 Det findes derfor også rimeligt, at et eventuelt behov for  

 garantistillelse til bygning af mindre fragtskibe tilgodeses via det private  

 kapitalmarked.
Udnyttelsen af ordningen har i de senere år været behersket.
Der har i  

 perioden 1982-87 været udstedt 12-14 garantier årligt.
Mens  

 garantiudstedelsen i årene 1982-83 lagde beslag på hele den årlige bevilgede  

 garantiramme, har der siden 1986 været tale om en stadig stigende overførsel  

 af ubrugte garantimidler til det følgende finansår.
Således overførtes til  

 1989 i alt en ubrugt garantiramme på 251 mio. kr.
 Der er således en række forhold, der nu taler for, at fragtskibsgarantien  

 ophører.
 Garantier, der er ydet i medfør af loven, videreføres uændret.
Til nr. 2 Loven blev indført som et led i kartoffelkuren fra 1986. Baggrunden for  

 loven var at søge at lægge visse begrænsninger på de  

 spekulationsforretninger, der prægede markedet, for derved at mindske  

 udsvingene på obligations- og aktiemarkedet.
 Loven må anses som overflødiggjort ved etableringen af et futures- og  

 optionsmarked på Københavns Fondsbørs, hvor der er krav om  

 marginindbetalinger.
Til nr. 3 Søfartens Fællesråd er rådgivende for industriministeren i spørgsmål  

 vedrørende forhyringsvirksomheden samt i sådanne spørgsmål angående de  

 søfarendes sociale forhold eller andre forhold af fælles interesse for redere  

 og søfarende, som ikke efter lovgivningen behandles af andre særlige organer.
Rådet, hvis oprindelse går tilbage til forhyringsloven af 1937, fik sin  

 egen lov i forbindelse med vedtagelsen af lov om søfartsuddannelse af 1967,  

 hvor visse uddannelsesspørgsmål, der hidtil var behandlet af Søfartens  

 Fællesråd, blev henlagt til det i medfør af uddannelsesloven oprettede  

 uddannelsesråd.
Siden har Søfartens Fællesråd navnlig beskæftiget sig med  

 spørgsmål af social art og spørgsmål vedrørende forhyringsvirksomhed.
Der har  

 kun været få drøftelser vedrørende sociale spørgsmål, og  

 forhyringsvirksomheden er som følge af de søfarendes overgang til  

 rederiansættelse efterhånden noget begrænset.
Derefter findes det ikke  

 hensigtsmæssigt eller nødvendigt at opretholde et særligt råd til behandling  

 af sådanne spørgsmål, og Søfartens Fællesråd foreslås derfor nedlagt.
 De spørgsmål, der naturligt ville være forelagt Søfartens Fællesråd,  

 herunder spørgsmål om fordeling af uhævede feriemidler henhørende fra de af  

 Industriministeriet og Søfartsstyrelsen godkendte ferieordninger for  

 søfarende, vil fremover blive forelagt redernes og de søfarendes  

 organisationer, som hidtil har udpeget medlemmer af rådet.
Til nr. 4 Dispachører beskikkes af Erhvervs- og Selskabstyrelsen.
Eksamen aflægges  

 for Dispachørkommissionen, og det kræves, at der forinden er bestået juridisk  

 embedseksamen.
Der findes i dag 4 autoriserede dispachører i Danmark, hvoraf  

 3 er praktiserende.
Den nærmere regulering er fastsat i tre bekendtgørelser  

 henholdsvis om dispachørers virksomhed, om dispachøreksamen og om  

 Dispachørkommissionen.
Derudover er afgiften for beskikkelse fastsat i en  

 særlig bekendtgørelse.
 Virksomhed som dispachør består i at foretage havariberegning og udfærdige  

 dispache, dvs. en opgørelse, hvorved skader, tab og omkostninger, der skyldes  

 groshavari, fordeles på skib, fragt og gods.
Erhvervenes Transportudvalg støtter ophævelse af loven, medens Danmarks  

 Rederiforening, Assurandør-Societetet og de 3 praktiserende dispachører er  

 imod en ophævelse af loven.
Regeringen opretholder desuagtet lovforslaget, da  

 der efter regeringens opfattelse hverken er en tilstrækkelig samfundsmæssig  

 interesse eller i øvrigt et væsentligt behov for en offentlig regulering på  

 dette område.
Det kan konstateres på andre områder, hvor  

 autorisationsordninger er ophævet, at branchen selv og den frie konkurrence  

 har reguleret erhvervsudøvelsen på en tilfredsstillende måde.
Til nr. 5 Skibsmæglere og varemæglere beskikkes af Erhvervs- og Selskabsstyrelsen.  

 Eksamen aflægges for Mæglerkommissionen, og det er en forudsætning for at  

 kunne indstille sig til eksamen, at kandidaten har 3 års praktisk uddannelse,  

 hvilket skal dokumenteres over for Mæglerkommissionen.
Den nærmere regulering  

 er fastsat i 3 bekendtgørelser henholdsvis om skibsmægleres og varemægleres  

 virksomhed, om mæglereksamen og om Mæglerkommissionen.
Afgifter for  

 beskikkelse som mægler er fastsat i en særlig bekendtgørelse.
En  

 autorisationsordning er ikke længere hensigtsmæssig.
 Med hensyn til skibsmæglere bortfaldt ved lovændringen i 1967 en  

 udtrykkelig adgang til at nægte beskikkelse af nye mæglere, når antallet af  

 mæglere på vedkommende sted skønnedes tilstrækkeligt.
Efter den gældende lovs § 5, stk. 2, er skibsmæglere inden for vedkommende  

 geografiske område eneberettigede til at klarere skibe.
Dog kan en reder selv  

 ved sin faste agent, ved skibsføreren eller ved andre personer, der står i  

 fast tjenesteforhold til ham, klarere sine egne skibe, skibe som han har  

 befragtet, og skibe som samsejler med hans egne skibe.
Klareringsdokumenter  

 må ikke udfærdiges af nogen, som ikke er berettiget til at foretage  

 klareringen.
 Ved klarering - toldklarering - forstås udfærdigelse, underskrift og  

 ekspedition af de fornødne dokumenter for skib og ladning samt betaling af de  

 pligtige afgifter.
Toldlovgivningen er i dag ændret, jf. toldlov, lovbekendtgørelse 610 1988,  

 således at toldloven ikke længere anvender begrebet klarering.
Herefter har  

 bestemmelsen om, at skibsmæglere er eneberettigede til at klarere skibe, ikke  

 længere noget selvstændigt indhold.
 For så vidt angår varemæglere har ophævelse af autorisationsordningen  

 været drøftet med Justitsministeriet, som ikke finder behov for opretholdelse  

 af ordningen, jf. neden for under bemærkningerne til § 2 og § 3.
 Generelt gælder om overgang til fri næring på disse områder det samme som  

 anført for dispachører under bemærkningerne til nr. 5.
 Ophævelse af loven vil tillige indebære, at betegnelsen »mægler«  

 ikke længere vil være beskyttet, idet dog bemærkes, at beskyttelsen hidtil  

 alene har omfattet »mægler« og betegnelser, der vil kunne  

 forveksles med »skibsmægler« eller »varemægler«, men ikke  

 sammensatte betegnelser, der ikke giver anledning til forveksling, som f.eks.  

 forsikringsmægler.
Danmarks Skibsmæglerforening ser gerne en friere adgang til  

 erhvervsudøvelse, men med bibeholdelse og eventuel udvidelse af  

 mæglereksamen.
Ifølge Undervisningsministeriet vil det imidlertid ikke være  

 hensigtsmæssigt at henlægge eksamen i handels- eller handelshøjskolernes  

 regi.
Mæglerkorporationen i København finder fortsat behov for, at  

 varemæglere er autoriserede.
Erhvervenes Transportudvalg støtter en ophævelse  

 af loven.
Til nr. 6 Ændringen i konfiskationsloven af 1959 tog sigte på at afslutte arbejdet  

 med konfiskation af tysk og japansk ejendom.
Med vedtagelsen af ændringsloven  

 blev ejendom, uanset om den er omfattet af reglerne i 1946-loven, fritaget  

 fra konfiskation. Ændringsloven ophævede tillige adgangen til at behandle  

 ansøgninger om dispensation.
Handelsministeren fik dog mulighed for fortsat  

 at dispensere i tilfælde, hvor andragende om dispensation af undskyldelige  

 grunde ikke tidligere var indsendt, eller hvis der forelå nye oplysninger,  

 eller under ganske særlige omstændigheder, herunder hensynet til danske  

 interesser, jf. lovens § 3, stk. 3. Dette udelukkede, at loven kunne ophæves  

 i sin helhed.
Da de anførte dispensationsgrunde ikke længere anses for  

 relevante, foreslås loven endelig ophævet.
 De tinglyste deklarationer om videresalg af konfiskeret ejendom, som endnu  

 ikke måtte være aflyst, kan fortsat udslettes af tingbøgerne på begæring af  

 ejerne af vedkommende ejendomme, da vilkårene om godkendelse af videresalg er  

 ophævet, jf. ændringslovens § 5, stk. 2.
Til § 2 Bestemmelserne i købeloven om henholdsvis dækningskøb og -salg og om  

 sælgers bortsalg af genstanden i tilfælde af fordringshavermora foreslås  

 ændret som konsekvens af den foreslåede ophævelse af varemæglerordningen.
Den foreslåede affattelse af bestemmelserne er i overensstemmelse med de  

 gældende regler i den norske og den finske købelov og med det svenske forslag  

 til købelov.
Det har været tanken at indføre en lignende ordning i  

 forbindelse med en eventuel senere revision af den danske købelov, og det  

 findes derfor ubetænkeligt allerede på nuværende tidspunkt at foretage disse  

 lovændringer.
Efter forslaget skal købet eller salget være foretaget på forsvarlig måde.  

 Ved bedømmelsen af, om dette er tilfældet, må der tages udgangspunkt i, at  

 den pågældende først og fremmest må søge at få eller give den pris for varen,  

 som er mest gunstig for den misligholdende medkontrahent.
Der må dog i hvert  

 enkelt tilfælde foretages en konkret bedømmelse, hvorved der bl.a. lægges  

 vægt på prisniveauet, kvalitet, mulige salgssteder, omkostninger og den tid,  

 der er til rådighed til at foretage handelen.
 Ved sælgerens bortsalg af genstanden i tilfælde af fordringshavermora er  

 den hidtil eksisterende mulighed for at foretage salg ved auktion bevaret.
Til § 3 De gældende bestemmelser i kommissionsloven er affattet i overensstemmelse  

 med købelovens regler.
Bestemmelserne foreslås ændret i overensstemmelse med  

 de foreslåede ændringer i købeloven, men således, at muligheden for at  

 foretage salg ved auktion bevares.
 Der henvises i øvrigt til bemærkningerne til lovforslagets § 2.
Til § 4 Til nr. 1 Ved ophævelse af lov om dispachører vil der ikke længere ske beskikkelse  

 af dispachører.
Der vil derfor ikke være adgang for parterne i en tvist om  

 afstandsfragt til at kræve denne fastsat af en dispachør.
Bestemmelsen herom  

 i § 129, stk 3, i søloven foreslås derfor ophævet.
Det fremgår af § 212, stk.  

 2, i søloven, at havariberegning her i riget udføres af dertil beskikkede  

 dispachører, samt at tvistigheder om en dispaches rigtighed afgøres af  

 domstolene.
Ifølge § 216, stk. 3, i søloven kan beregning og fordeling af  

 omkostninger i forbindelse med særligt (partikulært) haveri forlanges  

 foretaget af dispachør.
Da der efter ophævelsen af lov om dispachører ikke  

 længere vil ske beskikkelse af dispachører, foreslås de nævnte bestemmelser i  

 søloven ligeledes ophævet.
Til nr. 2 Efter ophævelsen af lov om dispachører vil der ikke længere ske  

 beskikkelse af dispachører, hvorfor der ikke er grund til at opretholde  

 sidste del af bestemmelsen i § 291, stk. 3, ». . . eller, såfremt det  

 tilkommer en dispachør at træffe afgørelse om fordringen, ved anmeldelsen for  

 dispachøren«.
Denne sidste del af § 291, stk. 3, udgår som konsekvens  

 af, at det ikke længere lovmæssigt tilkommer en dispachør at træffe afgørelse  

 om fordringer på bidrag til almindeligt havari.
Til § 5 De foreslåede ændringer i sømandsloven er alene konsekvensændringer, idet  

 Søfartens Fællesråd også her foreslås erstattet af redernes og de søfarendes  

 organisationer.
Til § 6 De foreslåede ændringer i ferieloven er foruden ændring af  

 »handelsministeren« til »industriministeren« alene  

 konsekvensændringer, idet Søfartens Fællesråd også her foreslås erstattet af  

 redernes og de søfarendes organisationer.
Til § 7 Det foreslås i stk. 2, at ansøgninger om statsgaranti, der er modtaget  

 inden lovens ikrafttræden, kan færdigbehandles inden for den eksisterende  

 tilsagnsramme.
Sådanne ansøgninger forudsætter således en levering af skibet  

 inden udgangen af 1991.
Bilag 1 Industriministeriets lovbekendtgørelse nr. 91 af 28. februar 1986 Bilag 2 Lov nr. 728 af 29. oktober 1986 Bilag 3 Lov nr. 71 af 15. marts 1967 Bilag 4 Industriministeriets lovbekendtgørelse nr. 184 af 25. marts 1988 Bilag 5 Industriministeriets lovbekendtgørelse nr. 183 af 25. marts 1988 Bilag 6 Lov nr. 132 af 30. marts 1946 Bilag 7 Lov nr. 146 af 13. maj 1959 Bilag 8 I dette bilag er (med mindre skrift) indsat den gældende formulering af de bestemmelser i købeloven, der berøres af lovforslagets § 2 1. § 25, sidste punktum, affattes således:
»Foretager køberen dækningskøb på forsvarlig måde og inden for  

 rimelig tid efter ophævelsen, lægges den ved købet opnåede pris til grund ved  

 beregning af prisforskellen.« § 25. Hæves et køb, og skal erstatning svares i henhold til § 23 eller §  

 24, bliver denne i mangel af bevis for, at anden skade er lidt, at fastsætte  

 til det beløb, hvormed prisen for genstande af samme art og godhed som de  

 solgte på leveringstiden overstiger købesummen.
Foretager køberen uden  

 ugrundet ophold dækningskøb på forsvarligt sted, hvor der er marked for  

 varen, ved autoriseret mægler, der er underrettet om købets art, kan sælgeren  

 ikke rejse indsigelse imod, at købesummen for den således indkøbte vare  

 betragtes som genstandens pris.
 2. § 30, stk. 2, affattes således:
»Foretages salg af genstanden på forsvarlig måde og inden for en  

 rimelig tid efter ophævelsen, lægges den ved salget opnåede pris til grund  

 ved beregning af prisforskellen.« § 30. Hæver sælgeren i medfør af de to foregående paragraffer købet, har  

 han krav på skadeserstatning efter de regler, som er givne i § 24.  

 Erstatningen bliver i mangel af bevis for, at anden skade er lidt, at  

 fastsætte til det beløb, hvormed købesummen overstiger prisen for genstande  

 af samme art og godhed som de solgte på den tid, da forsinkelsen indtrådte.
 Stk. 2. Foretages salg af genstanden ved autoriseret mægler som i § 25  

 anvist, kan køberen ikke rejse indsigelse imod, at den indvundne købesum  

 betragtes som genstandens pris.
 3. § 34, 3. punktum, affattes således:
»Foretages salg af genstanden ved en forsvarlig bekendgjort og  

 afholdt auktion eller på anden forsvarlig måde, kan køberen ikke gøre  

 indsigelse mod den opnåede pris.« § 34. Kan sælgeren ikke uden væsentlig omkostning eller ulempe vedblive  

 med at sørge for genstanden, eller råder køberen ikke over den inden rimelig  

 tid, efter at han dertil er blevet opfordret, har sælgeren ret til at sælge  

 den for køberens regning.
Forinden salg finder sted, har sælgeren så vidt  

 muligt at give køberen betimeligt varsel.
Foregår salget enten ved  

 autoriseret mægler, som er underrettet om salgets art, på forsvarligt sted,  

 hvor der er marked for varen, eller ved en forsvarlig bekendtgjort og afholdt  

 auktion, kan køberen ikke gøre nogen indsigelse mod den opnåede pris.
Kan  

 salg ikke finde sted, eller er det åbenbart, at de med et salg forbundne  

 omkostninger ikke ville kunne dækkes af salgssummen, er sælgeren berettiget  

 til at skaffe genstanden bort.
Bilag 9 I dette bilag er (med mindre skrift) indsat den gældende formulering af de bestemmelser i kommissionsloven, der berøres af lovforslagets § 3 1. § 34, stk. 2, 2. punktum, affattes således:
»Foregår salget ved en forvarlig bekendtgjort og afholdt auktion  

 eller på anden forsvarlig måde, kan kommittenten ikke gøre nogen indsigelse  

 mod den opnåede pris.« § 34. Når den fordring, som er sikret ved panteretten, er forfaldet, kan  

 kommissionæren sælge godset til sin fyldestgørelse.
Er godset udsat for  

 hurtig fordærvelse, eller vil dets bevaring medføre uforholdsmæssig store  

 omkostninger, kan kommissionæren, forsåvidt hans sikkerhed ellers ville  

 udsættes for fare, sælge det, selv om fordringen ikke er forfaldet.
Finder  

 salg sted, har kommissionæren samme ret til provision, som ellers ville have  

 tilkommet ham.
Stk. 2. Forinden salg finder sted, skal kommissionæren så vidt muligt med  

 rimeligt varsel afkræve kommittenten betaling under tilkendegivelse af, at  

 godset vil blive solgt, hvis betaling ikke erlægges.
Foregår salget enten ved  

 autoriseret mægler, som er underrettet om salgets art, på forsvarligt sted,  

 hvor der er marked for godset, eller ved en forsvarlig bekendtgjort og  

 afholdt auktion, kan kommittenten ikke gøre nogen indsigelse mod den opnåede  

 pris.
 2. § 38, stk. 1, 3. punktum, affattes således:
»Foregår salget ved en forsvarlig bekendtgjort og afholdt auktion  

 eller på anden forsvarlig måde, kan kommittenten ikke gøre nogen indsigelse  

 mod den opnåede pris.« § 38. Er gods, som er indkøbt for kommittentens regning, på grund af  

 forsinkelse fra hans side ikke blevet overgivet i hans besiddelse, har  

 kommissionæren ret til at sælge det for hans regning, når kommissionæren ikke  

 uden væsentlig omkostning eller ulempe kan vedblive med at sørge for det,  

 eller når kommittenten ikke råder over det inden rimelig tid, efter at han  

 dertil er blevet opfordret.
Forinden salg finder sted, har kommissionæren så  

 vidt muligt at give kommittenten betimeligt varsel.
Foregår salget enten ved  

 autoriseret mægler, som er underrettet om salgets art, på forsvarligt sted,  

 hvor der er marked for godset, eller ved en forsvarlig bekendtgjort og  

 afholdt auktion, kan kommittenten ikke gøre nogen indsigelse mod den opnåede  

 pris.
Kommissionæren kan ikke beregne sig provision af salget.
 Stk. 2. Kan salg ikke finde sted, eller er det åbenbart, at de med et salg  

 forbundne omkostninger ikke vil kunne dækkes af salgssummen, er  

 kommissionæren berettiget til at skaffe godset bort.
 Stk. 3. Hvad ovenfor er bestemt, finder tilsvarende anvendelse på  

 salgskommissionæren, når han ikke længere er pligtig at beholde gods, som han  

 har modtaget til salg, dog at han, når han sælger godset, har samme ret til  

 provision, som ellers ville have tilkommet ham.
Bilag 10 I dette bilag er (med mindre skrift) indsat den gældende formulering af de bestemmelser i søloven, der berøres af lovforslagets § 4 1. § 129, stk. 3, ophæves.
 § 129. Er en del af rejsen udført, når befragtningen hæves efter § 126,  

 eller falder bortfragterens pligt til at udføre befordringen bort efter §  

 128, kan han kræve afstandsfragt for gods, der er i behold.
Stk. 2. Afstandsfragt er det beløb, der bliver tilbage af den aftalte  

 fragt, når fradrag gøres efter forholdet mellem længden af den tilbagestående  

 rejse og længden af den aftalte rejse, således at hensyn tages også til  

 varigheden og til særlige omkostninger ved sådanne rejser.
Afstandsfragten  

 kan dog ikke overstige godsets værdi.
Stk. 3. Enhver af parterne kan kræve afstandsfragt fastsat af en  

 dispachør.
Tvist om rigtigheden af dispachørens afgørelse kan indbringes for  

 domstolene.
 2. § 212, stk. 2, ophæves.
 § 212. Når ikke andet er aftalt, foretages beregning og fordeling af tabet  

 ved almindeligt havari på det sted, som rederen bestemmer.
Stk. 2. Havariberegning udføres her i riget af dertil beskikkede  

 dispachører.
Tvistigheder om en dispaches rigtighed afgøres af domstolene.
 3. § 216, stk. 3, ophæves.
 § 216. Al skade eller omkostning for skib og gods, som hidrører fra  

 ulykkelig hændelse på en sørejse, og som ikke henhører under almindeligt  

 havari eller i medfør af særlig forskrift, behandles efter de derom givne  

 regler, skal som særligt (partikulært) havari bæres af den eller de  

 genstande, som skaden rammer eller omkostningen vedkommer.
 Stk. 2. Er omkostninger, der henføres under særligt havari, anvendt under  

 eet for skib og ladning eller for flere dele af ladningen, fordeles de i  

 rimeligt forhold på de genstande, til hvis fordel de er anvendt.  

 Omkostninger, der er anvendt på at bjærge ladningen, bæres forholdsvis af  

 denne og af den fragt, der udredes af det bjærgede gods.
 Stk. 3. Når det forlanges af nogen, som er interesseret i sådant havari,  

 skal dets beregning og fordeling foretages af dispachører.
 4. § 291, stk. 3, affattes således:
»Forældelsesfristen afbrydes ved foretagelse af retsskridt inden  

 fristens udløb.« § 291. Forældelsesfristen for følgende fordringer er:
1) for fordring på bjærgeløn, to år fra den dag, da bjærgningen blev  

 afsluttet, 2) for fordring på erstatning for skade ved sammenstød eller søulykke som  

 nævnt i § 222, to år fra den dag, da skaden blev voldt, 3) for fordring på erstatning efter § 188, 1. punktum, to år fra den dag,  

 da passageren gik i land, eller, dersom dødsfald har fundet sted undervejs,  

 fra den dag, på hvilken passageren skulle have været udskibet.
Har dødsfaldet  

 fundet sted efter udskibningen, er fristen to år fra dødsdagen, dog senest  

 tre år fra den dag, udskibningen fandt sted, 4) for fordring på erstatning efter § 189, to år fra den dag, da  

 rejsegodset blev udskibet eller, hvis det er gået tabt, fra den dag, da  

 udskibningen skulle have fundet sted, 5) for fordring på erstatning efter § 188, 2. punktum, to år fra den dag,  

 da passageren blev udskibet, 6) for fordring på erstatning for tab som følge af, at gods er udleveret  

 uden forevisning af konnossement eller til en forkert person, et år fra den  

 dag, da godset skulle have været udleveret, eller fra den dag, da det blev  

 udleveret, hvis dette sker på et senere tidspunkt, 7) for fordring på erstatning efter § 118 eller for urigtige eller  

 ufuldstændige oplysninger i et konnossement, et år fra den dag, da godset  

 blev udleveret eller skulle have været udleveret, 8) for fordring på bidrag til almindeligt havari eller til omkostninger,  

 som fordeles efter § 136 eller § 216, stk. 2, et år fra dispachens dato, 9) for fordring, for hvilken skyldneren er begrænsets ansvarlig i henhold  

 til § 234, tre år fra forfaldsdag, 10) for fordring på den, der er blevet personligt ansvarlig efter § 246  

 eller § 253, den for søpanterettens forældelse fastsatte frist, jf. §§ 248 og  

 254.
Stk. 2. For regreskrav i anledning af fordringer som nævnt i stk. 1, nr.  

 2, 6 og 7, er forældelsesfristen et år fra den dag, da fordringen blev betalt  

 eller søgsmål om den rejst.
Ved regres i anledning af krav som følge af  

 personskade, jf. stk. 1, nr. 2, regnes fristen for regreskravet først fra den  

 dag, da erstatningen blev betalt.
 Stk. 3. Forældelsesfristen afbrydes ved foretagelse af retsskridt inden  

 fristens udlløb eller, såfremt det tilkommer en dispachør at træffe afgørelse  

 om fordringen, ved anmeldelsen for dispachøren.
 Stk. 4. Enhver forhåndsvedtagelse om udelukkelse af forældelse eller om  

 længere forældelsesfrister end dem, der er nævnt i stk. 1, er ugyldig.
Stk. 5. Det afgøres efter loven i det land, hvor sagen er anlagt, om  

 forældelsen er afbrudt eller suspenderet.
Dog skal fordringer som omtalt i  

 nr. 3, 4 og 5 senest være forældet tre år efter den dag, da udskibningen  

 fandt sted eller skulle have fundet sted.
 Stk. 6. I øvrigt kommer de almindelige regler om forældelse af fordringer  

 til anvendelse.
Bilag 11 I dette bilag er (med mindre skrift) indsat den gældende formulering af de bestemmelser i sømandsloven, der berøres af lovforslagets § 5 1. Sømandslovens § 2, stk. 2, affattes således:
 Stk. 2. Industriministeren kan efter indhentet udtalelse fra de berørte  

 rederes og søfarendes organisationer fastsætte regler om, at kun de  

 bestemmelser, der er nævnt i stk. 1, skal anvendes på restaurationspersonale  

 og andet personale, der er ansat i et passagerskib til betjening af  

 passagererne.
 § 2. På personer, der er ansat af rederen til at udføre andet arbejde om  

 bord end skibstjeneste, samt personer, der er ansat om bord af andre end  

 rederen, finder følgende bestemmelser anvendelse:
1) § 4 om mindstealder, lægeundersøgelse m.v., 2) § 9 om ret til afsked og hjemrejse i tilfælde af graviditet, 3) § 19, stk. 2 og 3, om hyre, hjemrejse m.m. i tilfælde af skibets forlis  

 m.v., 4) § 27 om omsorgspligt m.v., 5) § 30, stk. 5, om statens overtagelse af udgifterne til pleje og  

 hjemrejse i tilfælde af kønssygdom eller tuberkulose, 6) § 31 om statens dækning af visse udgifter til syg eller skadet sømand, 7) § 32 om skibsførerens pligt til at sørge for begravelse m.v., 8) § 34, stk. 2 og 3, om statens dækning af udgifterne ved begravelse, 9) § 53, stk. 1 og 3, om pligten til at efterkomme ordrer og erstatte  

 skade, 10) § 54 om værn mod ulykker og sundhedsfare, 11) § 55 om kost- og sundhedsforhold, 12) § 57 om hviletid, 13) § 59 om adgangen til at medtage gods m.v., 14) § 60 om ejendele, der efterlades om bord, 15) § 62 om magtmidler, 16) § 63 om skibsførerens pligter i tilfælde af en grovere forbrydelse og 17) § 67, stk. 1, nr. 1, og stk. 2, om straf for visse forseelser.
 Stk. 2. Industriministeren kan efter indhentet udtalelse fra Søfartens  

 Fællesråd fastsætte regler om, at kun de bestemmelser, der er nævnt i stk. 1,  

 skal anvendes på restaurationspersonale og andet personale, der er ansat i et  

 passagerskib til betjening af passagererne.
 Stk. 3. De personer, der er nævnt i stk. 1 og 2, skal udføre det arbejde,  

 som skibsføreren finder nødvendigt for skibets sikkerhed.
 Stk. 4. På personer, der medtages om bord i medfør af sølovens § 70,  

 finder stk. 1 og 3 anvendelse.
 2. Sømandslovens § 3, stk. 1, affattes således:
§ 3. Rederen skal sørge for, at der oprettes skriftlig aftale med sømanden  

 om ansættelsesvilkårene.
Tjenesteaftalen skal udfærdiges på en formular til  

 hyrekontrakt, hvis form og indhold fastsættes af industriministeren efter  

 indhentet udtalelse fra redernes og de søfarendes organisationer.
§ 3. Rederen skal sørge for, at der oprettes skriftlig aftale med sømanden  

 om ansættelsesvilkårene.
Tjenesteaftalen skal udfærdiges på en formular til  

 hyrekontrakt, hvis form og indhold fastsættes af industriministeren efter  

 indhentet udtalelse fra Søfartens Fællesråd.
Stk. 2. Skibsføreren kan på rederens vegne ansætte det fornødne mandskab.  

 Stk. 1 finder anvendelse på de tjenesteaftaler, der er indgået af  

 skibsføreren.
Forinden maskinmandskab ansættes, skal skibsføreren, hvor det  

 er muligt, indhente forslag fra maskinchefen.
Han bør endvidere rådføre sig  

 med den øverste styrmand om ansættelse af dæksmandskab samt med hovmesteren  

 om ansættelse af medhjælp for denne.
 Stk. 3. I hyrekontrakten skal anføres:
1) den stilling, sømanden er antaget til, 2) hvad der er aftalt om fratrædelsessted eller opsigelsesfrist, 3) den aftalte hyre og dagen, fra hvilken den skal løbe, 4) tidspunktet for sømandens tiltræden af tjenesten, 5) dagen for opsigelse af tjenesteaftalen samt 6) tidspunktet for sømandens fratræden.
Stk. 4. En sømand, der forhyres, skal være i besiddelse af søfartsbog  

 eller i mangel deraf af mønstringsbevis.
Bogen eller beviset overgives til  

 skibsføreren og holdes i forvaring af ham, så længe tjenesteforholdet varer.
 3. Sømandslovens § 52, stk. 2, affattes således:
 Stk. 2. Industriministeren fastsætter efter indhentet udtalelse fra de  

 berørte rederes og søfarendes organisationer de af hensyn til sikkerheden til  

 søs nødvendige bestemmelser om ansvarsområdet for skibsofficerer og andre,  

 der har ledende stillinger om bord.
 § 52. Ved fordelingen af arbejdet skal der tages hensyn til hver enkelts  

 stilling om bord og så vidt muligt til hans faglige dygtiggørelse.
 Stk. 2. Industriministeren fastsætter efter indhentet udtalelse fra  

 Søfartens Fællesråd de af hensyn til sikkerheden til søs nødvendige  

 bestemmelser om ansvarsområdet for skibsofficerer og andre, der har ledende  

 stillinger om bord.
Bilag 12 I dette bilag er (med mindre skrift) indsat den gældende formulering af de bestemmelser i ferieloven, der berøres af lovforslagets § 6 1. Ferielovens § 25 affattes således:
 § 25. For søfarende udøver industriministeren de beføjelser, der ved denne  

 lov er henlagt til arbejdsministeren eller direktøren for Arbejdstilsynet.
 Stk. 2. I øvrigt kan industriministeren efter indhentet udtalelse fra  

 redernes eller de søfarendes organisationer foretage sådanne afvigelser fra  

 lovens bestemmelser, som findes nødvendige eller hensigtsmæssige som følge af  

 de særlige forhold, der gælder for søfarende.
 § 25. For søfarende udøver industriministeren de beføjelser, der ved denne  

 lov er henlagt til arbejdsministeren eller direktøren for Arbejdstilsynet.
 Stk. 2. I øvrigt kan industriministeren efter indhentet udtalelse fra  

 Søfartens Fællesråd foretage sådanne afvigelser fra lovens bestemmelser, som  

 findes nødvendige eller hensigtsmæssige som følge af de særlige forhold, der  

 gælder for søfarende.
Efter 2. behandling den 24. april 1990 § 1 Følgende love ophæves:
 1) Lov nr. 728 af 29. oktober 1986 om marginspekulation.
 2) Lov nr. 71 af 15. marts 1967 om Søfartens Fællesråd.
 3) Lov om skibsmæglere og varemæglere, jf. lovbekendtgørelse nr. 183 af  

 25. marts 1988.
 4) Lov nr. 132 af 30. marts 1946 om konfiskation af tysk og japansk  

 ejendom, som ændret ved lov nr. 146 af 13. maj 1959.
§ 2 I lov om køb, jf. lovbekendtgørelse nr. 28 af 21. januar 1980, som ændret  

 ved § 3 i lov nr. 733 af 7. december 1988, foretages følgende ændringer:
 1. § 25, sidste pkt., affattes således:
»Foretager køberen dækningskøb på forsvarlig måde og inden for  

 rimelig tid efter ophævelsen, lægges den ved købet opnåede pris til grund ved  

 beregning af prisforskellen.« 2. § 30, stk. 2, affattes således:
» Stk. 2. Foretages salg af genstanden på forsvarlig måde og  

 inden for en rimelig tid efter ophævelsen, lægges den ved salget opnåede pris  

 til grund ved beregning af prisforskellen.« 3. § 34, 3. pkt., affattes således:
»Foretages salg af genstanden ved en forsvarligt bekendtgjort og  

 afholdt auktion eller på anden forsvarlig måde, kan køberen ikke gøre  

 indsigelse mod den opnåede pris.« § 3 I lov om kommission, handelsagentur og handelsrejsende, jf.  

 lovbekendtgørelse nr. 636 af 15. september 1986, foretages følgende  

 ændringer:
 1. § 34, stk. 2, 2. pkt., affattes således:
»Foregår salget ved en forsvarligt bekendtgjort og afholdt auktion  

 eller på anden forsvarlig måde, kan kommittenten ikke gøre nogen indsigelse  

 mod den opnåede pris.« 2. § 38, stk. 1, 3. pkt., affattes således:
»Stk. 3. Foregår salget ved en forsvarligt bekendtgjort og afholdt  

 auktion eller på anden forsvarlig måde, kan kommittenten ikke gøre nogen  

 indsigelse mod den opnåede pris.« § 4 I sømandsloven, jf. lovbekendtgørelse nr. 11 af 6. januar 1989, foretages  

 følgende ændringer:
 1. I § 2, stk. 2, ændres »Søfartens Fællesråd« til:  

 »de berørte rederes og søfarendes organisationer«.
 2. I § 3, stk. 1, ændres »Søfartens Fællesråd« til:  

 »redernes og de søfarendes organisationer«.
 3. I § 52, stk. 2, ændres »Søfartens Fællesråd« til:  

 »de berørte rederes og søfarendes organisationer«.
§ 5 I ferieloven, jf. lovbekendtgørelse nr. 560 af 13. november 1984, som  

 ændret ved lov nr. 204 af 22. maj 1985, ændres i § 25, stk. 2,  

 »Søfartens Fællesråd« til: »redernes og de søfarendes  

 organisationer«.
§ 6 Loven træder i kraft 1. juli 1990.
Ændringsforslag til 2. behandling den 23. april 1990 Af Svend Andersen (S), Holger K.
Nielsen (SF), Sonja  

 Albrink (CD) og Lysholm Christensen (KRF):
Til § 4 4) Paragraffen udgår.
Bemærkninger Til nr. 4 Den foreslåede ændring er en konsekvens af, at flertallet har stillet  

 ændringsforslag i betænkningen om, at lov om dispachører opretholdes.
