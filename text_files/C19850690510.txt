 Finansministeriet har den 1. november 1985 indgået medfølgende  

 overenskomst med Specialarbejderforbundet i Danmark, der afløser overenskomst  

 af 12. juli 1983 om løn- og arbejdsforhold for de ved statens forsøgsmejeri,  

 Hillerød, beskæftigede mejeriarbejdere, chauffører og tankvognschauffører.
 Ændringer, der følger af lov nr. 123 af 31. marts 1985 om fornyelse og  

 forlængelse af kollektive overenskomster og aftaler m.v. samt af beslutning  

 af de i henhold til loven oprettede paritetiske nævn, er indarbejdet i  

 overenskomsten.
 Ovennævnte ændringer og ændringer i øvrigt i forhold til den hidtidige  

 overenskomst er markeret med streger i margenen.
 Lønberegning/-fradrag.
 I forbindelse med arbejdet i det paritetiske nævn for den offentlige  

 sektor i øvrigt er der opnået enighed om følgende ordning:
 Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som 1/40  

 (fra 1. januar 1987 1/39) af ugelønnen for de timer, den ansatte er  

 berettiget til løn.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
 Ved lønfradrag i forbindelse med 1. hele fraværsdag i en sygeperiode  

 (karensdag) finder bestemmelserne i finansministeriets cirkulære af 5.  

 oktober 1984 anvendelse.
 Ordningen har virkning fra den 1. august 1985 og kan opsiges med 3  

 måneders varsel, dog tidligst til den 1. april 1987.
 Dyrtidsregulering.
 (ad § 4).
 Lov nr. 237 af 23. maj 1984 om ændring af lov om begrænsning af  

 lønstigninger og om ændringer af takt- og dyrtidsregulering m.v. (fortsat  

 ændring af dyrtidsregulering), § 1, stk. 1, bestemmer, at dyrtidsregulering  

 på grundlag af reguleringspristallet for januar 1983 og følgende pristal til  

 og med reguleringspristallet for januar 1987 bortfalder.
 Eventuelle tvivlsspørgsmål vedrørende overenskomsten forelægges for  

 finansministeriet.
P.
M.
V.
 E.B.
Bob Nedergaard OVERENSKOMST mellem finansministeriet og Specialarbejderforbundet i Danmark vedrørende løn- og  

 arbejdsforhold for de på Statens Mejeriforsøg i Hillerød beskæftigede  

 mejeriarbejdere, chauffører og tankvognschauffører.
 § 1.  Arbejdstid.
 Den ugentlige arbejdstid er 40 timer.
 Pr. 1. januar 1987 nedsættes arbejdstiden til 39 timer ugentlig.
 Stk. 2.  Arbejdstiden kan lægges mellem kl. 5 og kl. 16.
 § 2.  Løn.
 Begyndelseslønnen incl. dyrtidstillæg i henhold til § 3 og særlig  

 lønregulering i henhold til § 5 udgør følgende beløb pr. uge:
 pr. 1. april 1985: 2.090,62 kr.
 pr. 1. oktober 1985: 2.100,24 kr.
 pr. 1. april 1986: 2.125,92 kr.
Stk. 2.  Til lønnen ydes med virkning fra 1. april 1985  

 et chauffør- og tankvognstillæg på 70,21 kr. pr. uge.
Tillægget forhøjes pr.  

 1. april 1986 til 71,07 kr. pr. uge.
 Der ydes med virkning fra 1. april 1985 et akkordafsavnstillæg på 23,40  

 kr. pr. uge.
 Pr. 1. april 19S6 forhøjes akkordafsavnstillægget til 23,69 kr. pr. uge.
 For arbejde på lørdage ydes et tillæg på 22,30 kr. for den pågældende dag.
 For arbejde i kølerum ydes til 2 arbejdere fra 1. april 1985 et tillæg på  

 4,68 kr. pr. dag og fra 1. april 1986 med 4,74 kr. pr. dag.
 § 3.  Anciennitetstillæg.
 Til arbejdere, der har været beskæftiget på virksomheden i et år eller  

 mere, ydes følgende tillæg pr. uge:
 Såfremt en arbejder, der tidligere har været beskæftiget ved Statens  

 Mejeriforsøg i Hillerød, genansættes inden 1/2 år efter den tidligere  

 beskæftigelses ophør, medregnes tidligere optjent lønanciennitet ved  

 institutionen, for så vidt den tidligere beskæftigelses ophør var begrundet i  

 sygdom eller i et forhold, der ikke kan tilregnes den pågældende.
 Under sygeperioder, ved arbejdsudygtighed på grund af tilskadekomst under  

 arbejdet samt under militære genindkaldelser bevares den på  

 afbrydelsestidspunktet opnåede anciennitet, uanset periodens varighed, idet  

 fraværelsesperioderne dog ikke beregnes som anciennitetstid.
 Under fravær på grund af sygdom eller tilskadekomst skal der ikke ydes  

 anciennitetstillæg.
 § 4.  Dyrtidsregulering.
 I de i § 2, stk. 1, anførte begyndelseslønninger er indeholdt et  

 dyrtidstillæg på 977,20 kr. pr. uge (24,43 kr. pr. time). Dyrtidstillægget  

 reguleres efter den for hovedorganisationerne fastsatte ordning (1. marts -  

 1. september), således at regulering finder sted fra begyndelsen af den  

 lønningsuge, i hvilken 1. marts og 1. september falder.
 § 5.  Særlig lønregulering.
 Den for arbejdere i henhold til nærværende overenskomst gældende  

 begyndelsesløn forhøjes eventuelt pr. 1. oktober 1985 og 1. oktober 1986 med  

 den gennemsnitlige beløbsmæssige forhøjelse af lønnen til tjenestemænd på  

 skalatrin 8, 9, 10, 11, 12 og 13 (stedtillægsområde V), som følger af § 16 i  

 aftale af 9. september 1985 mellem finansministeriet og tjenestemændenes  

 centralorganisationer om justering af tjenestemandslønninger m.v. pr. 1.  

 april 1985.
 § 6.  Overarbejde samt arbejde på søn- og helligdage.
 For arbejde ud over 40 timer (fra 1. januar 1987 39 timer) ugentlig  

 beregnes overarbejdsbetaling ugevis således, at der for de første 3 timer  

 betales et tillæg på 50 pct., derefter 100 pct. til den ordinære timeløn,  

 udregnet efter den i § 2, stk. 1, anførte ordinære ugeløn.
For alt arbejde på søn- og helligdage samt fridage betales et tillæg til  

 timelønnen på 100 pct.
Når der arbejdes på søgnehelligdage, gives en  

 erstatningsfridag uden afkortning, og der ydes et tillæg på 50 pct. af den  

 gældende dagløn (- anciennitetstillæg), såfremt der arbejdes på  

 erstatningsfridagen.
 § 7.  Forskudt arbejdstid.
 For arbejde mellem kl. 16 og kl. 24 ydes - ud over eventuel  

 overarbejdsbetaling - et tillæg til timelønnen på 25 pct., og for arbejde  

 mellem kl. 24 og kl. 5 ydes et tillæg på 75 pct.
 § 8.  Ferie.
 Der ydes ferie i henhold til ferieloven.
 § 9.  Sygdom.
 I sygdomstilfælde gælder reglerne i lov om dagpenge ved sygdom eller  

 fødsel (dagpengeloven), jfr. lovbekendtgørelse nr. 66 af21. februar 1978 med  

 senere ændringer.
 § 10.  Tillidsrepræsentanter.
 Som regler for tillidsrepræsentanter gælder de i vedhæftede bilag I  

 omhandlede bestemmelser.
 § 11.  Opsigelse.
 For arbejdere, der har været beskæftiget på Statens Mejeriforsøg i  

 Hillerød i nedennævnte tidsrum, gælder gensidigt følgende opsigelsesfrister:
§ 12 Den mellem hovedorganisationerne den 31. oktober 1973 indgåede hovedaftale  

 med senere ændringer finder tilsvarende anvendelse på nærværende  

 overenskomstområde.
§ 13 Statens Mejeriforsøg i Hillerød antager fortrinsvis medlemmer af en  

 statsanerkendt arbejdsløshedskasse.
§ 14 Som regel for behandling af faglig strid gælder den mellem  

 hovedorganisationerne senest vedtagne norm.
§ 15 De af overenskomsten omfattede arbejdere får udleveret arbejdstøj samt  

 skridsikre gummistøvler eller træsko.
Arbejdstøjet renholdes af  

 forsøgsmejeriet.
 § 16.  Overenskomstens varighed.
 Nærværende overenskomst træder i kraft den 1. april 1985 og gælder indtil  

 den af en af parterne opsiges til ophør med 3 måneders varsel til en 1.  

 april, dog tidligst 1. april 1987.
København, den 1. november 1985 SPECIALARBEJDERFORBUNDET I DANMARK Knud Ove Pedersen FINANSMINISTERIET P.
M.
V.
 E.B.
Bob Nedergaard Bilag I AFTALE om tillidsrepræsentanter mellem finansministeriet og Specialarbejderforbundet i Danmark.
 § 1.  Hvor vælges tillidsrepræsentant.
 I enhver virksomhed eller - for større virksomheders vedkommende - enhver  

 afdeling af denne udvælger de der beskæftigede arbejdere af deres midte en  

 arbejder til at være tillidsrepræsentant over for ledelsen eller dennes  

 repræsentant.
 I virksomheder eller fabriksafdelinger med seks arbejdere eller derunder  

 vælges dog ingen tillidsrepræsentant, medmindre begge parter ønsker det.
 § 2.  Hvem kan vælges til tillidsrepræsentant.
Tillidsrepræsentanten skal vælges blandt de anerkendt dygtige arbejdere,  

 der har arbejdet mindst 1 år på det pågældende arbejdssted.
Hvor sådanne ikke  

 findes i et antal af mindst fem, suppleres dette blandt de arbejdere, der har  

 arbejdet der længst.
 § 3.  Valg af tillidsrepræsentant.
 Valget af tillidsrepræsentant skal finde sted på en sådan måde, at alle  

 arbejdere, som er beskæftiget i virksomheden eller afdelingen på  

 valgtidspunktet, sikres mulighed for at kunne deltage i valget, der kun er  

 gyldigt, når flere end en trediedel af de der beskæftigede arbejdere har  

 stemt for vedkommende.
 Valget er i øvrigt ikke gyldigt, før det er blevet godkendt af  

 Specialarbejderforbundet i Danmark's hovedbestyrelse og meddelt ledelsen for  

 den pågældende virksomhed, der dog er berettiget til at gøre indsigelse mod  

 valget over for forbundets hovedbestyrelse.
 § 4.  Stedfortræder for tillidsrepræsentant.
Hvor en tillidsrepræsentant er fraværende på grund af sygdom, ferie,  

 deltagelse i kursus eller lignende, kan der efter aftale med arbejdsgiveren  

 udpeges en stedfortræder for tillidsrepræsentanten.
En således udpeget  

 stedfortræder har i den periode, hvori han/hun fungerer, den samme  

 beskyttelse som den valgte tillidsrepræsentant, såfremt han/hun opfylder  

 betingelserne for at blive valgt til tillidsrepræsentant i henhold til § 2.
 § 5.  Samarbejde.
 Det er tillidsrepræsentantens - såvel som arbejdsgiverens og dennes  

 repræsentants - pligt at gøre sit bedste for at vedligeholde og fremme et  

 godt samarbejde på arbejdsstedet.
 § 6.  Klager og henstillinger.
 Når en eller flere af tillidsrepræsentantens kammerater ønsker det, kan  

 han/hun forebringe deres klager eller henstillinger for ledelsen, dog kun  

 såfremt sagen ikke bliver ordnet tilfredsstillende ved dennes repræsentant på  

 arbejdsstedet.
 Føler han/hun sig ikke tilfredsstillet ved ledelsens afgørelse, står det  

 ham/hende frit for at anmode sin organisation om at tage sig af sagen; men  

 det er hans/hendes og hans/hendes arbejdskammeraters pligt at fortsætte  

 arbejdet uforstyrret, indtil anden bestemmelse træffes af  

 Specialarbejderforbundet i Danmark's hovedbestyrelse.
 § 7.  Talsmand.
På virksomheder med holddriftsarbejde kan tillidsrepræsentanten på de  

 skift, hvor han/hun ikke arbejder, og som omfatter mindst fem arbejdere,  

 udpege en talsmand til på sine vegne at søge eventuelle uoverensstemmelser  

 oplyst og ordnet eller, såfremt omstændighederne stiller sig hindrende for en  

 ordning, bringe sagen videre til tillidsrepræsentanten § 8.  Funktion i arbejdstiden.
 Tillidsrepræsentantens udførelse af de ham/hende påhvilende hverv skal ske  

 på en sådan måde, at det er til mindst mulig gene for hans/hendes produktive  

 arbejde.
 Dersom det er nødvendigt, at han/hun for at opfylde sine forpligtelser som  

 tillidsrepræsentant på virksomheden må forlade sit arbejde i arbejdstiden,  

 skal han/hun forud herfor træffe aftale med arbejdsgiveren eller dennes  

 repræsentant.
 § 9.  Aflønning.
 Hvis aftale i henhold til § 8, stk. 2, er truffet, eller hvis der på  

 ledelsens foranledning i øvrigt lægges beslag på tillidsrepræsentanten i  

 arbejdstiden i spørgsmål, som angår virksomheden og arbejderne, skal han/hun  

 for den tid, der medgår hertil, aflønnes med sin sædvanlige løn, jfr. § 2 i  

 overenskomsten af 1985.
 § 10.  Klubformand.
 Hvis arbejderne på en virksomhed, henholdsvis en afdeling heraf, slutter  

 sig sammen i en faglig klub eller lignende, skal tillidsrepræsentanten være  

 formand.
 § 11.  Afskedigelse af tillidsrepræsentant.
En tillidsrepræsentants afskedigelse skal begrundes i tvingende årsager,  

 og ledelsen har pligt til at give ham/hende et opsigelsesvarsel på i alt 4  

 måneder.
Efter 5 års virke som tillidsrepræsentant fastsættes  

 opsigelsesvarslet til 5 måneder.
 Stk. 2.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til denne  

 paragrafs stk. 1.
 § 12.  Fremgangsmåde ved afskedigelse.
 Hvis en arbejdsgiver finder, at der foreligger tvingende arsager efter §  

 11, stk. 1, til at opsige en tillidsrepræsentant, der er valgt efter reglerne  

 i §§ 1-3, skal han rette henvendelse til finansministeriet, der herefter kan  

 rejse spørgsmålet i henhold til reglerne for behandling af faglig strid.  

 Mæglingsmødet skal i så fald afholdes senest 7 kalenderdage efter  

 mæglingsbegæringens fremkomst, og den fagretlige behandling skal i øvrigt  

 fremmes mest muligt.
 Fastslås det ved den fagretlige behandling, at der foreligger tvingende  

 årsager til afskedigelse af tillidsrepræsentanten, betrages opsigelsesvarsel  

 som afgivet ved mæglingsbegæringens fremkomst.
 PROTOKOLLAT.
 Mellem finansministeriet og Specialarbejderforbundet i Danmark er der i  

 tilslutning til den mellem parterne indgåede overenskomst af dags dato  

 vedrørende mejeriarbejdere, chauffører og tankvognschauffører ved Statens  

 Mejeriforsøg i Hillerød indgået følgende aftale:
A.
Månedsvis lønudbetaling.
 Udbetalingen finder sted senest den 3. sidste bankdag i hver måned.
 Forsøgsmejeriet kan lade lønudbetalingen foregå ved overførsel til bank-  

 eller girokonto.
 Den månedlige udbetaling beregnes efter den til enhver tid gældende  

 begyndelsesugeløn, hvortil kommer anciennitets- og andre faste tillæg x 4,35.
 Udbetaling af den overenskomstmæssige feriebetaling kan tidligst finde  

 sted samtidig med den sidste månedsudbetaling, der ligger forud for  

 hovedferien.
 Månedsudbetalingen reduceres med det antal ferietimer, der tilkommer den  

 ansatte, d.v.s. for 5 ugers ferie med 200 timer.
 Månedsudbetalingen reduceres på tilsvarende måde med et beløb, svarende  

 til det timetal, den ansatte er fraværende på grund afsygdom, fridage m.v.,  

 når den pågældende efter overenskomsten ikke er berettiget til lønning.
 Opgørelsesperioderne for overarbejdsbetaling m.v. fastsættes af  

 forsøgsmejeriet, men udbetaling finder sted samtidig med den sædvanlige løn.
B.
Efterindtægt.
 Ved en arbejders død i ansættelsestiden ydes der hans efterlevende enke  

 eller børn under 18 år, over for hvem han har forsørgerpligt, efterindtægt  

 som følger:
 Når arbejderen har været uafbrudt ansat i mindst 1 år, udgør  

 efterindtægten 1 måneds sædvanlig løn.
 Når arbejderen har været uafbrudt ansat i mindst 5 år, udgør  

 efterindtægten 2 måneders sædvanlig løn.
 Ved sædvanlig løn forstås begyndelsesløn samt personlige tillæg på  

 tidspunktet for dødsfaldet.
 Den nævnte efterindtægt løber fra dagen efter dødsfaldet og udbetales  

 henholdsvis 1 eller 2 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægten.
København, den 12. juli 1983 SPECIALARBEJDERFORBUNDET I DANMARK Ib G.
Olesen FINANSMINISTERIET P.
M.
V.
 E.B.
