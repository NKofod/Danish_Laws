Betænkning afgivet af Udvalget for Fødevarer, Landbrug og  

 Fiskeri den 8. juni 2005 Betænkning over Forslag  

 til folketingsbeslutning om mærkning af fødevarer tilsat nitrat  

  

 eller nitrit med oplysning herom og om forbud mod at mærke økologiske  

 fødevarer,  

 der indeholder nitrat eller nitrit, med statens røde Ø-mærke [af Per Clausen (EL) m.fl.] 1. Udvalgsarbejdet Beslutningsforslaget blev fremsat den 19. april 2005 og var til  

 1. behandling den 27. maj 2005. Beslutningsforslaget blev efter 1. behandling  

 henvist til behandling i Udvalget for Fødevarer, Landbrug og Fiskeri.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et  

  

 flertal  

  

 i udvalget  

 (V, S, KF og RV) indstiller beslutningsforslaget til  

  

 forkastelse.
Socialdemokratiet og Det Radikale Venstre er modstandere af  

 nitrat og nitrit i økologiske fødevarer, fordi stofferne er kendte som  

 værende  

 kræftfremkaldende.
I dag kan det statskontrollerede røde Ø-mærke da også kun  

 gives til varer, der ikke indeholder nitrat eller nitrit.
Imidlertid er det  

 tilladt at tilsætte nitrit og nitrat til økologiske fødevarer i de sydlige  

 medlemslande af EU endda i relativt store mængder under henvisning til  

 et  

 varmere klima.
Samtidig er der fælles EU-regler undervejs for de økologiske  

 fødevarer, som tillader et meget lavt niveau for tilsætning af nitrit eller  

 nitrat til økologiske fødevarer.
Disse regler vil være en forbedring for  

 forbrugere af økologiske fødevarer i bl.a.
Spanien og Italien.
Ingen danske økologiske producenter vil blive tvunget til at  

 tilsætte nitrat og nitrit til produkter, men i lyset af de kommende fælles  

 EU-regler kan Danmark på sigt ikke afvise at give det statskontrollerede  

 Ø-mærke til importerede produkter, såfremt de overholder de fælles EU-regler  

 for økologi.
Danmark kan således ikke opretholde særlige krav til økologiske  

 producenter på et område, der er omfattet af fællesskabsregulering   

 heller  

 ikke når det gælder spørgsmål om mærkning.
Det ville stride mod EU-retten.
 Når det gælder spørgsmålet om at skrive tilsætningsstofferne E 250  

 (nitrit) og E 252 (nitrat) ved deres specifikke navn på varedeklarationerne,  

 har Socialdemokratiet og Det Radikale Venstre noteret sig, at regeringen vil  

 lave en kampagne, der skal informere forbrugerne om betydningen af de  

 forskellige  

 E-numre, herunder E 252 og E 250. Af hensyn til allergikere og personer, der  

 ikke kan læse, er det Socialdemokratiets og Det Radikale Venstres opfattelse,  

 at det er bedre at opretholde E-numrene generelt end at lade  

 de mange forskellige navne på tilsætningsstoffer optræde på  

 varedeklarationerne  

 med deres specifikke navn.
 Af disse grunde kan Socialdemokratiet  

 og Det Radikale Venstre ikke støtte forslaget.
 Et  

  

 mindretal  

  

 i udvalget (DF, SF og EL) indstiller beslutningsforslaget  

 til  

  

 vedtagelse uændret.
Dansk Folkeparti ønsker  

 ikke, at økologiske varer skal tilsættes nitrit og nitrat, da disse stoffer  

 kan  

 være kræftfremkaldende.
Danmark burde komme med nationale regler på området  

 og  

 ikke lade EU bestemme omfanget af nitrit og nitrat i økologiske fødevarer.  

 Ligeledes finder Dansk Folkeparti det rimeligt, at forbrugerne klart og  

 tydeligt oplyses om, hvilke stoffer der er i forskellige produkter.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Støjberg (V)   

 Jørgen Winther (V)   

 Christian H.
Hansen (DF)  

  

  fmd.  

  

 Bent Bøgsted (DF)   

 Allan Niebuhr (KF)   

 Per Ørum Jørgensen (KF)   

 Jens Peter Vernersen (S)   

 Lene Hansen (S)   

 Karen Hækkerup (S)   

 Bjarne Laustsen (S)   

 Elisabeth Geday (RV)   

 Ole Glahn (RV)   

 Kristen Touborg (SF)   

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 79 Bilagsnr.
