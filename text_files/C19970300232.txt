 § 5,  stk. 2 og § 8, i bekendtgørelse nr. 1169 af 21.  

 december 1995 om orlov til uddannelse, sabbat og børnepasning.
 Freelanceansatte personer, vil ikke kunne betragtes som lønmodtagere i  

 relation til orlovsreglerne.
 På baggrund af drøftelser med Direktoratet for Arbejdsløshedsforsikringen  

 i en konkret sag vedrørende bevilling af orlov til freelanceansatte  

 sygeplejersker, skal Arbejdsmarkedsstyrelsen præcisere følgende:
Lønmodtagere, der ikke er i et fast ansættelsesforhold hos en  

 arbejdsgiver, der kan aftales orlov med, som f.eks. freelance beskæftigede,  

 vil ikke kunne betragtes som lønmodtagere i beskæftigelse.
Der henvises til  

 direktoratets B-vejledning om de forsikringsmæssige aspekter af orlov til  

 uddannelse, sabbat og børnepasning af 14. marts 1996.
 Dette indebærer, at freelanceansatte lønmodtagere skal opfylde  

 betingelserne for ledige for at få bevilget orlov.
 Om orlovsansøgeren er freelanceansat afgøres ved en konkret fortolkning af  

 den indgåede ansættelsesaftale mellem orlovsansøgeren og arbejdsgiveren.
