 I henhold til godkendelse i regeringen den 31. marts 1987 har Danmarks  

 regering sammen med Færøernes og Grønlands landsstyrer godkendt den i Høfn  

 den 19. august 1986 undertegnede overenskomst mellem Danmarks regering sammen  

 med Færøernes og Grønlands landsstyrer samt Finlands, Islands, Norges og  

 Sveriges regeringer om oprettelse af Den nordiske udviklingsfond for  

 Vestnorden.
 Overenskomsten har følgende ordlyd:
OVERENSKOMST om oprettelse af Den nordiske udviklingsfond for Vestnorden Danmarks  

 regering sammen med Færøernes og Grønlands landsstyrer samt Finlands,  

 Islands, Norges og Sveriges regeringer, der som led i det nordiske regionalpolitiske samarbejde ønsker at fremme  

 den økonomiske udvikling i Vestnorden (Færøerne, Grønland og Island) og  

 udbygge samarbejdet inden for Vestnorden samt mellem Vestnorden og Norden  

 iøvrigt, indgår følgende overenskomst:
Artikel 1 Den nordiske udviklingsfond for Vestnorden, herefter kaldet Fonden,  

 oprettes med henblik på at fremme udviklingen af et alsidigt og  

 konkurrencedygtigt erhvervsliv i Vestnorden (Færøerne, Grønland og Island)  

 ved at yde lån og tilskud samt stille garantier for gennemførelse af  

 projekter med tilknytning til eller til fordel for små og middelstore  

 virksomheder.
I denne sammenhæng skal Fonden bidrage til det industrielle,  

 kommercielle og tekniske samarbejde inden for Vestnorden samt mellem  

 Vestnorden og Norden iøvrigt.
Artikel 2 Fonden skal have status som juridisk person.
Artikel 3 Fondens virksomhed skal drives i overensstemmelse med de vedtægter, som er  

 vedlagt denne overenskomst.
Disse vedtægter kan ændres efter beslutning af  

 Nordisk Ministerråd; dog ikke på en sådan måde, at eksisterende kreditorers  

 sikkerhed forringes.
Artikel 4 Fondens grundkapital indskydes af Danmarks, Finlands, Islands, Norges og  

 Sveriges regeringer samt Færøernes og Grønlands landsstyrer.
Disse hæfter for  

 fondens forpligtelser med deres andele af grundkapitalen, indtil samtlige af  

 fondens forpligtelser overfor kreditorerne er dækket.
 Om grundkapitalens størrelse, fordeling, indbetaling samt forhøjelse af  

 denne træffes bestemmelse i vedtægternes § 2.
Artikel 5 Fondens hovedsæde skal være i Reykjavik.
 Fonden skal være repræsenteret i Torshavn og i Nuuk.
Artikel 6 Fonden skal være undtaget fra betalings- og valutarestriktioner og  

 kreditpolitiske foranstaltninger, som hindrer eller vanskeliggør Fondens  

 virksomhed eller opfyldelsen af nogen del af fondens forpligtelser.
 Fondens aktiver og indtægter skal være fritagne for beskatning.
Låneaftaler, i hvilke fonden er part, skal være fritagne for  

 stempelafgifter og andre gebyrer til det offentlige.
Er sådanne gebyrer  

 blevet pålagt, skal de på anmodning refunderes.
Artikel 7 Skulle omstændigheder indtræffe, som væsentligt forandrer forudsætningerne  

 for Fondens oprettelse, skal aftaleparterne rådføre sig med hverandre om  

 Fondens fremtidige virksomhed.
 Nordisk Ministerråd skal senest den 1. 3. 1996 tage stilling til fondens  

 videre virksomhed efter år 1999.
 Hvis Ministerrådet beslutter, at fonden skal afvikles, skal det ske i  

 overensstemmelser med den fremgangsmåde, der er fastsat i vedtægternes § 14.
Artikel 8 Overenskomsten og de i artikel 3 omhandlede vedtægter træder i kraft 30  

 dage efter den dag, da samtlige aftaleparter har meddelt det danske  

 udenrigsministerium, at overenskomsten er blevet godkendt.
 Det danske udenrigsministerium underretter de øvrige aftaleparter og  

 Nordisk Ministerråds Sekretariat om modtagelsen af ovennævnte meddelelser og  

 om tidspunktet for overenskomstens ikrafttrædelse.
Artikel 9 Hver aftalepart kan efter den 1.1. 2000 opsige overenskomsten ved  

 skriftlig meddelelse herom til det danske udenrigsministerium, som  

 underretter de øvrige aftaleparter, Nordisk Ministerråds Sekretariat og  

 fondens bestyrelse om modtagelsen af meddelelsen og om dens indhold.
 En opsigelse gælder kun den part, som har afgivet den, og den træder i  

 kraft tidligst ved udgangen af det regnskabsår, som følger efter året, hvor  

 opsigelsen fandt sted.
 Med mindre Nordisk Ministerråd efter modtagelsen af opsigelsen træffer  

 beslutning om fondens likvidation, skal det senest inden opsigelsens  

 ikrafttræden fastsætte fremgangsmåden for afviklingen af forholdet mellem  

 fonden og den udtrædende aftalepart.
 Det skal herved sikres, at den udtrædende aftalepart fortsat hæfter på  

 lige fod med de øvrige parter for de af fondens forpligtelser, som  

 eksisterede ved vedkommende parts udtræden.
Artikel 10 Originalteksten til denne overenskomst skal snarest deponeres hos det  

 danske udenrigsministerium, der tilstiller de øvrige aftaleparter og Nordisk  

 Ministerråds Sekretariat bekræftede genparter heraf.
 Til bekræftelse heraf her undertegnede befuldmægtigede undertegnet denne  

 aftale.
Udfærdiget i Høfn den 19. august 1986 i et eksemplar på dansk, færøsk,  

 grønlandsk, finsk, islandsk, norsk og svensk, hvilke tekster alle har samme  

 gyldighed I henhold til artikel 8 i overenskomsten træder denne og de i artikel 3  

 omhandlede vedtægter i kraft den 17. september 1987.
