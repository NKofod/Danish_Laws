Resumé    På et møde i revaliderings- og  

 pensionsnævnet besluttede nævnet at tiltræde en kommunes afslag på  

 førtidspension.
Ved en fejl sendte nævnet en afgørelse til ansøgeren  

 hvorefter vedkommende fik tilkendt almindelig forhøjet førtidspension. 3 dage  

 efter at ansøgeren havde modtaget afgørelsen, orienterede nævnet telefonisk  

 ansøgeren om fejlen og sendte samme dag den korrekte afgørelse.
Ombudsmanden  

 anså den oprindeligt meddelte afgørelse for ugyldig og mente nævnet var  

 berettiget til at meddele ansøgeren den rigtige afgørelse om afslag på  

 førtidspension.
Den Sociale Ankestyrelse  

 havde behandlet sagen efter reglerne om tilbagekaldelse af  

 afgørelser.  

 Ombudsmanden udtalte om det generelle spørgsmål om tilbagekaldelse at  

 tilbagekaldelse af en afgørelse anvendes når en i øvrigt gyldig afgørelse  

 ændres.
Ombudsmanden udtalte at en række forhold med særlig vægt taler for at  

 myndighedens adgang til at tilbagekalde pensionstilkendelsen til skade for  

 borgeren, ud over de i pensionslovens § 44 angivne situationer, bør være  

 særdeles begrænset.
Ankestyrelsen havde i sin afgørelse opregnet en række  

 kriterier for hvornår en afgørelse kunne tilbagekaldes.
Ombudsmanden udtalte  

 at  

 den gennemgang af kriterier som Ankestyrelsen havde angivet, ikke på  

 tilstrækkelig præcis måde angav de forhold der skulle inddrages i afvejningen  

 af om en afgørelse kunne tilbagekaldes. (J.nr. 2001-3387-040).
Fejlagtig meddelelse om tilkendelse af pension var  

 ugyldig  

  

 Ugyldighed/tilbagekaldelse af afgørelse Det fremgik af de indsendte  

 bilag at A blev uddannet som sygeplejerske i  

 1969. A  

 var i december 1991 udsat for  

 et forløftningstraume på sit arbejde på X Hospital og har siden haft  

 rygproblemer.
A har efterfølgende fået diagnosticeret fibromyalgi.
A blev  

 sygemeldt  

 fra sit arbejde på X Hospital i juli 1996 og senere afskediget efter  

 120-dages-reglen til fratrædelse den 28. februar 1997.
 Overlæge B, Y Hospital,  

 konkluderede følgende den 24. februar 1997:
 Der foreligger en væsentlig  

 og varig påvirkning af undersøgtes erhvervsevne, betinget af følger efter en  

 arbejdsskade i form af kronisk lumbago samt springende og spredte  

 muskelsymptomer,  

 der tolkes som fibromyalgi.
Der er ingen tegn til  

 alvorligere neurologiske komplikationer.
De øvrige helbredsforhold [er]  

 upåfaldende.
Undersøgte skønnes at opfylde  

 kriterierne til en førtidspension efter paragraf 14, stk. 3, NO I, idet hun  

 vil  

 have svært ved at anvende sin sygeplejeuddannelse selv i skånejob. 52 år gammel ansøgte A om  

 førtidspension den 16. april 1997.
 Lægekonsulenten i  

 Frederiksberg Kommune sammenfattede den 18. juni 1997 oplysningerne om  

 As  

 helbredsforhold på følgende måde på side 2 i førtidspensionsskema D:
 Konklusion:
 Igennem seks år  

 tilbagevendende lumbago i overvejende grad behandlet med kiropraktik og med  

 nogen effekt.
 Dertil godt et par år med  

 springende og mere generelle muskulære smerter og især morgenstivhed, og  

 tilstanden diagnosticeret som fibromyalgi.
 Ingen oplysninger om mental  

 eller adfærdsmæssig sygdom.
 De objektive fund må betegnes  

 som ret beskedne og kan ikke umiddelbart begrunde varig  

 erhvervsevnehalvering.
 Trods skånemæssig  

 arbejdsplacering tiltagende besvær med sygeplejejobbet og ansøgers  

 sygehistorie  

 og faktiske funktionsevneniveau tyder efterhånden på væsentlig mere end det  

 af  

 ryglidelsen begrundede erhvervsevnetab på femten procent.
Tilkendelse af mere end § 14,  

 stk. 3 pension under alle omstændigheder ikke sandsynligt. Speciallæge i neurologi, C,  

 konkluderede bl.a. følgende den 13. august 1997:
Ved objektiv-neurologisk  

 undersøgelse kan der ikke påvises specifikke neurologiske deficit i form af  

 discusprolaps men udelukkende bløddelsforandringer.
De positive objektive  

 fund centrerer sig omkring ømhed ved perkussion over lændens torntappe, samt  

 nedsat bevægelighed i samme.
 Fra Arbejdsskadestyrelsens  

 side forespørges nu om der er en sammenhæng mellem ulykkestilfældet i  

 December  

 1991 og observandens nuværende gener.
 At der er sket en forværring  

 af observandens tilstand mener jeg ikke der er tvivl om, men dette skyldes  

 efter mit bedste skøn, ikke mindst den påviste fibromyalgi.
Hvad skadefølgerne angår er  

 der sket en i hvert fald subjektiv forværring.
Denne forværring har været  

 langsomt tiltagende men stationært det sidste år.
 Jeg mener der er en sandsynlig  

 sammenhæng mellem ulykkestilfældet og de nuværende lænde-ryggener.
Jeg kan dog ikke afvise, at  

 der sekundært til den nu konstaterede fibromyalgi kan være indtrådt en  

 belastningsrelateret forværring af lænde-ryggenerne, men finder det dog  

 mindre  

 sandsynligt, idet der i hvert fald ifølge observandens eget udsagn er  

 indtrådt  

 nogen bedring i muskel- og ledsmerterne samtidig med at lænde-ryggenerne er  

 forværret. Horsens Kommunes  

 lægekonsulent udtalte bl.a. følgende den 29. august 1997:
Det drejer sig om en 52-årig  

 kvinde uddannet sygeplejerske, som på eget initiativ søger helbredsbetinget  

 førtidspension.
Pensionssagen er påbegyndt i Frederiksberg Kommune, men ikke  

 færdigbehandlet før familien flytter til ( ).
 Det lægelige  

 dokumentationsmateriale består af speciallægeerklæring af 24.2.97 udfærdiget  

 af ortopæd kir. speciallæge (B) til PKA pensionskasserne, statusbedømmelse  

 udfærdiget  

 af (D) af 1.10.96, endvidere foreligger der journaloplysninger fra (Y)  

 Hospital  

 fra 1996, speciallægeerklæring udfærdiget af neurologisk speciallæge (E) af  

 16.7.93 udfærdiget til Københavns Kommunes sundhedsvæsen,  

 speciallægeerklæring  

 udfærdiget af speciallæge i neurologi (C) udfærdiget til  

 arbejdsskadestyrelsen  

 af 13.8.97. Endvidere er sagen færdigbehandlet af almen medicinsk  

 lægekonsulent (F), Frederiksberg Kommune  skema D side 2.
Det drejer sig om en kvinde,  

 som i 1991, pådrog sig forløftningstraume på arbejdspladsen.
Efterfølgende  

 fortsat smerter i lænden samt træthedsfornemmelse med forværring ved løft og  

 vridende bevægelser.
I 1992 tiltagende lændesmerter efter nogen anstrengende  

 vagter med tungt arbejde og overarbejde.
Symptomerne breder sig sekundært til  

 brysthvirvelsøjlen, og der kommer spændingshovedpine lokaliseret til nakken.  

 Pgl. blev sygemeldt nov. 92 til slutningen af jan. 93. Gik ned på 31 timer,  

 men havde alligevel stort set daglige ryggener.
Efter et sabbatår fra 94-95,  

 fik pgl. et skånejob, som vejleder for sygeplejeelever, men hvor der  

 alligevel  

 var rygbelastende arbejde hver anden weekend.
Fra omkring 93-94, kommer der  

 mere diffuse muskel- og ledsmerter, og pgl. bliver henvist til rheumatologisk  

 afd., (Y) Hospital i 1994, hvor pgl. ikke opfylder betingelserne for  

 fibromyalgi,  

 idet der kun var 9 tender-points ud af 18. Ved undersøgelse i sep. opfylder  

 pgl. betingelserne, idet der er 16 tender-points ud af 18.
Pgl. har konstant murrende  

 lændesmerter, som forværres ved provokation, undertiden med smerteudstråling  

 til specielt højre side af lænden, og ned i højre balle.
Undertiden kan der  

 komme smerteudstråling længere opadtil mellem skulderbladene, og sekundært  

 dertil nakkehovedpine.
Pgl. har tidvis optrædende symptomer på fibromyalgi i  

 form af muskel- og ledsmerter med nogen forværring i fugtigt vejr.
Herudover  

 kronisk træthed pga. indsovningsbesvær og vanskelighed med at sove natten  

 igennem.
Ved den objektive  

 undersøgelse er der fundet normale neurologiske forhold.
Lænden er noget  

 fikseret,  

 der er indskrænket bevægelighed ved siderotation og sidebøjning.  

 Foroverbøjning til en finger-gulvafstand på ca.  

 20 cm, kun ringe kyfosering i lænden.
Diagnose: Fibromyalgi Lumbago ischias   

 lændesmerter efter forløftningstraume med tidvis udstråling til højre balle.
Vurdering: 52-årig tidligere  

 sygeplejerske, som efter forløftningstraume i 1991, har konstante  

 lændesmerter, ingen udstråling, ingen neurologiske udfald.
I 1994 mistanke om  

 fibromyalgi, som endelig dianosticeres i 1996. Pgl. er forsøgt revalideret  

 indenfor eget erhverv, men har ikke kunnet undgå det rygbelastende område.
Jeg mener dette er en  

 kant-sag, som jeg ønsker at få diskuteret på pensionsmøde. Horsens Kommune traf den 26.  

 september 1997 følgende afgørelse:
 Det kommunale pensionsnævn  

 skal herved meddele, at der i henhold til § 59 i lov om social pension er  

 truffet følgende afgørelse:
 Ud fra de foreliggende  

 oplysninger finder nævnet, at De ikke er berettiget til helbredsbetinget  

 førtidspension  

 i henhold til lovens § 14, jfr. § 15, idet Deres erhvervsevne ikke  

 findes  

 varigt nedsat med mindst halvdelen indenfor ethvert erhverv.
 A klagede over Horsens  

 Kommunes afgørelse til det daværende Revaliderings- og Pensionsnævn for Vejle  

 Amt hvorfra A modtog følgende afgørelse dateret den 5. februar 1998:
 Revaliderings- og  

 Pensionsnævnet har i medfør af pensionslovens § 50, stk. 2 truffet følgende AFGØRELSE:
 Fra den 01.08.1997 anses De  

 for berettiget til førtidspension, jf. pensionslovens § 14, stk. 3, nr. 1,  

 idet  

 nævnet  ud fra de foreliggende helbredsmæssige oplysninger   

 finder Deres  

 erhvervsevne varigt nedsat med mindst halvdelen.
Revaliderings- og  

 Pensionsnævnet har således ændret kommunens afgørelse.
En nærmere begrundelse  

 for nævnets afgørelse fremgår af vedlagte bilag.
 Den 9. februar 1998  

 tilbagekaldte nævnet telefonisk afgørelsen af 5. februar 1998. Nævnet sendte  

 samme dag en ny afgørelse hvorefter nævnet tiltrådte Horsens Kommunes afslag  

 på As ansøgning om førtidspension.
Nævnet anførte bl.a. følgende:
 AFGØRELSE:
 Afslag på førtidspension.
Revaliderings- og  

 Pensionsnævnet tiltræder således kommunens afgørelse.
En nærmere begrundelse  

 for nævnets afgørelse fremgår af vedlagte bilag.
Nærværende kendelse erstatter  

 tidligere kendelse af 5. febr. 1998, som herved tilbagekaldes. Af bilaget til afgørelsen  

 fremgår bl.a. følgende:
 Sekretariatets vurdering (socialt/socialmedicinsk):
 Ansøger bedømmes i forhold  

 til udearbejde på fuld tid.
Hun klager over konstante  

 smerter i lænd og muskler, dårlig funktion af hænderne samt hukommelses- og  

 koncentrationsbesvær.
Der er en ortopædkirurgisk speciallægeerklæring fra  

 februar 1997. Erhvervsevnen findes heri reduceret i et omfang, der berettiger  

 til førtidspension jf. § 14.3.1. Der er 2 neurologiske  

 speciallægeerklæringer,  

 den seneste fra august 1997. Endelig er der en statusbedømmelse fra egen læge  

 fra oktober 1996, vedlagt journalnotater fra (Y) hospital fra efteråret 1996.  

 Han udtaler sig ikke om pensionsberettigelsen.
Ansøger har haft 2 rygtraumer  

 i  

 henholdsvis 1991 og 1992. Efterfølgende er der lændesmerter ved  

 foroverbøjning,  

 løft og vridende bevægelser.
Ved objektiv undersøgelse findes stort set  

 normale  

 forhold vedrørende hænder og ben, gangen betegnes af neurolog som  

 upåfaldende.  

 Der er nedsat bevægelighed og ømhed i lænden.
Der er påvist sandsynlig  

 sammenhæng  

 mellem traumerne og lænderyggenerne.
Der er i 1996 diagnosticeret en  

 komplicerende  

 fibromyalgi med muskel- og ledsmerter.
Under hensyn til, at der kun  

 er konstateret beskedne objektive forandringer efter tidligere rygtraumer, at  

 fibromyalgien ifølge ansøger ikke er det væsentligste problem og at der ikke  

 er forsøgt egentlig revalidering finder sekretariatet ikke, at  

 revalideringsmulighederne er udtømte.
Der er derfor ikke grundlag for at  

 ændre  

 kommunens afgørelse.
 Indstilling:
 Afslag på førtidspension.
 Kommunens afgørelse tiltrædes  

 således.
Nævnsmøde: 4. FEB. 1998 Kendelse: Indstillingen  

 tiltrådt med sekretariatets begrundelse. I et brev af 9. februar 1998  

 der ledsagede nævnets afgørelse af samme dato, beklagede nævnet at der var  

 tale  

 om en fejlskrift når nævnet den 5. februar 1998 havde fremsendt en afgørelse  

 der meddelte A pension.
Afgørelsen på revaliderings- og pensionsnævnets møde  

 den 4. februar 1998 blev en tiltrædelse af kommunens afgørelse om afslag på  

 førtidspension.
 Den 23. februar 1998 klagede  

 A over nævnets afgørelse til Den Sociale Ankestyrelse.
 Den 15. april 1998 fastholdt  

 nævnet sin afgørelse og bemærkede bl.a. følgende ved fremsendelsen af  

 As  

 klage til Ankestyrelsen:
Idet der henvises til kopi  

 af notatark, bemærkes det, at man ikke har fundet anledning til at ændre den  

 trufne afgørelse.
I forbindelse med fremsendelse af kendelse af 05.02.1998  

 (hvor sekretariatet fejlagtigt har meddelt nævnets afgørelse af 04.02.1998  

 som  

 medførende pension), har sekretariatet, da man den 09.02.1998 blev klar over  

 den forkerte kendelse straks telefonisk meddelt (A) fejlen og samme dag  

 afsendt en korrekt kendelse.
 Den Sociale Ankestyrelse har  

 fremsendt brev af 13.02.1998 fra (A)s mand, (G), til indenrigsminister  

 Thorkild Simonsen sammen med svar af 13.03.1998 fra ministeren.
I relation hertil vil jeg  

 pege på lektor cand.jur.
Lis Sejrs artikel om sociale myndigheders adgang til  

 at anfægte egne afgørelser, offentliggjort i Juristen 1983. Heri anføres det  

 på  

 side 205, som kommentar til en konkret revalideringssag, at: det er  

 almindeligt antaget, at myndighederne har adgang til at korrigere skrivefejl  

 og  

 lignende, som er indløbet i en forvaltningsakt   Lis Sejr lægger senere i  

 afsnittet vægt på, at en bevillingsgiver efter forløbet af en vis tid er  

 bundet  

 af de tilknyttede vilkår. Den Sociale Ankestyrelse  

 antog sagen til principiel behandling og traf afgørelse i sagen den 8.  

 december  

 1998 meddelt ved brev af 21. december 1998. Ankestyrelsen udtalte at  

 Revaliderings-  

 og Pensionsnævnet i Vejle Amt havde været berettiget til at tilbagekalde  

 afgørelsen af 5. februar 1998, og begrundede afgørelsen på følgende måde:
 Ankestyrelsen har ved  

 afgørelsen lagt til grund, at der ikke er tale om en skrivefejl eller  

 lignende.
Spørgsmålet om nævnet har været berettiget til at tilbagekalde  

 afgørelsen af 5. februar skal derfor vurderes ud fra forvaltningsretlige  

 principper om tilbagekaldelse.
 Det antages herefter, at der  

 bl.a. kan ske tilbagekaldelse, hvis der er afgørende hensyn til:
·  

  

 	  

 menneskers og dyrs liv, sundhed og velfærd,  

 statens sikkerhed, forebyggelse og opklaring af lovovertrædelser mv., eller ·  

  

 	  

 hensyn, der efter den enkelte lovgivning er  

 væsentlige, som fx lighed og konsekvens ved administration af et område,  

 eller ·  

  

 	  

 der er ikke gået lang tid fra afgørelsen  

 blev meddelt til afgørelsen blev tilbagekaldt, eller ·  

  

 	  

 parten ikke har indrettet sig på afgørelsen  

 i form af faktiske og retlige dispositioner, eller ·  

  

 	  

 svig/ond tro hos modtageren af afgørelsen.
 Ankestyrelsen har lagt vægt  

 på, at der kun gik 3 dage fra De modtog afgørelsen, til nævnet telefonisk  

 meddelte Dem, at der var tale om en fejl, og at nævnet samme dag sendte Dem  

 den  

 afgørelse, som blev truffet på møde i nævnet den 4. februar 1994 [skal være:  

 1998; min bemærkning].
Ankestyrelsen har endvidere  

 lagt vægt på, at uanset at fejlen ikke var åbenbar for Dem, blev afgørelsen  

 så  

 hurtigt tilbagekaldt, at De ikke kan antages at have nået at disponere  

 retligt  

 i forhold til afgørelsen.
Det bemærkes i den forbindelse, at nævnet i breve  

 af  

 13. februar 1998 har meddelt PKA og Arbejdsskadestyrelsen, at nævnet på sit  

 møde den 4. februar 1998 havde truffet afgørelse om at følge kommunens  

 afgørelse om afslag på førtidspension.
 Den 10. marts 1999 klagede  

 As mand, G, til mig på As vegne.
Klagen angik dels Revaliderings-  

 og  

 Pensionsnævnets tilbagekaldelse af en begunstigende forvaltningsakt og dels  

 at  

 kommunen havde undladt at iværksætte revalideringsforanstaltninger.
G mente  

 at Revaliderings- og Pensionsnævnet på denne baggrund skulle have hjemvist  

 sagen til fornyet behandling i kommunen.
Endelig klagede G over at Den  

 Sociale  

 Ankestyrelse kun havde behandlet spørgsmålet vedrørende tilbagekaldelsen af  

 afgørelsen om førtidspension, men ikke havde taget stilling til sagen i  

 øvrigt.
 Ved brev af 22. juni 1999  

 foretog jeg en høring af Den Sociale Ankestyrelse, Det Sociale Nævn for Vejle  

 Amt og Horsens Kommune om sagen.
 Den 24. september 1999  

 meddelte Den Sociale Ankestyrelse mig at man ville genoptage sagen for så  

 vidt angik spørgsmålet om tildeling af førtidspension.
 Vedrørende spørgsmålet om  

 tilbagekaldelse anførte Ankestyrelsen følgende i en særskilt udtalelse af  

 samme dato:
 Ankestyrelsens bemærkninger:
 Ankestyrelsen har i sin  

 afgørelse lagt til grund, at sagsbehandleren i nævnet havde udfærdiget 2  

 udkast  

 til afgørelse forud for nævnsmødet i tilfælde af, at nævnet ikke fulgte  

 indstillingen  

 om afslag på førtidspension.
Ankestyrelsen finder derfor  

 ikke, at der er tale om en skrivefejl, idet det er hele dokumentet, der giver  

 udtryk for en afgørelse, der ikke blev truffet på nævnsmødet.
Det fremgår af  

 nævnsoplægget, at nævnet på sit møde traf afgørelse om at tiltræde kommunens  

 indstilling om afslag på førtidspension.
Ankestyrelsen skal i denne  

 forbindelse bemærke, at der efter forvaltningsretten antages at gælde en  

 lempeligere adgang til at rette skrivefejl end for tilbagekaldelse af  

 begunstigende  

 forvaltningsakter.
Ankestyrelsen fandt, at nævnets tilbagekaldelse af den  

 forkerte  

 afgørelse måtte bedømmes efter de strengere regler, der gælder for  

 myndighedens  

 adgang til tilbagekaldelse af begunstigende forvaltningsakter.
 Den 19. oktober 1999 meddelte  

 jeg G at jeg ville afslutte behandlingen af spørgsmålet vedrørende  

 pensionsberettigelsen da Ankestyrelsen som nævnt havde besluttet at  

 realitetsbehandle  

 denne del af sagen.
Jeg ville herefter koncentrere min undersøgelse om  

 Ankestyrelsens  

 afgørelse af 21. december 1998 vedrørende spørgsmålet om tilbagekaldelse af  

 en  

 begunstigende forvaltningsakt.
Den 24. november 1999  

 meddelte Den Sociale Ankestyrelse A afslag på førtidspension.
Ankestyrelsen  

 anførte i den forbindelse bl.a. følgende:
 Begrundelsen er, at  

 Ankestyrelsen skønner, at Deres erhvervsevne ikke er varigt nedsat med mindst  

 halvdelen af helbredsmæssige grunde.
Ankestyrelsen er opmærksom  

 på, at der i erklæring af 24. februar 1997 fra overlæge (B) findes en anden  

 vurdering af Deres erhvervsevne.
Denne vurdering er vi ikke enig i.
 Ankestyrelsen har lagt vægt  

 på, at De lider af rygsmerter, men at der ved de objektive undersøgelser er  

 fundet normale forhold og inden tegn på nerverodspåvirkning.
 Ved undersøgelse hos  

 speciallæge (C) bevæger De Dem relativt frit på lejet og kan gå ned [i] knæ.
 Ankestyrelsen har endvidere  

 lagt vægt på, at De har gener som følge af fibromyalgi, men har lagt vægt på,  

 at der ud fra de lægelige fund, der er gjort ved undersøgelserne af Dem og ud  

 fra beskrivelsen af Deres funktionsniveau ikke er forhold, der kan støtte  

 tilkendelse  

 af forhøjet almindelig førtidspension.
 Ankestyrelsen har endvidere  

 lagt vægt på, at De ud fra Deres alder, uddannelse og oplysningerne om Deres  

 helbred skulle have mulighed for at påtage Dem arbejde inden for Deres fag,  

 der  

 ikke er belastende for bevægeapparatet, fx administrativt arbejde eller  

 undervisning.
Ankestyrelsen anmoder  

 samtidig Deres kommune om at være Dem behjælpelig hermed. Den 16. december 1999 modtog  

 jeg en klage fra G over afslaget på førtidspension.
Den 13. marts 2000 oversendte  

 jeg klagen til Den Sociale Ankestyrelse.
Baggrunden for dette var at  

 Højesteret  

 den 22. december 1999 afsagde dom i en sag om førtidspension i hvilken Den  

 Sociale Ankestyrelse blev dømt til at anerkende at sagsøgeren var berettiget  

 til førtidspension.
Oversendelsen til Ankestyrelsen skete som en anmodning  

 fra  

 G om at tage stilling til om styrelsen  på baggrund af  

 højesteretsdommen   

 mente at der var grundlag for at genoptage afgørelsen af 24. november 1999.  

 På  

 denne baggrund afsluttede jeg sagen fra min side.
 Den 2. oktober 2001 traf Den  

 Sociale Ankestyrelse afgørelse hvorefter styrelsen fastholdt afgørelsen af  

 24. november 1999. Ankestyrelsen anførte bl.a. følgende i afgørelsen:
Under henvisning til  

 Ankestyrelsens brev af 23. maj 2000 skal vi oplyse, at Ankestyrelsen ikke har  

 fundet grundlag for at genoptage Deres sag.
Deres medsendte bilag returneres  

 hermed.
 Ankestyrelsen kan således  

 fortsat henholde sig til sin afgørelse af 24. november 1999, hvorved  

 Ankestyrelsen tiltrådte nævnets afgørelse, hvorefter De ikke var berettiget  

 til førtidspension efter § 14, stk. 3, nr. 1, i lov om social pension.
Ankestyrelsen er opmærksom  

 på, at De på Deres tidligere arbejdsplads er forsøgt placeret i en  

 hensyntagende stilling, som De dog måtte opgive på grund af fortsatte  

 rygproblemer.  

 Det er i sagens akter beskrevet, at der skete en væsentlig forværring af  

 Deres  

 gener, når De måtte indgå i den almindelige vagtplan hver anden weekend, hvor  

 der var fuld patientbelægning og stærkt reduceret personale, hvorfor den  

 fysiske belastning var større.
Det var ikke muligt for Dem at blive fritaget  

 for vagtdelen.
De synes imidlertid at have kunnet klare arbejdsopgaven som  

 sygeplejevejleder uden væsentlige problemer.
 Ankestyrelsen finder derfor  

 fortsat, at De skulle have mulighed for at bestride hensyntagende arbejde,  

 hvor De kan bruge Deres uddannelse som sygeplejerske.
Ankestyrelsen finder ikke  

 grundlag for at genoptage sagen, da der efter denne afgørelse ikke er  

 fremkommet væsentlige oplysninger om ændrede retlige eller faktiske forhold,  

 der kan give mulighed for en ændret afgørelse. Ved brev af 4. oktober 2001  

 klagede G atter til mig over afgørelserne i sagen, herunder afgørelserne  

 vedrørende spørgsmålet om tilbagekaldelse af pensionsbevillingen i 1998.
I brev af 4. februar 2002 bad  

 jeg Den Sociale Ankestyrelse om en udtalelse i sagen.
Jeg bad Ankestyrelsen  

 om  

 forinden at indhente en udtalelse fra nævnet og Horsens Kommune om sagen.
 Den 5. juli 2002 fremkom  

 Ankestyrelsen med følgende udtalelse:
 Ankestyrelsen skal i den  

 forbindelse henholde sig til sin udtalelse af 24. september 1999 i Deres  

 j.nr.  

 1999-792-040, idet Ankestyrelsen ikke har yderligere kommentarer til dette  

 spørgsmål.
 Den 19. marts 2002 skrev det  

 sociale nævn følgende i sin udtalelse:
 Revaliderings- og  

 Pensionsnævnets vurdering af (A)s klage over Horsens Kommunes afslag på  

 førtidspension af 26.09.1997 fremgår af udskriftet fra nævnets møde d. 4.  

 februar  

 1998. Udskriftet blev sendt til klageren som begrundelse for nævnets  

 afgørelse,  

 både den tilbagekaldte afgørelse dateret 5. februar 1998 og afgørelse dateret  

 9. februar 1998.
 Afgørelsen er senere tiltrådt  

 af Den Sociale Ankestyrelse i afgørelse af 24. november 1999.
 I forbindelse med sagens  

 oversendelse til Ankestyrelsen er der i nævnets følgebrev af 15. april 1998  

 redegjort for nævnets stillingtagen til betydningen af den i 1. omgang  

 fejlagtigt  

 fremsendte kendelse.
 Det Sociale Nævn har ikke  

 yderligere bemærkninger til dette spørgsmål idet der ikke er fremkommet  

 væsentlige nye oplysninger vedrørende myndighedernes muligheder for at rette  

 en  

 fejl.
Vedrørende vurderingen af  

 (A)s erhvervsevne skønnede det daværende Revaliderings- og Pensionsnævn  

 i  

 februar 1998 at hun ikke var berettiget til førtidspension da  

 revalideringsmulighederne  

 ikke var udtømte.
Der blev lagt vægt på, at der kun var påvist beskedne  

 objektive  

 forandringer og at der ikke tidligere var forsøgt egentlig revalidering.
 Afgørelsen er således i  

 overensstemmelse med Højesterets dom fra december 1999. Denne dom og en  

 senere  

 dom fra Højesteret drejer sig om den nærmere præcisering af pensionsgraden,  

 hvor myndighederne tilkender førtidspension og derved anerkender at  

 revalideringsmulighederne er udtømte uden at kræve en nærmere afprøvning  

 heraf.
I (A)s tilfælde henviser  

 nævnet netop til at revalideringsmulighederne ikke er udtømte.
Til (G)s  

 bemærkning herom kan det oplyses, at et intern forsøg på omplacering ikke kan  

 sidestilles ned en egentlig afprøvning af de revalideringsmæssige muligheder,  

 hvor der skal foretages en meget bredere vurdering end blot i forhold til  

 arbejde på et hospital.
 Det er uden betydning for  

 vurderingen af nævnets afgørelse fra februar 1998 hvordan efterforløbet har  

 været. Årsagen til at der ikke senere er forsøgt revalidering og hvem der i  

 givet fald skulle tage initiativet hertil, klageren eller kommunen, kan kun  

 få  

 betydning ved en eventuel senere rejsning af sag om førtidspension.
 Det bemærkes at Ankestyrelsen  

 har bedt om en udtalelse fra Det Sociale Nævn, som ikke eksisterede på  

 tidspunktet for det forudgående Revaliderings- og Pensionsnævns afgørelse i  

 februar 1998. Det er imidlertid Det Sociale Nævns opfattelse at afgørelsen  

 fra  

 februar 1998 fuldt ud er i overensstemmelse med Det Sociale Nævns nuværende  

 praksis på pensionsområdet.
 Den 5. marts 2002 skrev  

 Horsens Kommune bl.a. følgende:
Horsens Kommune,  

 Pensionsgruppen skal herved meddele at der ikke har været yderligere  

 henvendelser  

 fra (A), hverken til pensionsgruppen eller revalideringsgruppen.
Der  

 foreligger kopi af korrespondance fra (G) til Borgmester ( ) og dennes svar.
Af hensyn til belysning af  

 den aktuelle situation og under henvisning til at det af ombudsmandens brev  

 fremgår, at der også skal foretages vurdering af Ankestyrelsens afslag på  

 pensionsberettigelse, vedlægges for en ordens skyld indkomstoplysninger  

 indhentet  

 elektronisk via Kommunedatas EDB-system. G sendte bemærkninger hertil  

 i brev af 29. juli 2002.
Ombudsmandens udtalelse § 14 og § 15 i dagældende lovbekendtgørelse nr. 612 af 24. juni 1996 af  

 lov om social pension havde følgende indhold:
 § 14.  

  

 Højeste førtidspension kan tilkendes personer i alderen fra 18 til 60 år, der  

 i ethvert erhverv må anses for kun at have ubetydelig erhvervsevne i behold.
Stk. 2.  

  

 Mellemste førtidspension kan tilkendes personer i alderen fra 18 til 60 år, hvis erhvervsevne er nedsat med omkring  

 2/3, og personer i alderen fra 60 til 67 år, hvis erhvervsevne  

 er nedsat i det omfang, der er nævnt i stk. 1.
Stk. 3.  

  

 Forhøjet almindelig førtidspension eller almindelig  

 førtidspension kan tilkendes personer i alderen fra 18 til 67 år, hvis erhvervsevne  

 er nedsat på grund af helbredsmæssige forhold med mindst halvdelen, personer i alderen fra 18 til 67 år, hvis erhvervsevne  

 er nedsat med mindst halvdelen, uden at nedsættelsen alene skyldes  

 helbredsmæssige  

 forhold, og personer i alderen fra 50 til 67 år, når sociale og  

 helbredsmæssige forhold taler for det.
 Stk. 4.  

  

 Pension efter stk. 3 tilkendes som forhøjet almindelig  

 førtidspension til personer under 60 år og som almindelig førtidspension til  

 personer over denne alder.
 Stk. 5.  

  

 Socialministeren kan fastsætte nærmere regler om  

 tilkendelse af pension efter stk. 3, nr. 2 og 3.
 Stk. 6.  

  

 Efter det fyldte 60. år kan pension uden pensionistens  

 samtykke hverken frakendes eller nedsættes til lavere form for pension, jf. §  

 13. Dette gælder dog ikke for invaliditetsydelse og bistands- og plejetillæg.
§ 15.  

  

 Tilkendelse af pension efter § 14, stk. 1-2 og stk. 3, nr. 1  

 og 2, er betinget af, at erhvervsevnen varigt er nedsat på grund af fysisk  

 eller psykisk invaliditet.
Med henblik på pension efter § 14, stk. 3, nr. 2,  

 skal der dog også lægges afgørende vægt på andre omstændigheder, der klart  

 viser,  

 at erhvervsevnen hos en ansøger, som ikke har andre forsørgelsesmuligheder,  

 er  

 varigt nedsat.
Der kan i helt ekstraordinære tilfælde tilkendes pension efter  

 § 14, stk. 3, nr. 2, uden at nedsættelsen af erhvervsevnen skyldes  

 helbredsmæssige forhold.
Pension kan ikke tilkendes, hvis der foreligger  

 mulighed  

 for at iværksætte foranstaltninger, der kan antages mere varigt at forbedre  

 erhvervsevnen.
Stk. 2.  

  

 Ved bedømmelsen af, i hvilket omfang erhvervsevnen er  

 nedsat, skal der foretages en sammenligning mellem den indtægt, som den  

 pågældende skønnes at kunne opnå ved et arbejde, der svarer til pågældendes  

 kræfter og færdigheder, og som under hensyn til uddannelse og tidligere  

 virksomhed kan forlanges af den pågældende, og den indtægt, som personer med  

 lignende uddannelse normalt opnår i samme egn.
Der skal endvidere tages  

 hensyn  

 til alder, livsstilling, bopæl og beskæftigelsesmuligheder og til sådanne  

 andre  

 omstændigheder, der i det enkelte tilfælde findes at burde tillægges vægt.
Stk. 3.  

  

 Socialministeren fastsætter nærmere regler om vurderingen  

 af erhvervsevnenedsættelsen for personer, der ikke kan anses for hidtil at  

 have været fuldtidsbeskæftigede. Ved lov nr. 456 af 10. juni  

 1996 om ændring af lov om social pension og lov om delpension blev der bl.a.  

 indføjet et nyt § 15, stk. 2, med ikrafttræden den 1. juli 1998:
Stk. 2.  

  

 Tilkendelse af førtidspension efter § 14 forudsætter, at  

 alle aktiverings-, revaliderings- og behandlingsmæssige samt andre  

 foranstaltninger, der kan forbedre erhvervsevnen, har været afprøvet, og at  

 erhvervsevnen  

 ikke varigt kan forbedres. Ved lov nr. 287 af 12. maj  

 1999 om ændring af lov om social pension blev pensionsalderen nedsat til 65  

 år for alle der var fyldt eller fylder 60 år den 1. juli 1999 eller senere.
 Af vejledning nr. 66 om  

 social pension fra 1998 fremgår bl.a. følgende:
52.  





  

 Almindelig/forhøjet almindelig førtidspension kan tilkendes personer i  

 alderen  

 fra 18 til 67 år, når erhvervsevnen er nedsat med mindst halvdelen på grund  

 af  

 helbredsmæssige forhold.
Om bedømmelsen af helbredsmæssige, sociale samt  

 økonomiske  

 forhold, se pkt. 56ff.
 56.  

  

 Pension kan tilkendes, hvis personens erhvervsevne er nedsat på  

 grund af en varig fysisk eller psykisk invaliditet, se lovens § 15. Det er en  

 betingelse, at lidelsen i sig selv bevirker en betydelig og varig nedsættelse  

 af personens funktionsevne på arbejdsmarkedet og dermed af evnen til at  

 forsørge  

 sig selv ved arbejde.
Det er kommunen, der efter en  

 konkret vurdering beslutter, hvilke oplysninger, der er nødvendige til  

 belysningen af pågældende helbredsforhold.
Det er endvidere kommunen, der  

 selvstændigt vurderer de helbredsmæssige oplysninger i relation til  

 førtidspensionssagen.
Kommunens bedømmelse  

 forudsætter, at pågældendes helbredsforhold er grundigt undersøgt og  

 velbeskrevet  typisk af en læge eller andre fagfolk.
Bedømmelsen  

 forudsætter  

 desuden et indgående kendskab til lidelsens indvirkning på den  

 erhvervsmæssige  

 funktionsevne.
Bedømmelsen må tage udgangspunkt i erfaringer om, hvilke  

 helbredsmæssige begrænsninger og lidelser der almindeligvis medfører, at folk  

 må opgive erhvervsarbejde helt eller delvis.
 Om den helbredsmæssige  

 oplysning af sagen og vurderingen heraf, henvises til kap. 3, pkt. 109ff.
Varig lidelse At lidelsen skal være varig  

 betyder, at der ikke er udsigt til, at den bedres væsentligt hverken af sig  

 selv eller ved behandling.
Sagens oplysning Pågældende har pligt til at medvirke  

 til sagens oplysning, herunder at lade sig undersøge og behandle af en læge  

 eller indlægge til observation og behandling, jf. §§ 10 og 12 i lov om  

 retssikkerhed og administration på det sociale område.
Samtykke Om samtykke ved indhentelse  

 af helbredsmæssige oplysninger og følgerne af manglende afgivelse af  

 samtykke,  

 henvises til kap. 3, pkt. 111.
Medvirken Hvis pågældende ikke  

 efterkommer kommunens krav om undersøgelse, må kommunen træffe afgørelse på  

 det  

 foreliggende grundlag eller henlægge sagen, jf. lovens § 59, stk. 5. Sagen  

 kan  

 ligeledes henlægges, hvis pågældende ikke medvirker til nødvendig optræning  

 eller andre foranstaltninger, der må antages mere varigt at kunne forbedre  

 erhvervsevnen  

 væsentligt.
 Pågældende har naturligvis  

 ikke pligt til at underkaste sig undersøgelse eller behandling, der kan  

 medføre fare for liv eller førlighed.
 Afklaring heraf må foretages  

 på baggrund af en lægelig vurdering i det konkrete tilfælde.
 Hvis anstrengelser ved at  

 udføre en arbejdsopgave kan antages at medføre en alvorlig forringelse af  

 helbredstilstanden, indgår dette i vurderingen af sagen.
Samlet vurdering af erhvervsevnenedsættelsen I de fleste tilfælde indgår  

 den helbredsmæssige vurdering som et led i kommunens samlede skøn over  

 erhvervsevnens  

 nedsættelse.
Pågældendes sociale og erhvervsmæssige forhold sammen med den  

 helbredsmæssige vurdering er således med til at bestemme, om der skal  

 tilkendes  

 højeste, mellemste eller (forhøjet) almindelig førtidspension på grund af  

 helbredsmæssige forhold.
Vurdering alene på helbredsmæssige oplysninger En helbredsvurdering alene  

 kan dog være tilstrækkeligt grundlag for bedømmelse af erhvervsevnens  

 nedsættelse.
Det er som regel kun tilfældet, når der kun er ubetydelig  

 erhvervsevne i behold, altså i de tilfælde hvor der kan tilkendes højeste  

 førtidspension.
Erhvervsevnenedsættelse på helbredsmæssige og  

 sociale forhold Der kan også tilkendes  

 pension, hvis erhvervsevnen er nedsat, uden at nedsættelsen alene skyldes de  

 helbredsmæssige forhold, altså når den skyldes kombinerede helbredsmæssige og  

 sociale forhold.
Der kan være tilfælde, hvor  

 årsagerne til erhvervsevnens nedsættelse kun ved en meget vid fortolkning kan  

 betegnes som invaliditet.
Der kan også være tilfælde, hvor der ikke er en  

 sådan  

 helbredssvækkelse, at den alene giver grundlag for at anse erhvervsevnen for  

 nedsat med mindst halvdelen, men hvor det alligevel ud fra en samlet  

 bedømmelse  

 er åbenbart, at pågældende ikke vil blive i stand til at forsørge sig selv.
For personer, der er fyldt 50  

 år, kan pension endelig tilkendes, når de sociale og helbredsmæssige forhold  

 taler for det.
Det vil sige, at tilkendelse kan ske efter et rent socialt  

 kriterium eller et kombineret helbredsmæssigt og socialt kriterium.
Der kan  

 tages hensyn til helbredsmæssige forhold, som medfører en mere vedvarende  

 svækkelse af helbredet, uden at der er tale om egentlig invaliditet.
Også  

 svækkelsestilstand efter langvarig, men overstået alvorlig sygdom kan indgå i  

 overvejelserne.
Sproglige vanskeligheder Manglende sproglige  

 færdigheder (fx analfabetisme eller manglende danskkundskaber) kan alene  

 medføre social/erhvervsmæssig invaliditet, og kan ikke tillægges betydning  

 ved graduering af helbredsbetinget førtidspension.
57.  

  

 Pensionskriteriet nedsættelse af erhvervsevnen rummer både  

 lægelige og sociale momenter.
De samme helbredsmæssige forhold kan have helt  

 forskellige erhvervsmæssige følger for den enkelte ansøger.
På baggrund af de  

 helbredsmæssige og sociale oplysninger skal det bedømmes, hvad pågældende er  

 i stand til at tjene, når invaliditeten tages i betragtning.
Alle de  

 muligheder, som det med rimelighed kan forlanges, at pågældende udnytter,  

 skal indgå i bedømmelsen.
Der skal tages hensyn til pågældendes uddannelse,  

 tidligere virksomhed, alder, livsstilling, bopæl og beskæftigelsesmuligheder  

 samt til andre forhold, der kan antages at være af betydning, se lovens § 15,  

 stk. 3.
 Indtægten sammenlignes med en  

 normal arbejdsindtægt for en person med lignende uddannelse og baggrund.
Med udgangspunkt i  

 sammenligningen træffes der afgørelse om, hvorvidt erhvervsevnen er nedsat i  

 et omfang, der giver ret til pension og i bekræftende fald hvilken type.
Det  

 samlede skøn udøves på grundlag af relevante oplysninger fra den sociale,  

 erhvervsmæssige og sundhedsmæssige sagkundskab.
62.  

  

 Før en sag om eventuel tilkendelse af førtidspension  

 påbegyndes, forudsættes det i overensstemmelse med reglerne i lovens § 15,  

 stk. 2, og §  

 20 a  

 i  

 lov om retssikkerhed og administration på det sociale område og lov om aktiv  

 socialpolitik, at der er taget stilling til og gjort op med mulighederne for  

 at bringe pågældende ind på eller tilbage til arbejdsmarkedet.
Det er derfor  

 vigtigt og en forudsætning, at der på tidspunktet for førtidspensionssagens  

 påbegyndelse foreligger de oplysninger, som er omtalt nedenfor.
Til bedømmelse af, om der er  

 mulighed for, at pågældende kan få og fastholde erhvervsmæssig beskæftigelse,  

 må der gives en beskrivelse af skolegang, uddannelsesforhold og tidligere  

 beskæftigelsesforhold.
Der skal foreligge oplysninger om, hvilke funktioner  

 pågældende udførte, arbejdstidens længde, arbejdsforholdenes varighed og  

 årsagen til afbrydelsen.
Arbejdsmulighederne skal  

 bedømmes inden for pågældendes eget fag, tidligere arbejdsområde eller inden  

 for beslægtede eller egnede erhverv.
Bedømmelsen er med andre ord ikke  

 begrænset til pågældendes hidtidige beskæftigelse.
Ved bedømmelsen af  

 beskæftigelsesmulighederne kan der tages hensyn til, hvor pågældende bor.
Det  

 må bero på en konkret vurdering af omstændighederne  herunder alder og  

 forsørgelsesforhold m.v.  om det kan tillægges vægt, at der er  

 beskæftigelsesmuligheder  

 andetsteds.
I denne bedømmelse må der også tages et vist hensyn til afstande  

 og transportmuligheder fra bopæl til arbejdsplads.
Det generelle ledighedsniveau  

 kan ikke i sig selv give ret til pension. Vedrørende myndighedernes afslag på førtidspension Som det fremgår af ovennævnte  

 lovbestemmelse og vejledningen, er det en betingelse for tilkendelse af  

 forhøjet almindelig førtidspension eller almindelig førtidspension til  

 personer  

 i alderen fra 18 til 65 år at erhvervsevnen er nedsat på grund af  

 helbredsmæssige forhold med mindst halvdelen.
Som ombudsmand kan jeg ifølge  

 reglerne for ombudsmandens virksomhed kun i begrænset omfang tage stilling  

 til  

 afgørelser der helt eller delvis bygger på særlig fagkyndig viden.
En kontrol  

 af de lægefaglige vurderingers rigtighed  som er af afgørende betydning  

 for  

 denne sag  kræver en fagkundskab som ombudsmanden ikke har.
Jeg har  

 ikke som  

 domstolene mulighed for i forbindelse med en egentlig bevisførelse med  

 vidneafhøring af de lægeligt fagkyndige at foretage en nærmere selvstændig  

 vurdering af de lægelige erklæringers bevismæssige betydning for vurderingen  

 af erhvervsevnen.
Myndighederne bygger også i  

 vidt omfang deres afgørelser på vurderinger og afvejninger af andre hensyn og  

 omstændigheder.
Som ombudsmand har jeg normalt ikke særlige forudsætninger  

 for at afveje disse forskellige hensyn og omstændigheder på en anden og bedre  

 måde end Ankestyrelsen, nævnet og kommunen der beskæftiger sig med det  

 pågældende sagsområde i det daglige.
 På denne baggrund og efter at  

 have gennemgået sagens akter har jeg ikke fundet grundlag for at kritisere  

 Den  

 Sociale Ankestyrelses vurdering hvorefter (A) ikke opfylder betingelserne i  

 pensionsloven for tilkendelse af forhøjet almindelig førtidspension.
Særligt vedrørende Revaliderings- og Pensionsnævnet for Vejle Amts  

 tilbagekaldelse af afgørelse af 5. februar 1998 Ved min vurdering af sagen  

 har jeg lagt vægt på at den afgørelse om tilkendelse af pension som (A) ved  

 en  

 fejl modtog meddelelse om ved nævnets brev af 5. februar 1998, ikke var i  

 overensstemmelse med den afgørelse som nævnet reelt havde truffet.
Resultatet  

 af nævnets behandling af sagen var det stik modsatte.
På denne baggrund må den  

 først meddelte afgørelse anses for at lide af en retlig mangel fordi den ikke  

 er udtryk for den afgørelse som den kompetente myndighed har truffet.
Manglen  

 er oplagt væsentlig.
Jeg har endvidere tillagt det  

 betydning at nævnet kun 3 dage efter at (A) havde modtaget afgørelsen,  

 telefonisk orienterede (A) om fejlen.
Endelig har jeg tillagt det betydning  

 at  

 (A) efter de foreliggende oplysninger i sagen ikke i dette tidsrum havde nået  

 at disponere retligt i forhold til afgørelsen.
 På denne baggrund må  

 afgørelsen anses for at være ugyldig, og det sociale nævn var berettiget til  

 at meddele (A) den rigtige afgørelse som var truffet af nævnet, om afslag på  

 førtidspension.
 Det som Den Sociale Ankestyrelse  

 generelt har anført i sin afgørelse om mulighederne for at tilbagekalde en  

 afgørelse, har imidlertid givet mig anledning til følgende bemærkninger:
 Tilbagekaldelse af en  

 afgørelse anvendes når en i øvrigt gyldig afgørelse ændres.
 På grundlag af den  

 forvaltningsretlige litteratur og den foreliggende retspraksis er det næppe  

 muligt  

 at opstille mere præcise retningslinjer for under hvilke omstændigheder en  

 forvaltningsafgørelse kan tilbagekaldes.
Afgørelsen må træffes efter  

 en konkret vurdering af en række omstændigheder hvoraf navnlig følgende må  

 indgå med vægt i afvejningen: Afgørelsens karakter og de interesser  af  

 offentlig eller privat karakter  der taler for at fastholde den,  

 tilbagekaldelsens betydning ud fra offentlige eller private interesser, og om  

 ønsket om tilbagekaldelse er begrundet i (retlige eller faktiske)  

 omstændigheder  

 der er opstået efterfølgende, eller som har foreligget allerede da den  

 oprindelige afgørelse blev truffet.
Der kræves et stærkere  

 tilbagekaldelsesgrundlag,  

 jo mere intensivt indgrebet er.
 Hensynet til lighed og  

 konsekvens ved administrationen af et område anses ikke i almindelighed for  

 at  

 kunne udgøre et tilstrækkeligt grundlag for tilbagekaldelse.
Jeg henviser for så vidt  

 angår det generelle forvaltningsretlige spørgsmål om tilbagekaldelse bl.a.  

 til Folketingets Ombudsmands beretning for 1985, s. 125*, Karsten Loiborg  

 mfl., Forvaltningsret, 2. udgave, 2002, s. 929ff, og Karsten Revsbech mfl.,  

 Forvaltningsret.
Almindelige emner, 3. udgave, 1997, s. 435ff.
En afgørelse om tildeling af  

 social pension gør op med om tildelingsbetingelserne er opfyldt.
Der skal  

 således ikke før hver udbetaling af pension foretages en ny vurdering af  

 berettigelsen til (henholdsvis højeste, mellemste, almindelig)  

 førtidspension.  

 Udgangspunktet må derfor antages at være at en tilkendt pension ikke under  

 uændrede forhold kan frakendes pensionisten.
Kriterierne for tildeling af  

 førtidspension  

 er meget vage og forudsætter en vurdering af mange forskelligartede faktorer  

 som kan indgå i bedømmelsen med forskellig vægt.
Afgørelsen om hvorvidt der  

 skal tilkendes pension (og i givet fald om det skal være højeste, mellemste  

 eller laveste), vil derfor som oftest være et tvivlsomt spørgsmål, og  

 borgeren  

 vil normalt savne forudsætninger for at kunne bedømme det.
Der vil derfor  

 efter tilkendelsen være skabt en stærk forventning om fortsat at kunne  

 oppebære pensionen så længe forholdene er uændrede.
Pensionsydelsen tjener  

 endvidere til dækning af almindelige leveomkostninger, så en efterfølgende  

 ændring vil normalt betyde et væsentligt indgreb i pensionistens levevilkår.
I pensionsloven er det  

 udtrykkeligt angivet i hvilke tilfælde en pension kan frakendes eller ændres,  

 jf. pensionslovens § 44 om bl.a. forbedring eller forringelse af  

 erhvervsevnen eller ændrede indtægtsforhold.
Dette forhold støtter også at  

 pensionistens forventninger om at pensionen ikke kan frakendes, bør støttes.
Disse forhold taler med  

 særlig vægt for at myndighedens adgang til at tilbagekalde  

 pensionstilkendelser  

 til skade for borgeren ud over de i loven angivne situationer bør være  

 særdeles begrænsede.
Jeg henviser til Lis Sejr, Juristen 1983, s. 197ff, og  

 Jon  

 Andersen, Juristen 1990, s. 311ff.
 Den Sociale Ankestyrelse har  

 i afgørelsen af 8. december 1998, meddelt i brev af 21. december 1998, bl.a.  

 anført følgende:
 Spørgsmålet om nævnet har  

 været berettiget til at tilbagekalde afgørelsen af 5. februar skal derfor  

 vurderes ud fra forvaltningsretlige principper om tilbagekaldelse.
 Det antages herefter, at der  

 bl.a. kan ske tilbagekaldelse, hvis der er afgørende hensyn til:
·  

  

 	  

 menneskers og dyrs liv, sundhed og velfærd,  

 statens sikkerhed, forebyggelse og opklaring af lovovertrædelser mv., eller ·  

  

 	  

 hensyn, der efter den enkelte lovgivning  

 er væsentlige, som fx lighed og konsekvens ved administration af et område,  

 eller ·  

  

 	  

 der er ikke gået lang tid fra afgørelsen  

 blev meddelt til afgørelsen blev tilbagekaldt, eller ·  

  

 	  

 parten ikke har indrettet sig på afgørelsen  

 i form af faktiske og retlige dispositioner, eller ·  

  

 	  

 svig/ond tro hos modtageren af afgørelsen. Som jeg har anført ovenfor,  

 er det efter min vurdering næppe muligt at opstille mere præcise  

 retningslinjer  

 for under hvilke omstændigheder en forvaltningsafgørelse kan tilbagekaldes.  

 Afgørelsen forudsætter som anført en konkret vurdering af en række  

 forskellige  

 omstændigheder, herunder ikke mindst en vurdering af karakteren af den  

 afgørelse der er truffet.
Jeg mener ikke at den opregning af kriterier som  

 Ankestyrelsen har angivet i afgørelsen, på tilstrækkelig præcis måde angiver  

 de forhold der skal inddrages i afvejningen, og jeg mener heller ikke at det  

 har fundet udtryk i afgørelsen at spørgsmålet om tilbagekaldelse i hvert  

 enkelt  

 tilfælde beror på en meget konkret afvejning hvor nogle forhold kan tale for  

 tilbagekaldelse og andre imod.
Dette forhold understreges  

 endvidere af at den konkrete sag der har givet anledning til beskrivelsen af  

 tilbagekaldelsespraksis, vedrørte en sag om social pension.
Netop i forhold  

 til tilbagekaldelse af denne type af afgørelser mener jeg at gengivelsen er  

 meget upræcis og på visse punkter urigtig.
Jeg mener at den gengivelse  

 af de hensyn der kan føre til tilbagekaldelse af en afgørelse (og så meget  

 des  

 mere en afgørelse om social pension), kan indebære en risiko for at  

 underordnede myndigheder får den opfattelse at tilbagekaldelse af en  

 afgørelse  

 vil være lovlig i videre omfang end gældende ret giver grundlag for.
Jeg  

 henviser til at den konkrete afgørelse har givet anledning til at Den Sociale  

 Ankestyrelse har udsendt en Social Meddelelse P- 2-99 om sagen.
 I den sociale meddelelse har  

 Ankestyrelsen bl.a. anført følgende:
 Ankestyrelsen lagde vægt på,  

 at det antages, at der som udgangspunkt kan ske tilbagekaldelse i følgende  

 tilfælde:
 Afgørende hensyn til menneskers og dyrs liv, sundhed og  

 velfærd, statens sikkerhed, forebyggelse og opklaring af lovovertrædelser mv.
 Hensyn, der efter den enkelte lovgivning er  

 væsentlige, som fx lighed og konsekvens ved administrationen af et område.
 Der er ikke gået lang tid fra afgørelsen bliver meddelt  

 til afgørelsen bliver tilbagekaldt.
 Parten ikke har indrettet sig på afgørelsen i form af  

 faktiske og retlige dispositioner.
Svig/ond tro hos modtageren af afgørelsen. På denne baggrund har jeg  

 henstillet til Den Sociale Ankestyrelse at tage stilling til om styrelsens  

 gengivelse af spørgsmål om tilbagekaldelse af afgørelser kan fastholdes.
Jeg  

 har bedt Ankestyrelsen om at underrette mig om resultatet af styrelsens  

 overvejelser.
 Som anført ovenfor har jeg   

 under hensyn til at den først meddelte afgørelse var ugyldig  ikke  

 grundlag  

 for at kritisere at det sociale nævn straks da nævnet blev klar over fejlen,  

 sendte Dem en ny afgørelse i sagen der medførte at De ikke var berettiget til  

 førtidspension.
Jeg foretager mig herefter  

 ikke mere i sagen. NOTER: (*) FOB 1985, s. 125.
