 Der er overfor kirkeministeriet rejst spørgsmål om, hvorledes der skal  

 forholdes af menighedsråd, der til en ledig organiststilling i lønramme  

 17-23-29 modtager ansøgninger fra organister, der endnu ikke har bestået  

 højeste organisteksamen (Kirkemusikalsk Diplomeksamen).
Under henvisning hertil skal man meddele, at såfremt en organiststuderende  

 ved opslagets udløb har mindre end 1 måned tilbage til den afsluttende  

 organisteksamen, vil den pågældendes ansøgning kunne tages i betragtning.
Det  

 vil sige, at organiststuderende, der indstiller sig til endelig eksamen i  

 juni, kan søge opslåede stillinger i maj samme år.
 Udnævnelse til en stilling i lønramme 17-23-29 kan naturligvis ikke ske  

 før efter bestået organisteksamen, men fornyet opslag vil på den anden side  

 ikke til den tid være nødvendigt.
 I overensstemmelse med foranstående, kan ansøgninger fra  

 organiststuderende ikke tages i betragtning, såfremt der fra opslagets udløb  

 er mere end 1 måned til den pågældendes afsluttende organisteksamen.
Tilsvarende regler anvendes med hensyn til organiststuderendes ansøgninger  

 om stillinger i lønramme 9-14-17 med kvalifikationstillæg med grundbeløb på  

 10.680 kr. årlig.
Det vil sige, at en organiststuderende, der indstiller sig  

 til Præliminær Orgelprøve i juni, er berettiget til at ansøge om  

 organiststillinger med den angivne klassificering, som opslås i maj måned  

 s.å., men ikke om stillinger der opslås tidligere.
 Nærværende skrivelse bedes bekendtgjort for provstiudvalgene og for  

 menighedsråd ved kirker, ved hvilke der er oprettet organiststillinger med  

 klassificering i lønramme 17-23-29 eller 9-14-17 med et kvalifikationstillæg  

 med et grundbeløb på 10.680 kr. årlig.
 Landets musikkonservatorier er underrettet om foranstående.
 P.M.V.
Maria Topp K.Bagger Til stiftsøvrighederne.
