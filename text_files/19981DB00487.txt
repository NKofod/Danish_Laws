Betænkning afgivet af Retsudvalget den  

 6. maj 1999 Betænkning over Forslag til folketingsbeslutning om mulighed  

 for straf for kollektiv deltagelse i lovovertrædelser [af Bendt Bendtsen (KF) m.fl.] Udvalget har behandlet beslutningsforslaget i nogle  

 møder og har herunder stillet spørgsmål til  

 justitsministeren, som denne har besvaret skriftligt.
 Justitsministerens svar på  

 spørgsmål 1-5 stillet om B 14 i folketingsåret 1996-97  

 samt justitsministerens svar på spørgsmål 1 er optrykt som  

 bilag til betænkningen.
 Herefter indstiller et flertal (Socialdemokratiets,  

 Venstres, Socialistisk Folkepartis, Centrum-Demokraternes, Det Radikale  

 Venstres, Enhedslistens og Kristeligt Folkepartis medlemmer af udvalget)  

 beslutningsforslaget til forkastelse.
 Et mindretal inden for flertallet (Venstres medlemmer af  

 udvalget) finder som forslagsstillerne, at det er helt afgørende, at  

 der kan straffes for bandekriminalitet, medens den blotte  

 tilstedeværelse i nærheden af et gerningssted ikke i et  

 retssamfund kan være kriminaliserende i sig selv.
Mindretallet finder imidlertid, at det er politiets  

 muligheder for at opklare forbrydelser, der skal forbedres, og ønsker  

 i den anledning, at der tilføres ressourcer til politiet.
Endvidere  

 ønsker mindretallet, at der indføres vidneregler, der  

 gør det muligt for vidner at afgive forklaring, uden at den tiltalte  

 gøres bekendt med vidnernes identitet.
Beslutningsforslaget er efter  

 mindretallets opfattelse udtryk for den udbredte misforståelse, at  

 strafansvar for medvirken til en forbrydelse forudsætter, at der kan  

 udpeges en bestemt gerningsmand til lovovertrædelsen.
Dette er ikke en  

 korrekt forståelse af gældende ret.
Tværtimod er  

 medvirkensansvaret uafhængigt af, om andre medvirkende kan  

 identificeres.
Mindretallet har hæftet sig ved, at der  allerede er  

 mulighed for at straffe alle, der ved tilskyndelse, råd eller dåd  

 medvirker til et strafbart forhold.
Alle samvirkende personer er principielt  

 gerningsmænd, også selv om de ikke har været til stede  

 på gerningsstedet.
Derfor kræver den opnåede enighed i EU  

 om forstærket indsats over for bandekriminalitet heller ikke  

 ændring af dansk lovgivning, fordi den adfærd, som ifølge  

 den fælles EU-aktion skal være strafbar, allerede er strafbar  

 efter dansk ret.
Mindretallet har under udvalgsarbejdet gennemgået  

 retspraksis.
Den righoldige retspraksis, der er indgået i mindretallets  

 arbejde, viser, at personer, der ikke har været til stede under  

 udførelsen af en forbrydelse, rent faktisk er blevet straffet for  

 både drab og vold m.v.
Frifindelser skyldes ikke udformningen af  

 medvirkensbestemmelsen i straffeloven, men bevismangel.
Således  

 fremgår det af retsbelæringen i Blekingegadesagen, som er optrykt  

 som bilag til betænkningen, at det ikke kunne bevises, at det skud, der  

 dræbte en politibetjent, var et sigteskud.
 Mindretallet henviser i øvrigt til rapporten fra  

 arbejdsgruppen, der med statsadvokat Merlung som formand overvejede  

 spørgsmålet om kollektiv straf i relation til  

 rockerkriminalitet.  Af det omtalte materiale fremgår det, at  

 statsadvokat Merlung i en udtalelse af 11. juni 1993 har anført  

 følgende:
» Endelig bemærker mindretallet, at det af  

 straffelovens § 80, stk. 2, allerede fremgår, at strafbart forhold  

 forøvet af flere i forening som udgangspunkt vil være  

 skærpende for strafudmålingen.
 Et mindretal (Det Konservative Folkepartis, Dansk  

 Folkepartis og Fremskridtspartiets medlemmer af udvalget) indstiller  

 beslutningsforslaget til vedtagelse uændret.
Et mindretal inden for mindretallet (Dansk Folkepartis  

 medlem af udvalget) har tidligere i 1996 fremsat et beslutningsforslag i  

 Folketinget (beslutningsforslag nr.
B 14, folketingsåret 1996-97), der  

 havde nogenlunde det samme indhold.
 Mindretallet finder det naturligt, at der kan  

 idømmes en kollektiv straf for forbrydelser begået af en gruppe  

 af mennesker.
 I forbindelse med Blekingegadesagen stod det klart, at det  

 kunne lade sig gøre at gå fri, fordi det ikke kunne bevises,  

 hvem der helt præcis i Blekingegadebanden begik forbrydelsen.
 Det er stødende for befolkningens retsbevidsthed,  

 at man ikke kunne dømme de skyldige i en sag som denne.
Også i relation til problemerne med den omfattende  

 rockerkriminalitet ville det være vigtigt for myndighederne at forbedre  

 mulighederne for at dømme kollektivt, fordi også rockerne er  

 gode til at dække over hinanden.
Hvis regeringen var sin opgave voksen,  

 sørgede den således omgående for at forbedre mulighederne  

 for kollektiv straf.
Der er ikke nogen, der siger, at domstolene skal  

 dømme kollektivt i særlig mange tilfælde, men i virkelig  

 grelle og alvorlige tilfælde, hvor de kriminelle ikke vil ud med  

 sproget om, hvem det egentlig var, der eksempelvis trykkede på  

 aftrækkeren i den givne situation, ville en større grad af  

 kollektiv straf være en uundværlig del af retssystemet Lissa Mathiasen (S)  fmd.  

  Per Kaalund (S)    Dorte Bennedsen (S)  

  Else Marie Mortensen (S)    Jan Petersen (S)  

  Anne Baastrup (SF) nfmd.   Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)    Karen Rønde (V)  

 Tom Behnke (FP)    Bendt Bendtsen (KF)  

  Pernille Sams (KF)    Peter Skaarup (DF)  

  Jann Sjursen (KRF) Bilag 1 Justitsministerens svar på spørgsmål 1-5  

 stillet om B 14 i folketingsåret 1996-97 Spørgsmål 1:
Ministeren bedes redegøre nærmere for dansk  

 rets regler om mulighed for at straffe for medvirken samt tilstille udvalget  

 relevante domme herom, herunder den såkaldte hypnosedom og Østre  

 Landsrets og Højesterets domme i sagerne om det strafbare i  

 tilstedeværelse på Skt.
Hans Torv under uroligheder.
 Svar:
1. Medvirken er reguleret i straffelovens § 23, der i stk.  

 1 fastsætter, at den for en lovovertrædelse givne  

 straffebestemmelse omfatter alle, der ved tilskyndelse, råd eller  

 dåd har medvirket til gerningen.
Straffen kan dog nedsættes for  

 den, der kun har villet yde en mindre væsentlig bistand eller styrke et  

 allerede fattet forsæt, samt når forbrydelsen ikke er fuldbyrdet  

 eller en tilsigtet medvirken er mislykkedes.
 Selv om en bestemt straffebestemmelse efter sin ordlyd kun  

 omfatter den person, der direkte begår den strafbare handling, er det  

 med § 23 muligt at straffe alle, der har deltaget i  

 lovovertrædelsen.
 Det er en udbredt misforståelse, at strafansvar for  

 medvirken til en forbrydelse forudsætter, at der kan udpeges en bestemt  

 gerningsmand til lovovertrædelsen.
 Efter straffelovens § 23 er medvirkensansvaret  

 selvstændigt, dvs. uafhængigt af, om den eller de andre  

 medvirkende eller en eventuel hovedgerningsmand kan identificeres.  

 Strafansvar forudsætter alene, at vedkommende person beviseligt har  

 foretaget en handling (medvirkenshandlingen) med den fornødne  

 subjektive tilregnelse (forsæt eller uagtsomhed).
2. Særligt med hensyn til lovovertrædelser,  

 der begås i en situation, hvor flere personer er til stede samtidig,  

 men kun én foretager selve den strafbare handling (f.eks. tyveri,  

 hærværk, vold eller drab) beskriver Knud Waaben i Strafferettens  

 almindelige del I.
Ansvarslæren (3. udg. 1993), s. 214, retstilstanden  

 således:
» 3. I spørgsmålet henvises til to domme, dels  

 den såkaldte hypnosedom, dels dommen i sagen om urolighederne på  

 Nørrebro den 18. og 19. maj 1993.
 3.1. Den såkaldte hypnosedom er gengivet i Ugeskrift  

 for  Retsvæsen 1956, s. 31.
Under sagen blev to tiltalte dømt for  

 bankrøveri, forsøg på bankrøveri samt to drab  

 begået under røveriforsøget.
Den ene tiltalte blev  

 dømt for direkte at have begået de nævnte handlinger, mens  

 den anden tiltalte - der ikke deltog i udførelsen af  

 lovovertrædelserne - blev dømt for medvirken ved at have  

 tilskyndet til og planlagt lovovertrædelserne.
Nævningerne lagde  

 til grund, at tilskyndelsen bestod i påvirkning af forskellig art,  

 herunder hypnotisk påvirkning.
Efterfølgende anmodede begge de tiltalte om  

 genoptagelse af straffesagen.
Dette blev afvist af Den Særlige  

 Klageret, jf.
Ugeskrift for Retsvæsen 1958, s. 200. Klageretten fandt  

 ikke, at det kunne lægges til grund, at der var sket påvirkning  

 af hypnotisk art.
Klageretten fandt det dog ikke som følge heraf  

 overvejende sandsynligt, at nævningerne havde bedømt beviserne  

 forkert, da de dømte for medvirken.
 Hypnosesagen omhandler, som det fremgår, ikke en  

 sag, hvor der var spørgsmål om placering af strafansvar hos  

 én eller flere ud af en gruppe personer, der var til stede, da  

 lovovertrædelsen blev begået.
 3.2. Sagen om urolighederne på Nørrebro den  

 18. og 19 maj 1993 er gengivet i Ugeskrift for Retsvæsen 1996, s.  

 639.
Under sagen blev i alt 18 personer tiltalt for  

 overtrædelse af bl.a. straffelovens  § 119, stk. 1, og § 134 a.  

 Straffelovens § 119, stk. 1, angår vold og trusler om vold mod  

 tjenestemand i funktion.
Straffelovens § 134 a omfatter »deltagere i slagsmål eller i anden grov  

 forstyrrelse af ro og orden på offentligt sted ..., såfremt de  

 har handlet efter aftale eller flere i forening«.
Udfaldet af sagen var, at Om de personer, der blev frifundet, og som i landsretten  

 var blevet dømt for overtrædelse af straffelovens § 134 a (men  

 ikke af § 119, stk. 1) udtalte Højesteret:
» Efter det bevisresultat, som landsretten har lagt til  

 grund, findes det herefter betænkeligt at anse andre end tiltalte T7  

 for skyldig i deltagelse i grov forstyrrelse af ro og orden som angivet i §  

 134 a. « Som det fremgår, indeholder dommen ikke en  

 fortolkning af den almindelige medvirkensregel i straffelovens § 23. Dommen  

 behandler derimod spørgsmålet om, hvorvidt de enkelte tiltalte  

 har været »deltagere« i gadeurolighederne, således som dette begreb  

 må forstås i straffelovens § 134 a.
Straffelovens § 134 a er særegen derved, at den  

 efter sit indhold ikke kan overtrædes af en person, der handler alene.  

 Bestemmelsen forudsætter, at en gruppe personer sammen forårsager  

 grov forstyrrelse af ro og orden.
For at kunne straffe en person for  

 overtrædelse af bestemmelsen kræves desuden, at vedkommende har  

 tilsluttet sig den gruppe, hvis handlinger er omfattet af bestemmelsen.
 4. Blandt andre domme, der behandler  

 medvirkensspørgsmål af en karakter, der kan være af  

 interesse i forbindelse med behandlingen af beslutningsforslaget, kan  

 eksempelvis nævnes følgende:
 Ugeskrift for Retsvæsen 1970, s. 253:
Denne dom - jf. henvisningen hos Waaben under pkt. 2  

 ovenfor - angår ni unge mænd, der blev fundet skyldige i bl.a.  

 vold, husfredskrænkelse og hærværk.
Under en fest aftalte  

 de tiltalte at opsøge en villa, hvor der boede nogle tyrkiske  

 arbejdere, for at begå vold mod disse.
Seks af de ni tiltalte  

 trængte ind i huset, hvor de begik vold mod en sagesløs beboer,  

 ligesom de knuste ruder og ødelagde inventar.
Både byretten og landsretten dømte alle ni  

 personer for vold og husfredskrænkelse.
Det anføres herom i  

 byretsdommen (som Østre Landsret stadfæstede):
» Ugeskrift for Retsvæsen 1981, s. 807:
 Under sagen var i alt 10 personer tiltalt for  

 overtrædelse af straffelovens § 134 a (citeret ovenfor under pkt. 3.2.)  

 og § 291, stk. 2 (groft hærværk). En person blev frifundet af  

 byretten, fordi retten efter bevisførelsen fandt det betænkeligt  

 at lægge til grund, at den pågældende havde været  

 på gerningsstedet.
 Landsretten dømte de øvrige ni personer for  

 overtrædelse af straffelovens § 134 a og § 291, stk. 2, med  

 følgende begrundelse:
» For Højesteret angik sagen alene fire af de  

 tiltalte, som påstod frifindelse for overtrædelse af  

 straffelovens § 134 a, og at hærværksforholdet alene  

 henførtes under den milde hærværksbestemmelse (§ 291, stk.  

 1). Højesteret stadfæstede imidlertid landsrettens dom over de  

 fire personer.
 Fuldmægtigen 1992, s. 95:
Under sagen blev en person straffet for medvirken til en  

 uidentificeret persons knytnæveslag mod en tredjemand, der skyldte den  

 tiltalte 70.000 kr.
Volden blev forøvet på ofrets bopæl i  

 forbindelse med bortfjernelse af et fjernsyn i anledning af gælden til  

 tiltalte.
 Vestre Landsret fandt ligesom byretten, at tiltalte ved at  

 tage den uidentificerede person med til ofrets bopæl, ved sin  

 tilstedeværelse i lejligheden og ved ikke at have grebet ind over for  

 volden var skyldig i medvirken til vold.
 Ugeskrift for Retsvæsen 1994, s. 359:
 Under sagen var to personer tiltalt for medvirken til  

 overtrædelse af straffelovens § 246, jf. § 245, stk. 1, (særlig  

 grov vold), begået af et tredje medlem af samme gruppe, hvis sag blev  

 behandlet særskilt.
Gruppen på tre personer var forberedt på at  

 blive opsøgt af et muligvis bevæbnet »tæskehold« og var  

 derfor bevæbnet med to skydevåben og en knippel.
Den anden  

 gruppe, som i bil var kommet til gerningsstedet, havde imidlertid ikke  

 medbragt skydevåben, og var efter slag og trusler straks løbet  

 tilbage til bilen og begyndt at køre væk.
På dette  

 tidspunkt affyrede det tredje medlem af den første gruppe (A) med en  

 pumpgun et skud gennem forruden på bilen med det resultat, at  

 føreren fik det ene øje ødelagt.
 Landsretten frifandt de øvrige to medlemmer af den  

 første gruppe for medvirken til volden med følgende  

 begrundelse:
» De to tiltalte blev dog for egne handlinger dømt  

 for overtrædelse af henholdsvis straffelovens § 266 (trusler) og § 244  

 (vold).
 5. Kopi af de domme, der er refereret ovenfor,  

 vedlægges i 15 eksemplarer [er ikke optrykt i betænkningen].
 Spørgsmål 2:
 Ministeren bedes oplyse om mulighederne for kollektiv  

 straf i andre europæiske lande, vi normalt  sammenligner os med.
 Svar:
 For tiden er en arbejdsgruppe under Nordisk  

 Embedsmandskomité for Lovgivningsspørgsmål ved at  

 udarbejde en rapport om de nordiske landes lovgivning m.v. til  

 bekæmpelse af alvorlig kriminalitet, herunder rockerkriminalitet.
Efter det, der er oplyst under drøftelserne i denne  

 arbejdsgruppe, findes der ikke regler, der kan siges at give adgang til at  

 idømme kollektiv straf, hverken i Norge, Sverige eller Finland.
En  

 bestemmelse i den finske straffelov om forberedelse af folkemord  

 indebærer dog mulighed herfor.
Tilsvarende gælder muligvis en  

 anden bestemmelse i den finske straffelov om landsforræderisk  

 forbindelse.
 Justitsministeriet har ikke gennem Udenrigsministeriet  

 indhentet oplysninger om retstilstanden i andre europæiske lande, da  

 det erfaringsmæssigt  kan tage adskillige måneder, før  

 sådanne oplysninger foreligger.
 Såfremt Retsudvalget måtte ønske det,  

 er Justitsministeriet naturligvis indstillet på at anmode  

 Udenrigsministeriet om at indhente oplysninger fra nærmere angivne  

 lande.
 Spørgsmål 3:
Ministeren bedes oplyse, om man efter dansk ret kunne  

 forestille sig en domfældelse som den, der skete i sagen om en dansk  

 kvinde, der blev myrdet på Cypern? Svar:
 Justitsministeriet er ikke i besiddelse af dommen i den  

 sag, der nævnes i spørgsmålet, og Justitsministeriet er  

 heller ikke i besiddelse af nærmere oplysninger om de faktiske  

 omstændigheder i denne sag.
 Justitsministeriet kan således ikke udtale sig om  

 sagens resultat, hvis den skulle afgøres efter dansk ret.
 Spørgsmål 4:
 Ministeren bedes tilstille udvalget kopi af  

 retsbelæringen i Blekingegade-sagen.
 Svar:
 Justitsministeriet har til brug for besvarelsen af  

 spørgsmålet indhentet en udtalelse fra præsidenten for  

 Østre Landsret.
 Landsretspræsidenten har oplyst, at retsformandens  

 retsbelæring i Blekingegade-sagen blev refereret af en autoriseret  

 retsstenograf til brug for forsvarerne, som i anledning af Retsudvalgets  

 spørgsmål har overladt landsretten et eksemplar af  

 referatet.
 Der vedlægges kopi af den del af retsbelæringen, der  

 vedrører det af Blekingegade-sagens forhold, der har interesse i  

 forbindelse med beslutningsforslaget [i betænkningen optrykt som  

 underbilag til bilag 1].
 Spørgsmål 5:
 Udvalget anmoder om at få tilsendt rapporten fra den  

 arbejdsgruppe, som ministeren omtalte ved forslagets 1. behandling, der med  

 statsadvokat Merlung som formand overvejede spørgsmålet om  

 kollektiv straf i relation til rockerkriminalitet.
 Svar:
Den rapport, der omtales i spørgsmålet,  

 indeholder en række oplysninger af fortrolig karakter om  

 anklagemyndighedens tilrettelæggelse og førelse af straffesager  

 om bandekriminalitet.
Justitsministeriet finder derfor ikke at burde sende  

 rapporten til Retsudvalget.
 Det kan imidlertid oplyses, at rapporten, der er fra  

 februar 1994, indeholder følgende bemærkninger af interesse i  

 forbindelse med beslutningsforslaget:
» Det kan i øvrigt oplyses, at statsadvokaten for  

 Sjælland (Merlung) i en udtalelse af 11. juni 1993 har anført  

 følgende:
» I forlængelse heraf udtalte rigsadvokaten den 22.  

 juni 1993 følgende:
» De to sidstnævnte udtalelser er vedlagt  

 Justitsministeriets svar af 18. oktober 1993 på spørgsmål  

 nr. 280 af 5. april 1993 (Alm. del - bilag 551) om en rapport om  

 bandekriminalitet udarbejdet af en række organisationer, herunder Dansk  

 Politiforbund.
 Vedrørende en eventuel ændring af  

 straffelovens § 23 anførte Justitsministeriet i dette svar  

 følgende:
» Justitsministeriet finder ligesom Rigsadvokaten, at  

 straffelovens § 23 og den måde, hvorpå dansk rets  

 medvirkensbegreb anvendes i retspraksis, må antages at give  

 tilstrækkelige muligheder for en effektiv retsforfølgning  

 også af bandekriminalitet.« Justitsministeriet har endvidere i et svar af 31. oktober 1994 på  

 spørgsmål nr.
S 98 fra medlem af Folketinget Niels  

 Højland (FP) gentaget disse synspunkter og tilføjet  

 følgende: » Efter Justitsministeriets  

 opfattelse vil det være særdeles betænkeligt at  

 pålægge strafansvar for drab eller andre alvorlige  

 straffelovsovertrædelser, uden at de almindelige betingelser om  

 subjektiv skyld er opfyldt.« Underbilag til bilag 1 Ad justitsministerens svar på spørgsmål  

 4 stillet om B 14 Retsbelæringen vedrørende Blekingegadesagens  

 forhold Hovedspørgsmål 57-60, der findes side 94-97,  

 angår A, B, C og D s eventuelle skyld i manddrab på politibetjent  

 Jesper Egtved Hansen.
Det er sagens alvorligste forhold.
Såvel efter de tekniske erklæringer, herunder  

 om den anvendte hagltype, som efter de forklaringer, der er afgivet af B og  

 C, ligger det bevismæssigt fast, at det dræbende skud er affyret  

 af en deltager i røveriet og af en person med tilknytning til  

 Blekingegade-lejligheden.
Det er ligeledes åbenbart, at i hvert fald B  

 og C ved, hvem det er.
 Der er imidlertid ikke under bevisførelsen  

 tilvejebragt tilstrækkelig sikkert grundlag for at fastslå, hvem  

 der affyrede det skud, der dræbte Jesper Egtved Hansen.
Det må i øvrigt efter de objektive fund  

 på gerningsstedet, sammenholdt med kriminalinspektør X s  

 vidneforklaring, lægges til grund, at skuddet er affyret i en afstand  

 af henved 25 meter, og at det ikke var noget sigteskud.
Alligevel ville  

 måske gerningsmandens kendskab til våbnet og den kraftige  

 ammunition kunne begrunde en antagelse af, at han i gerningsøjeblikket  

 måtte anse politibetjentens død som en sikker eller i hvert fald  

 overvejende sandsynlig følge af skuddet.
Vi kan imidlertid ikke med bevismæssig sikkerhed  

 udpege gerningsmanden.
Anklagemyndighedens argumentation for at dømme  

 de 4 tiltalte for manddrab går derfor på, at de personer, der  

 vidste, at der var medbragt et haglgevær af den type og med den  

 ammunition, som i givet fald skulle anvendes imod en forfølgende bil,  

 måtte indse, at det med meget stor sandsynlighed kunne medføre  

 et andet menneskes død.
 Det må imidlertid efter de juridiske dommeres  

 opfattelse efter alt foreliggende, herunder den hurtige udvikling af  

 begivenhedsforløbet i Købmagergade, anses for overvejende  

 betænkeligt at antage, at gerningsmændene til røveriet har  

 været indforstået med, at man eventuelt skulle skyde med  

 overvejende risiko for at dræbe en eventuel forfølger.
 Hovedspørgsmål 57-60 bør efter de  

 juridiske dommeres opfattelse besvares benægtende.
Bilag 2 Justitsministerens svar på spørgsmål  

 1 Spørgsmål:
 Ministeren bedes oplyse om de gældende regler for  

 anvendelse af kollektiv straf i Norge, Sverige, Finland, Storbritannien,  

 Tyskland, Nederlandene, Belgien og Frankrig.
 Svar:
 Som oplyst i det foreløbige svar af 11. marts 1999  

 har Justitsministeriet anmodet justitsministerierne i de nævnte  

 nordiske lande om at bistå med at tilvejebringe de ønskede  

 oplysninger om retstilstanden i disse lande.
 Justitsministeriet har endvidere anmodet  

 Udenrigsministeriet om at søge at indhente de ønskede  

 oplysninger vedrørende de øvrige lande.
 Justitsministeriet har indtil videre modtaget de  

 ønskede oplysninger fra Finland og - gennem Udenrigsministeriet - fra  

 Storbritannien, Tyskland og Nederlandene.
I Finland er den eneste straffebestemmelse, der kan  

 siges at indebære kollektivt strafansvar, straffelovens kapitel 21, §  

 12, om deltagelse i slagsmål.
Der henvises herom til vedlagte notat af  

 16. marts 1999 fra det finske justitsministerium [i betænkningen  

 optrykt som underbilag a til bilag 2 i uofficiel oversættelse].
 Der findes ikke regler om kollektivt strafansvar i  

Storbritannien, jf. vedlagte brev af 31. marts 1999 fra det britiske  

 indenrigsministerium [i betænkningen optrykt som underbilag b til bilag  

 2 i uofficiel oversættelse].
Med hensyn til Tyskland har Justitsministeriet  

 gennem Udenrigsministeriet modtaget kopi af den tyske straffelovs  

 bestemmelser om forsøg og medvirken.
Disse bestemmelser ses ikke at  

 give mulighed for kollektivt strafansvar.
Heller ikke i Nederlandene findes der regler om  

 kollektivt strafansvar.
Spørgsmålet overvejes imidlertid for  

 tiden i et udvalg nedsat af det nederlandske justitsministerium.
Underbilag a til bilag 2 Uofficiel oversættelse af brev af 16. marts 1999 fra  

 det finske justitsministerium Justitsministeriet	PM Lagberedningsavdelningen Patrik Nordman	16.3.1999 KOLLEKTIV STRAF Den eneste lovbestemmelse i den finske straffelovgivning,  

 som kan anses for at indebære kollektiv straf, er kriminaliseringen af  

deltagelse i slagsmål i straffelovens kapitel 21, § 12.
I henhold til lovbestemmelsen straffes en person, som ved  

 selv at benytte vold eller på nogen anden aktiv måde deltager i  

 et slagsmål eller overfald.
Anden aktiv deltagelse ud over direkte vold  

 kan for eksempel være forhindring af flugt eller forsvarsmuligheder.  

 Strafbarheden forudsætter i hvert fald yderligere, at den  

 pågældende person bør have haft anledning til at frygte,  

 at en person bliver slået ihjel, eller at der forårsages alvorlig  

 legemsbeskadigelse eller alvorlig sygdom i slagsmålet, samt at en  

 sådan følge også indtræder.
Volden ved  

 slagsmålet må i dette tilfælde have været så  

 kraftig, at der har foreligget en faktisk risiko for den forudsatte  

 følge.
Slagsmål indebærer, at flere personer  

 udsætter hinanden for fysisk vold ved samme lejlighed.
Mindst tre  

 personer bør deltage, men i praksis handler det almindeligvis om  

 grupper, som udsætter hinanden for vold.
 Strafskalaen omfatter bøder og fængsel i  

 højst to år.
Underbilag b til bilag 2 Uofficiel oversættelse af brev af 31. marts 1999 fra  

 det britiske indenrigsministerium HOME OFFICE (det britiske indenrigsministerium) Sentencing and Offences Unit ('afdelingen for strafudmåling og  

 forbrydelser') 50 Queen Anne's Gate, London SW1H 9AT, Storbritannien Omstillingsbord: +44 171 273 4000  Fax: +44 171 273 4345 Direkte linie: +44 171 273 4424 Dato: 31. marts, 1999 Fr.
Maiken Keson Konsulatsembedsmand Den Kongelige Danske Ambassade 55, Sloane Street LONDON SW1X 9SR Storbritannien Kære fr.
Keson, Sådanne dødsfald er virkelig  

 forfærdende og foruroligende og har forståeligt nok givet  

 anledning til stor ængstelse i befolkningen.
Der er intet, der  

 forhindrer politiefterforskning, eller at der bliver rejst tiltaler, hvis der  

 er bevis(er), der kan underbygge det.
Imidlertid opstår der et  

 betydende problem, når alle parter var til stede og hver af dem  

 nægter at være ansvarlig for de handlinger, der medførte  

 døden.
Dette var i høj grad tilfældet i den nylige Sarah  

 Adams-sag og kan resultere i, at der bliver rejst mindre alvorlige tiltaler  

 (såsom børnemishandling i dette tilfælde) i stedet for  

 mord.
Tak for Deres brev dateret den 22. marts til Birol Mehmet  

 vedrørende det, De definerer som »kollektiv  

 strafudmåling«.
Jeg er ikke helt sikker  

 på, at jeg har forstået Dem ret, men tilsyneladende beskriver  

 dette det begreb, hvorved der f.eks. er begået et mord og det er  

 tydeligt, at det er blevet begået af en af to (eller flere) personer,  

 men det ikke kan bevises, hvem af dem der har begået det, så der  

 ikke kan være tale om nogen begrundet tvivl.
Hvis jeg ikke har  

 forstået dette rigtigt, vend da venligst tilbage til mig.
Så vil  

 vi behandle det yderligere.
Som jeg er sikker på De er klar over, er det et  

 grundlæggende princip i strafferetsplejesystemet i England og Wales, at  

 en person er uskyldig, indtil vedkommendes skyld er bevist.
I sager, hvor det  

 ikke er muligt at bevise, hvilken part der var ansvarlig for mordet, ville  

 det stride mod naturretten at dømme begge.
I Sarah Adams-sagen, som  

 jeg nævnte ovenfor, var der tale om, at et barn døde under  

 omstændigheder, hvor hver af forældrene kunne have været  

 ansvarlig.
I sådanne sager har domstolene sagt, at hvor det er  

 tydeligt, at de skader, der er påført et barn, og som  

 forårsagede dets død, blev påført af den ene eller  

 den anden forælder, men hvor der ikke er bevis(er) på, hvem af  

 dem der var ansvarlig og ikke noget grundlag for en indfortolkning af, at de  

 begge var indblandet, følger det af almindelige principper for  

 strafferetligt ansvar, at de begge skal frifindes.
Denne tragiske sag illustrerer vanskeligheden ved at  

 bevise, hvem der var den virkelige gerningsmand til forbrydelsen, så  

 der ikke kan være tale om nogen begrundet tvivl, og det er  

 tilsyneladende det samme problem, I har i Danmark.
Det er ikke nogen specifik  

 lovgivning, der giver anledning til dette forhold.
Det har i det store og  

 hele at gøre med de grundlæggende principper i britisk ret.  

 Regeringen har studeret følgerne af Adams-sagen meget nøje, men  

 den mener ikke, at en lovændring nødvendigvis er svaret på  

 dem.
Med venlig hilsen Stephen Hubbard Violence and Disorder Section ('afdelingen for vold og uorden') Bilag 3 Supplerende svar på spørgsmål 1 Spørgsmål nr. 1 Spørgsmål:
 Ministeren bedes oplyse om de gældende regler for  

 anvendelse af kollektiv straf i Norge, Sverige, Finland, Storbritannien,  

 Tyskland, Nederlandene, Belgien og Frankrig.
 Svar:
 Justitsministeriet har i besvarelsen af 3. maj 1999 af  

 spørgsmålet orienteret om retstilstanden i Finland,  

 Storbritannien, Tyskland og Nederlandene.
 Efterfølgende har Justitsministeriet modtaget  

 vedlagte skrivelse af 3. maj 1999 fra det norske justitsministerium med en  

 redegørelse for retstilstanden i Norge [i betænkningen optrykt  

 som underbilag til bilag 3 i uofficiel oversættelse].
Underbilag til bilag 3 Uofficiel oversættelse af brev af 3. maj 1999 fra det  

 norske justitsministerium DET KONGELIGE JUSTIS- OG POLITIDEPARTEMENT Justitsministeriet Lovafdelingen Slotsholmsgade 10 1216 København K Danmark Deres ref.
Vores ref.
Dato 1998-730-0692	99/04564 E HR/ØØ/bj	03.05.1999 KOLLEKTIV STRAF Vi henviser til brev af 11. marts 1999, hvor  

 Justitsministeriet beder Justisdepartementet oplyse, hvilke regler om »kollektiv straf« der  

 gælder i Norge.
Den norske straffelov har   i modsætning til den  

 danske   ingen generel bestemmelse om, at det er strafbart at medvirke til en  

 forbrydelse.
Det kommer an på det enkelte straffebud, om medvirken  

 rammes.
Ved de fleste alvorlige forbrydelser er medvirken udtrykkeligt gjort  

 strafbart.
I de straffebud, der ikke særskilt nævner medvirken,  

 beror det på en nærmere tolkning af gerningsbeskrivelsen, om  

 medvirkende handlinger omfattes.
Vi vedlægger en kopi af Johs.  

 Andenæs, Almindelig strafferet, 4. udgave, Oslo 1998 s. 295-313 om  

 ansvaret ved medvirken generelt [ej vedlagt justitsministerens svar].
Hvor flere har foretaget og medvirket til en  

 lovovertrædelse, må hver enkelt deltager bedømmes  

 individuelt.
Det gælder både ved spørgsmålet om,  

 hvorvidt gerningsindholdet i et straffebud er overtrådt,  

 spørgsmålet om, hvorvidt skyldkravet er opfyldt, og  

 hvornår straffen skal udmåles.
Udtrykket »kollektiv straf« benyttes ikke i norsk strafferet og har rent sprogligt  

 ikke noget entydigt indhold.
Dels kan man eventuelt tale om kollektiv straf,  

 hvis man reducerer kravet til, hvilke elementer skylden kan omfatte, typisk  

 således at den, som er med til at udføre eller planlægge  

 en lovovertrædelse sammen med andre, fuldt ud kan straffes for  

 uforudsete handlinger, som en af de øvrige foretager under  

 gennemførelsen.
Man kan for eksempel tænke sig, at de  

 øvrige deltagere i et væbnet røveri skal kunne straffes  

 for medvirken til forsætligt drab, hvis en af deltagerne på eget  

 initiativ begår drab under røveriet.
I norsk straffelovgivning findes der hverken generelle  

 eller specielle lovregler, der udgør en lempelse af skyldkravet i  

 sådanne tilfælde.
Som nævnt ovenfor må hver enkelt  

 deltager vurderes på grundlag af den skyld, han eller hun har udvist.  

 Beviskravet lempes heller ikke, hvor det er usikkert, hvem i en bestemt  

 gruppe der har foretaget handlingen.
Noget andet er, at de andre deltagere i  

 eksemplet ovenfor efter forholdene kan straffes for groft røveri med  

 døden til følge, jf. den norske straffelovs §§ 267 og 268, jf.  

 § 43.
Videre kan man måske tale om kollektiv straf i  

 forhold til straffebestemmelser, som udvider området for, hvad der  

 ellers kan regnes som medvirken til strafbare handlinger, enten således  

 at kravet til aktivitet er særligt lavt, eller således at  

 passivitet i høj grad regnes som medvirken.
Det mest almindelige er,  

 at medvirken generelt er gjort strafbart, men der er tilfælde, hvor kun  

 bestemte former for medvirken er nævnt, for eksempel vildledelse.
I  

 norsk straffelovgivning er der ikke i nævneværdig grad  

 bestemmelser, som udvider området for, hvad der i almindelighed regnes  

 som medvirken.
Et eksempel er den norske straffelovs § 211 om pornografi, som  

 i stk. 5 gør det strafbart for en indehaver af eller en overordnet i  

 en virksomhed at undlade at hindre, at der foretages handlinger i  

 virksomheden, som er i strid med bestemmelsen.
Man kan eventuelt også tale om kollektiv straf i  

 forhold til straffebestemmelser, som har til hensigt at finde anvendelse  

 på handlinger, aktiviteter m.v., som klart angiver, at en person driver  

 eller organiserer ulovlig virksomhed alene eller sammen med andre.  

 Begrundelsen for sådanne straffebud er som regel bevishensyn, enten  

 fordi det er vanskeligt at bevise, at der faktisk bliver begået  

 strafbare handlinger, eller fordi det er vanskeligt at bevise, hvem der er  

 bagmændene i forhold til identificerbare lovbrud.
Der findes få  

 bestemmelser af denne art i norsk straffelovgivning.
For eksempel finder  

 straffelovens § 330 blandt andet anvendelse på en person, som stifter  

 eller deltager i en forening, som er forbudt ved lov, eller som har til  

 hensigt at begå eller opmuntre til strafbare handlinger.
I henhold til  

 § 104 a kan man straffe en person, som danner, deltager i eller  

 støtter en forening, der har til formål at forstyrre  

 samfundsordenen ved ulovlige midler.
Der ligger for tiden ingen forslag i Stortinget om at  

 indføre regler, som kan siges at indebære en form for kollektiv  

 straf.
Justisdepartementet arbejder heller ikke med forslag i denne  

 forbindelse.
Den norske straffelovgivning vurderes for tiden af  

 Straffelovkommisjonen.
I sin principudredning fra 1983 (NOU 1983: 57) udtaler  

 kommissionen på side 103-131:
» Straffelovkommisjonen vil overveje at foreslå en  

 særregel, som finder anvendelse på organiseringen af aktiviteter,  

 som udgør grundlaget for alvorlig kriminalitet, for eksempel grove  

 berigelses- og narkotikaforbrydelser samt enkelte andre former for grov  

 kriminalitet.
Vores straffelov finder allerede i dag anvendelse på  

 enkelte former for organisering af kriminel virksomhed.
For eksempel finder §  

 94 anvendelse på organisering af visse former for  

 landsforræderi.« Straffelovkommisjonen har endnu ikke foreslået en  

 sådan lovændring.
Vi kan nævne, at kommissionen i sin  

 deludredning om straffelovens almindelige del (NOU 1992: 23) foreslår  

 en generel bestemmelse om medvirken til erstatning for tillæggene om  

 medvirken i det enkelte straffebud.
Kommissionens arbejde med at  

 gennemgå straffelovens specielle del er imidlertid ikke afsluttet.
 Den norske straffelov (lov af 22. maj 1902 nr. 10) findes  

 i en opdateret version på Internettet  

 (http://www.lovdata.no/all/index.html).
