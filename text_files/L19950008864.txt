 Ved noteveksling i Peking og Ulan Bator henholdsvis den 20. maj og den 29.  

 maj 1992 blev der indgået en overenskomst mellem Danmark og Mongoliet, ifølge  

 hvilken den danske stat ydede støtte indenfor et beløb af 10.706.000 kroner  

 til støtte for uddannelsessektoren i Mongoliet, fase I.
 Hovedformålet med projektet var at yde støtte til en grundlæggende  

 fornyelse af den mongolske grundskole.
 Overenskomsten trådte i kraft den 29. maj 1992. Den blev gennemført i  

 perioden september 1992 til december 1994.
 Ved noteveksling i Peking og Ulan Bator henholdsvis den 28. oktober og den  

 15. december 1994 blev der indgået en overenskomst mellem Danmark og  

 Mongoliet, ifølge hvilken den danske stat yder støtte indenfor et beløb af  

 28.152.802 kroner til støtte for uddannelsessektoren i Mongoliet, fase II.
 Hovedformålet med projektet er at yde fortsat støtte til en grundlæggende  

 fornyelse af den mongolske grundskole.
 Overenskomsten trådte i kraft den 15. december 1994 og løber i ca. 3 år.
