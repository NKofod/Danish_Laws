Nr BTL 127 Betænkning over Forslag til lov om ændring af lov om social pension  

 (Opregulering af indtægtsgrundlaget til aktuelt niveau)   

 Nr L 127 1992-93, 1. samling Afgivet af Socialudvalget Afgivet: 19921210 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Nogle af udvalgets spørgsmål og socialministerens svar herpå er optrykt  

 som bilag til betænkningen.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret .
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling.
 Et andet mindretal (Fremskridtspartiets medlem af udvalget) vil  

 redegøre for sin stilling til lovforslaget ved 2. behandling.
Jytte Andersen (S) Karen Jespersen (S) Jytte Hilden (S) Jørn Pedersen (S)  

 Jan Petersen (S) Grete Schødts (S) Taanquist (S) nfmd.
Lilli Gyldenkilde  

 (SF) Bente Juncker (CD) Pia Christmas-Møller (KF) Per Tærsbøl (KF) Grethe  

 Fenger Møller (KF) Eva Kjer Hansen (V) Bente Grønfeldt (V) Tom Behnke (FP)  

 Lone Dybkjær (RV) Kofod-Svendsen (KRF) fmd.
Bilag Nogle af udvalgets spørgsmål til socialministeren og dennes svar herpå Spørgsmål 1.
 Hvor mange vil blive berørt af lovforslaget? (Eventuelt skøn).
 Svar:
 På grundlag af Økonomiministeriets lovmodel skønnes det, at ca. 94.000  

 pensionistfamilier ud af 814.000 pensionistfamilier vil blive berørt af  

 lovforslaget.
 Spørgsmål 2.
Hvad vil de økonomiske konsekvenser være for den enkelte pensionist? Svar:
 Lovforslaget påvirker størrelsen af grundbeløb, pensionstillæg og  

 eventuelt personlige tillæg, hvis pensionisten har personlige indkomster ud  

 over den sociale pension af en vis størrelse.
 Pensionister med en indkomst under 48.800 kr. (enlige) og 97.600 kr.  

 (gifte) vil ikke få ændret deres grundbeløb og pensionstillæg i forhold til  

 gældende regler.
Pensionister, hvis opregulerede indtægt overstiger de nævnte grænser,  

 samtidig med at den er mindre end grænserne for bortfald af pensionstillæg og  

 grundbeløb, vil få beregnet den sociale pension på basis af en højere  

 indtægt.
Den sociale pension vil blive mindre end med de gældende regler.
 På grundlag af Økonomiministeriets lovmodel er fordelingsvirkningen af  

 lovforslaget beregnet i forhold til gældende regler i 1993. Der er set på  

 fordelingsvirkningen efter skat.
 Lovforslagets virkning på den disponible indtægt er følgende:
Ingen ændring 720.000 familier -1 til -999 kr. 74.000 familier -1000 til -1999 kr. 16.000 familier -2000 til -2999 kr. 3.500 familier -3000 til -3999 kr. 500 familier.
 Langt hovedparten (88 pct.) af pensionistfamilierne har uændret indkomst.  

 Af de familier, der taber ved opreguleringen, har mere end 3/4 af familierne  

 en nedgang i disponibel indtægt på under 1.000 kr. om året.
 Fordelt på pensionskategorier taber ca. 55.000 folkepensionistfamilier,  

 ca. 37.000 førtidspensionistfamilier og ca. 1.000 samgifte folke- og  

 førtidspensionister på lovforslaget.
 Fordelingsberegningerne skal ses i lyset af samspilsløsningens  

 ekstraordinære forhøjelse af fradragsbeløbene for pensionstillæg og  

 grundbeløb pr. 1. jan. 1993 (L 128 af 12. marts 1988). Den samlede virkning  

 af forhøjelsen af fradragsbeløbene og opreguleringen af indtægtsgrundlaget  

 er, at ingen pensionister vil få reduceret deres pension (grundbeløb og  

 pensionstillæg) i 1993.
 Opreguleringen af den personlige indkomst til aktuelt niveau vil også i  

 visse tilfælde påvirke størrelsen af de personlige tillæg, herunder  

 varmetillæg.
 Hvis pensionister har opregulerede indtægter under 10.800 kr. (enlige) og  

 21.600 kr. (gifte), vil der ikke ske ændringer i de personlige tillæg.
Enlige pensionister, som er berettigede til personlige tillæg, og som har  

 en (opreguleret) indtægt ud over den sociale pension på mellem 10.800 kr. og  

 40.700 kr., vil få reduceret deres personlige tillægsprocent i forhold til  

 gældende regler.
Derved skal de betale en større andel af udgiften selv.
For  

 gifte pensionister er indkomstgrænserne 21.600 kr. og 81.500 kr.
Pensionister med indtægter over 40.700 kr. for enlige og 81.500 kr. for  

 gifte vil normalt ikke være berettigede til personlige tillæg.
De vil derfor  

 ikke blive berørt af forslaget.
 Lovforslagets økonomiske virkning er beskeden for den enkelte pensionist.  

 Det kan illustreres ved et eksempel:
Beregning af varmetillæg for enlig folkepensionist: gældende  

 opreguleret regler indkomst privat pensionsindtægt 20.000 kr. 20.800 kr.
personlig tillægsprocent 70 pct. 67 pct.
 varmeudgift 6.000 kr. 6.000 kr.
 varmetillæg 1.680 kr. 1.608 kr.
 egen betaling 4.320 kr. 4.392 kr.
 Med de angivne forudsætninger stiger den enlige pensionists udgifter til  

 varme med 72 kr. årligt.
 Spørgsmål 3.
»Ville det være muligt at gennemføre lovforslaget, uden at det ville  

 betyde 130 mio. kr. mindre til pensionisterne under eet, eventuelt ved at  

 forhøje de generelle satser tilsvarende? Svar:
Lovforslaget er et led i aftalen om finansloven for 1993. Aftalen  

 forudsætter, at der opnås en besparelse på 130 mio. kr. årligt ved at  

 gennemføre en opregulering af indtægtsgrundlaget til et aktuelt niveau.
Når  

 spørgeren derfor ønsker at gennemføre lovforslaget, uden at det ville betyde  

 130 mio. kr. mindre til pensionisterne under eet, er det ikke i  

 overenstemmelse med den finanslovsaftale, som et flertal af Folketingets  

 partier har indgået.
Såfremt pensionisterne under eet skal kompenseres for den besparelse, som  

 det offentlige opnår ved at gennemføre lovforslaget, ville dette kunne opnås  

 ved f.eks. at forhøje grundbeløbet tilsvarende.
I så fald kan grundbeløbet  

 forhøjes med 144 kr. årligt.
Tillægsbetænkning Efter at det ved 2. behandling blev vedtaget at lade lovforslaget gå direkte til 3. behandling, har udvalget optaget sagen til fornyet udvalgsbehandling og har behandlet lovforslaget i et møde.
Udvalget har stillet spørgsmål til socialministeren, som denne har besvaret skriftligt.
Udvalgets spørgsmål og ministerens svar herpå er optrykt som bilag til tillægsbetænkningen.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret .
 Et mindretal (Socialistisk Folkepartis og Fremskridtspartiets  

 medlemmer af udvalget) indstiller lovforslaget til forkastelse ved 3.  

 behandling.
 Et mindretal inden for mindretallet (Fremskridtspartiets medlem af  

 udvalget) bemærker i øvrigt:
 På baggrund af de i tillægsbetænkningen optrykte spørgsmål og svar om, at  

 pensionisterne i virkeligheden kommer til at tjene på denne ordning, skal  

 mindretallet påpege, at gennemførelsen af sidste fase i samspilsløsningen  

 gives som begrundelse for, at det er rimeligt at tage 130 mio. kroner fra  

 pensionisterne, da gennemførelsen af samspilsløsningen vil give en positiv  

 nettoeffekt for pensionisterne.
Intet er mere rygsvømmeragtigt.
Sagen er, at gennemførelsen af  

 samspilsløsningen ville ske uanset dette lovforslag eller ej.
 Hvis dette lovforslag ikke blev gennemført, ville pensionisterne således  

 få flere tiltrængte penge til sig selv som følge af gennemførelsen af  

 samspilsløsningen.
Nettoeffekten er således stadig, at der tages 130 mio. kr. fra  

 pensionisterne, og de i tillægsbetænkningen optrykte svar er kun de såkaldte  

 ansvarlige politikeres gennemsigtige og hule undskyldning for at fratage  

 pensionisterne 130 mio. kroner for at få en vaklende finanslov til at hænge  

 sammen.
I øvrigt er det en finanslov, hvor man bruger milliarder af kroner på  

 ting, som flere meningsmålinger har vist ikke har befolkningens opbakning.  

 Men de såkaldte ansvarlige politikere vil gerne give yderligere 4 mia. kr.  

 til udlandet i udviklingsbistand, hvilket pensionisterne så må være med til  

 at betale for.
Jytte Andersen (S) Karen Jespersen (S) Jytte Hilden (S) Jørn Pedersen (S)  

 Hugo Sørensen (S) Jacob Lindenskov (S) Taanquist (S) nfmd.
Lilli  

 Gyldenkilde (SF) Bente Juncker (CD) Pia Christmas-Møller (KF) Per Tærsbøl  

 (KF) Grethe Fenger Møller (KF) Eva Kjer Hansen (V) Bente Grønfeldt (V) Tom  

 Behnke (FP) Lone Dybkjær (RV) Kofod-Svendsen (KRF) fmd.
Bilag Nogle af udvalgets spørgsmål til socialministeren og dennes svar herpå Spørgsmål 2:
»Hvad vil de økonomiske konsekvenser være for den enkelte  

 pensionist?» Svar:
 Lovforslaget påvirker størrelsen af grundbeløb, pensionstillæg og  

 eventuelt personlige tillæg, hvis pensionisten har personlige indkomster ud  

 over den sociale pension af en vis størrelse.
 Pensionister med en indkomst under 48.800 kr. (enlige) og 97.600 kr.  

 (gifte) vil ikke få ændret deres grundbeløb og pensionstillæg i forhold til  

 gældende regler.
Pensionister, hvis opregulerede indtægt overstiger de nævnte grænser,  

 samtidig med at den er mindre end grænserne for bortfald af pensionstillæg og  

 grundbeløb, vil få beregnet den sociale pension på basis af en højere  

 indtægt.
Den sociale pension vil blive mindre end med de gældende regler.
 På grundlag af Økonoministeriets lovmodel er fordelingsvirkningen af  

 lovforslaget beregnet i forhold til gældende regler i 1993. Der er set på  

 fordelingsvirkningen efter skat.
 Lovforslagets virkning på den disponible indtægt er følgende:
Ingen ændring 720.000 familier -1 til -999 kr. 74.000 familier -1000 til -1999 kr. 16.000 familier -2000 til -2999 kr. 3.500 familier -3000 til -3999 kr. 500 familier.
 Langt hovedparten (88 pct.) af pensionistfamilierne har uændret indkomst.  

 Af de familier, der taber ved opreguleringen, har mere end 3/4 af familierne  

 en nedgang i disponibel indtægt på under 1.000 kr. om året.
 Fordelt på pensionskategorier taber ca. 55.000 folkepensionistfamilier,  

 ca. 37.000 førtidspensionistfamilier og ca. 1.000 samgifte folke- og  

 førtidspensionister på lovforslaget.
 Fordelingsberegningerne skal ses i lyset af samspilsløsningens  

 ekstraordinære forhøjelse af fradragsbeløbene for pensionstillæg og  

 grundbeløb pr. 1. jan. 1993 (L 128 af 12. marts 1988). Den samlede virkning  

 af forhøjelsen af fradragsbeløbene og opreguleringen af indtægtsgrundlaget  

 er, at ingen pensionister vil få reduceret deres pension (grundbeløb og  

 pensionisttillæg) i 1993.
 Opreguleringen af den personlige indkomst til aktuelt niveau vil også i  

 visse tilfælde påvirke størrelsen af de personlige tillæg, herunder  

 varmetillæg.
 Hvis pensionister har opregulerede indtægter under 10.800 kr. (enlige) og  

 21.600 kr. (gifte), vil der ikke ske ændringer i de personlige tillæg.
Enlige pensionister, som er berettiget til personlige tillæg, og som har  

 en (opreguleret) indtægt ud over den sociale pension på mellem 10.800 kr. og  

 40.700 kr., vil få reduceret deres personlige tillægsprocent i forhold til  

 gældende regler.
Derved skal de betale en større andel af udgiften selv.
For  

 gifte pensionister er indkomstgrænserne 21.600 kr. og 81.500 kr.
Pensionister med indtægter over 40.700 kr. for enlige og 81.500 kr. for  

 gifte vil normalt ikke være berettiget til personlige tillæg.
De vil derfor  

 ikke blive berørt af forslaget.
 Lovforslagets økonomiske virkning er beskeden for den enkelte pensionist.  

 Det kan illustreres ved et eksempel:
 Beregning af varmetillæg for en enlig folkepensionist:
 Med de angivne forudsætninger stiger den enlige pensionists udgifter til  

 varme med 72 kr. årligt.
 Spørgsmål 7:
»Der ønskes i forlængelse af svaret på spørgsmål 2 på grundlag af  

 Økonomiministeriets lovmodel en beregning af fordelingsvirkningen efter skat  

 af de samlede ændringer af pensionsberegningsreglerne pr. 1. januar 1993  

 (dvs. både sidste fase af samspilsløsningen samt nærværende forslag).« Svar:
På grundlag af Økonomiministeriets lovmodel er den samlede  

 fordelingsvirkning (efter skat) af sidste fase af samspilsløsningen og  

 lovforslaget om opregulering af den personlige indkomst (L 127) beregnet.
Der  

 er kun regnet med fordelingsvirkningen af den ændrede regulering af  

 grundbeløb og pensionstillæg.
 Ændringen i den disponible indkomst er beregnet som forskellen mellem:
1) den disponible indkomst beregnet efter de regler, som vil være gældende  

 i 1993 med vedtagelsen af L 127, dvs. inklusiv forhøjelsen af  

 fradragsbeløbene pr. 1. januar 1993, og 2) den disponible indkomst beregnet efter de regler, der er gældende i  

 1992.
Beregningerne er gennemført med 1993pensionssatser.
Fordelingsvirkningen  

 fremgår af tabellen.
 Tabel: Ændring i disponibel indkomst ved forhøjelse af  

 fradragsbeløbene pr. 1. januar 1993 og opregulering af den personlige  

 indkomst.
118.000 familier vil få en forøgelse af den disponible indkomst efter den  

 samtidige gennemførelse af L 127 og forhøjelse af fradragsbeløbene.
Heraf har  

 langt hovedparten en gevinst på under 2.000 kr. årligt i 1993, medens næsten  

 10.000 familier har en gevinst på over 2.000 kr. årligt.
 Fordelt på pensionsgrupper vinder ca. 71.000 folkepensionistfamilier, ca.  

 44.000 førtidspensionistfamilier og ca. 2.000 samgifte folke- og  

 førtidspensionistfamilier.
 Det skal endelig bemærkes, at da fradragsbeløbene for personlige tillæg  

 ikke ændres pr. 1. januar 1993, vil der være pensionister, som kan få en  

 mindre reduktion i deres personlige tillæg, herunder varmetillæg, på grund af  

 opreguleringen af den personlige indkomst, jf. besvarelsen af spørgsmål 2.
