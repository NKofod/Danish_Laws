Fremsat den 2. maj 2000 af Kim Behnke (FRI), Tom Behnke  

 (FRI), Thorkild B.
Fransgaard (FRI) og Kirsten Jacobsen (FRI) Forslag til folketingsbeslutning om indførelse af klippekortsystem til  

 kørekort Folketinget opfordrer regeringen til hurtigst muligt at  

 fremsætte forslag til lov om ændring af færdselsloven,  

 således at der kan indføres et klippekortsystem til  

 kørekort efter følgende retningslinjer:
 1.	Der indføres et klippekortsystem, således at  

 overtrædelse af færdselsloven medfører fratagelse af klip  

 efter en pointskala ud over den straf, som overtrædelsen i  

 øvrigt medfører.
 2.	Alle kategorier af kørekort til motorkøretøjer  

 skal være omfattet af systemet.
3.	Klippekortsystemet indrettes således, at der administrativt  

 fratages alle klip (maksimumklip) for færdselsforseelser, der i  

 øvrigt medfører frakendelse af kørekortet. Ét  

 klip fratages for færdselsforseelser, der i dag medfører den  

 mildeste straf.
Parkeringsafgift medfører ikke fratagelse af klip.
4.	Pointskalaen laves ud fra maksimum og minimum som omtalt under punkt  

 3, således at den er let overskuelig og uden tvivlsmuligheder.
Alle  

 nuværende muligheder for tildeling af straf for  

 færdselsovertrædelser får herefter afmålt et antal  

 klip.
5.	Ved politiets registrering af en færdselsovertrædelse  

 bliver der i politiets almindelige register over kørekort  

 anført det antal klip, som den aktuelle forseelse medfører.  

 Når der er opsummeret klip svarende til, at der ingen klip er tilbage,  

 frakendes kørekortet, og der kræves aflæggelse af ny  

 køreprøve, før kørekortet igen vil være  

 gyldigt.
Ved dom kan det fastsættes, at ny køreprøve ikke  

 kan aflægges, førend en vis periode er forløbet.
6.	En person, der har kørekort til flere kategorier, f.eks. til  

 både personbil og motorcykel, har kun ét antal klip.
Uanset med  

 hvilket køretøj færdselsforseelsen foretages, vil der  

 blive frataget klip i det fælles klippekort.
7.	Færdselsforseelser, der foretages gående, på cykel  

 eller til hest, medfører ikke fratagelse af klip.
Derimod er  

 kørsel på knallert omfattet af klippekortsystemet.
Bemærkninger til forslaget Beslutningsforslaget er en revideret  

 genfremsættelse af beslutningsforslag B 129 fra folketingsåret  

 1987-88, 1. samling (se Folketingstidende, forhandlingerne spalte 9683 og  

 tillæg A spalte 4467).
Efter 1. behandling den 13. april 1988, altså for 12  

 år siden, blev beslutningsforslaget henvist til  

 Færdselssikkerhedskommissionen grundet et udbredt ønske om at  

 få belyst konsekvenserne af beslutningsforslaget.
Der var samtidig  

 mange positive bemærkninger fra ordførerne.
Det er derfor ikke  

 overraskende, at ideen nu er kommet frem igen.
Beslutningsforslaget har således ikke mistet  

 aktualitet, tværtimod.
Der sker fortsat alt for mange ulykker, og der  

 er alt for mange bilister, der konsekvent kører uforsvarligt.
Forslagsstillerne mener, at det foreslåede  

 klippekortsystem vil stille alle lige uanset førerens alder,  

 køn eller andre eventuelle diskriminerende parametre.  

 Beslutningsforslaget vil betyde, at alene de personer, som gentagene gange  

 overtræder færdselsloven, bliver straffet.
Alle de gode  

 trafikanter bliver ikke ramt.
 Derfor er systemet så godt og præcist.
Ydermere har beslutningsforslaget den effekt, at selv  

 bødepålagte overtrædelser af færdselsloven vil  

 medføre en konsekvens, der i sidste ende kan koste kørekortet.  

 I dag kan man få så mange bøder for  

 hastighedsoverskridelser og uforsvarlig optræden i trafikken, som det  

 skal være, uden at det får konsekvens for ens fortsatte  

 tilladelse til at føre motorkøretøj.
Det vil  

 beslutningsforslaget helt og aldeles lave om på.
Fremover skal man  

 også overveje en mulig frakendelse af kørekortet, når man  

 laver en bødegivende forseelse.
Ligeledes dyrkes uheldsstatistikker meget, men uanset  

 statistikkerne, så er problemet mest af alt, at forseelserne  

 begås, og at der dermed opstår et uheldspotentiale.
Oftest vil  

 det være tilfældigheder, der i sidste ende afgør, om nogen  

 kommer til skade eller ej.
Derfor skal omfanget af uforsvarlig kørsel  

 nedsættes.
Når så dette er sagt, skal det ikke opfattes  

 som nogen blankoenighed mellem forslagsstillerne og den nuværende  

 færdselslovgivning.
Forslagsstillerne mener blot, at når en lov  

 er vedtaget, så drejer det sig om at finde den bedst mulige måde  

 at få den overholdt på.
Det skal bemærkes, at beslutningsforslaget ikke  

 indeholder de samme Pointsystemet kendes fra England, USA og  

 Nordtyskland, hvor der eksisterer ordninger, der har samme formål og  

 virkemidler, som nærværende beslutningsforslag.
Det er forslagsstillernes håb, at Folketinget efter  

 12 års grundigt arbejde i Færdselssikkerhedskommissionen denne  

 gang kan få beslutningsforslaget vedtaget.
Fra udmeldingerne i pressen  

 lader det til, at der denne gang er flertal for beslutningsforslaget.
 Forslagsstillerne er helt åbne for eventuelle  

 forbedringsforslag, herunder for, hvorvidt der skal være en  

 forældelsesgrænse for indsamlede point, så man ikke med en  

 forseelse hvert 10. år mister sit kørekort.
 Det vigtigste er at få givet bilisterne en klar  

 fornemmelse af, at uforsvarlig kørsel kan have andet end  

 bødemæssige konsekvenser, uanset om der sker uheld eller ej.
Skriftlig fremsættelse Kim Behnke (FRI):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af klippekortsystem til kørekort.
(Beslutningsforslag nr.
B 155).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
