Fremsat den 16. november 2005 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om arbejdsskadesikring (Fastsættelse af erstatning for tab af erhvervsevne til  

 personer i fleksjob) § 1 I lov nr. 422 af 10. juni 2003 om arbejdsskadesikring,  

 som senest ændret ved § 9 i lov nr. 523 af 24. juni 2005, foretages  

 følgende ændringer:
1.  

  

 I  

  

 § 11, nr. 2,  

  

 indsættes efter »§ 17:« »og  

 § 17 a« 2.  

  

 Efter § 17  

 indsættes:
 »  

 § 17 a.  

  

 Tabet af  

 erhvervsevne til personer, der efter en arbejdsskade er visiteret til  

 fleksjob  

 eller er i fleksjob, fastsættes på grundlag af forskellen mellem indtjeningen  

 før arbejdsskaden og ledighedsydelsen eller indtjeningen i fleksjobbet.
 Stk. 2.  

  

 Indtjeningen før arbejdsskaden udgør det beløb, som tilskadekomne kunne have  

 tjent på afgørelsestidspunktet, hvis arbejdsskaden ikke var indtrådt.
Stk. 3.  

  

 Arbejdsskadestyrelsen træffer midlertidig afgørelse efter stk. 1, når  

 tilskadekomne modtager ledighedsydelse.« 3.  

  

 I  

  

 § 27, stk. 1, 3. pkt.,  

  

 indsættes efter »§  

 17, stk. 3«: »og § 17 a, stk. 3«.
 4.  

  

 I  

  

 § 54, stk. 1,  

  

 ændres »§ 275, stk. 2« til: »§  

 250, stk. 2,«.
 5.  

  

 I  

  

 § 54, stk. 1, 2. pkt.,  

  

 ændres »lov om  

 forsikringsvirksomhed« til: »lov om finansiel virksomhed«.
§ 2 Stk. 1.  

  

 Loven  

 træder i kraft den 1. januar 2006.
Stk. 2.  

  

 Loven  

 anvendes på 1)  

 	  

 arbejdsulykker, der  

 indtræder den 1. januar 2006 eller senere, og 2)  

 	  

 erhvervssygdomme, der  

 anmeldes den 1. januar 2006 eller senere.
Bemærkninger til lovforslaget Almindelige bemærkninger 1. Indledning Lov nr. 422 af 10. juni 2003 om arbejdsskadesikring  

 (arbejdsskadereformen) trådte i kraft den 1. januar 2004. Der henvises til  

 Folketingstidende 2002-2003, Lovforslag L 216, forhandlingerne side 8007,  

 side  

 9818, side 10.033, tillæg A side 6576, tillæg B side 1401 og tillæg C side  

 539.
Samspillet mellem reglerne om erstatning for tab af  

 erhvervsevne og fleksjob Højesteret har den 22. december 2003 afsagt dom, hvorefter  

 erstatning for tab af erhvervsevne efter arbejdsskadesikringsloven til  

 personer, der efter en arbejdsskade er i fleksjob, skal fastsættes uafhængigt  

 af den løn, som tilskadekomne modtager i fleksjobbet.
Der henvises til  

 Ugeskrift for Retsvæsen 2004, side 867.
 Det følger af Højesterets dom, at tilskadekomnes indtjening  

 i fleksjobbet ikke kan lægges til grund ved vurderingen af tabet af  

 erhvervsevne.  

 I stedet skal tabet fastsættes skønsmæssigt, som om muligheden for et  

 fleksjob  

 ikke forelå.
Det indebærer, at tilskadekomne både kan modtage løn fra  

 fleksjobbet og erstatning for tab af erhvervsevne efter  

 arbejdsskadesikringsloven.
Den tilskadekomne modtager løn i sit fleksjob og  

 modtager samtidig erstatning for tab af erhvervsevne.
Tilskadekomne opnår  

 herved i mange situationer en indtjening, der ligger over indtjeningen før  

 arbejdsskaden.
Tilskadekomne opnår således kompensation ud over 100 pct. af  

 hidtidig indtjening.
 Dette lovforslag begrænser kompensation ud over 100 pct.
 Forslaget indgår i finanslovsforslaget for 2006.
2. Gældende regler i hovedtræk Erstatning for tab af erhvervsevne har til formål at  

 kompensere den tilskadekomne for det varige indkomsttab, der er en følge af  

 arbejdsskade.
Erstatningen kan tilkendes midlertidigt eller endeligt.
Ved vurderingen af omfanget af tabet af erhvervsevne tages  

 der hensyn til tilskadekomnes muligheder for at skaffe sig indtægt ved sådant  

 arbejde, som med rimelighed kan forlanges af den pågældende efter pågældendes -  

 	  

 evner -  

 	  

 uddannelse -  

 	  

 alder og -  

 	  

 muligheder for  

 erhvervsmæssig omskoling og optræning Erhvervsevnetabet udtrykkes i en erhvervsevnetabsprocent.
 Tab af erhvervsevne under 15 pct. kompenseres normalt ikke.
 Ved vurderingen af omfanget af tabet af erhvervsevne tages  

 der videre udgangspunkt i tilskadekomnes aktuelle erhvervsmæssige situation  

 efter skaden.
 Er tilskadekomne kommet tilbage på arbejdsmarkedet,  

 fastsættes tabet af erhvervsevne på grundlag af nedsættelsen af  

 tilskadekomnes  

 indkomst.
 Er tilskadekomne ikke kommet tilbage på arbejdsmarkedet,  

 fastsættes tabet af erhvervsevne skønsmæssigt på baggrund af tilskadekomnes  

 aktuelle erhvervsmæssige situation.
Før Højesterets dom af 22. december 2003 var det  

 administrativ praksis at fastsætte tabet af erhvervsevne til tilskadekomne,  

 der  

 efter arbejdsskaden er i fleksjob, på baggrund af lønnen i fleksjobbet.
I de  

 situationer, hvor tilskadekomne ikke kunne beholde fleksjobbet eller omfanget  

 af fleksjobbet blev ændret, blev sagen genoptaget, og der blev fastsat et  

 andet  

 tab af erhvervsevne på baggrund af tilskadekomnes nye og ændrede  

 erhvervsmæssige situation.
 Højesteret har ved den nævnte dom tilsidesat denne praksis.  

 I stedet skal tabet af erhvervsevne fastsættes uafhængigt af den løn, som  

 tilskadekomne modtager i fleksjobbet.
 Højesteret har videre anført, at der skal anlægges en  

 konkret bedømmelse af, hvad tilskadekomne ville eller burde kunne tjene, hvis  

 muligheden for et fleksjob ikke forelå.
 På denne baggrund har Arbejdsskadestyrelsen fastlagt en ny  

 praksis om erstatning for tab af erhvervsevne til personer i fleksjob i  

 overensstemmelse med Højesterets dom.
Tabet fastsættes skønsmæssigt.
Ved den skønsmæssige vurdering  

 indgår en række elementer.
 Udgangspunktet er en vurdering af, hvad  

 tilskadekomne ville eller burde kunne tjene, hvis muligheden for et fleksjob  

 ikke forelå.
 Der lægges vægt på blandt  

 andet følgende forhold i den konkrete vurdering:
-  

 	  

 Tilskadekomnes  

 indtægt før skaden, herunder hvad tilskadekomne må forventes at have tjent,  

 hvis skaden ikke var sket -  

 	  

 Skadens art og  

 omfang, herunder hvordan den påvirker tilskadekomnes mulighed for at arbejde -  

 	  

 Tilskadekomnes  

 skånebehov som følge af arbejdsskaden -  

 	  

 Tilskadekomnes  

 alder, evner og uddannelse Ved vurderingen af tabet af erhvervsevne lægges også  

 vægt på oplysningerne i fleksaftalen eller bevillingen af fleksjob og  

 oplysningerne i en eventuel ressourceprofil, herunder resultatet af  

 eventuelle  

 arbejdsprøvninger.
 Det indebærer imidlertid, at tilskadekomne i et stort antal  

 sager får en samlet kompensation i form af løn i fleksjobbet og erstatning,  

 der  

 overstiger indtjeningen før arbejdsskaden.
Ankestyrelsen har i principielle afgørelser, der er  

 offentliggjort i Sociale Meddelelser SM U 10-04 og SM U 11-04, fundet, at  

 tilskadekomnes erhvervsmæssige forhold på baggrund af principperne i  

 Højesterets dom er afklaret, når tilskadekomne har fået et fleksjob.
Det  

 indebærer, at der som udgangspunkt skal træffes endelig afgørelse i disse  

 sager.
3. Lovforslagets hovedpunkt Samspillet mellem reglerne om erstatning for tab af  

 erhvervsevne og fleksjob Det foreslås at indføre en særlig regel om fastsættelse af  

 erstatning for tab af erhvervsevne til personer, der efter en arbejdsskade er  

 visiteret til fleksjob eller i fleksjob.
 Reglen fraviger fastsættelse af erstatning for tab af  

 erhvervsevne som fortolket ved Højesterets dom af 22. december 2003.
 Reglen genindfører tidligere administrativ praksis,  

 hvorefter tabet af erhvervsevne til disse personer fastsættes på grundlag af  

 forskellen på lønnen før arbejdsskaden og lønnen i fleksjobbet.
 Det bemærkes i denne forbindelse, at lønnen i fleksjobbet  

 udgør normal overenskomstmæssig løn.
 Grundprincippet er at sidestille personer i fleksjob med  

 personer i ikke støttet erhverv, for så vidt angår erstatning for tab af  

 erhvervsevne.
 Der er ikke retssikkerhedsmæssige problemer ved denne  

 ændring, idet tilskadekomne bevarer sin ret til at få sagen genoptaget, hvis  

 det efterfølgende viser sig, at pågældende ikke kan bevare fleksjobbet, men  

 eventuelt  

 må overgå til førtidspension.
Det forudsættes, at praksis med hensyn til at træffe  

 endelige afgørelser, når tilskadekomne har fået et fleksjob, opretholdes,  

 idet  

 det dog bemærkes, at der vil blive truffet midlertidig afgørelse om  

 erstatning  

 for tab af erhvervsevne, når tilskadekomne er visiteret til et fleksjob og  

 modtager ledighedsydelse.
Det skyldes, at indtjeningen i fleksjobbet ikke  

 kendes på dette tidspunkt.
 I forbindelse med midlertidig afgørelse om erstatning for  

 tab af erhvervsevne fastsætter Arbejdsskadestyrelsen revision i sagen med  

 henblik på en eventuel ændring af afgørelsen.
4. Økonomiske og administrative konsekvenser m.v.  

 af lovforslaget 4.1. Økonomiske konsekvenser Samlet skønnes der en årlig besparelse på 212 mio. kr., når  

 forslaget er fuldt indfaset.
Besparelsen omfatter både arbejdsskadeloven og  

 værnepligtsloven.
Besparelsen fordeles med 146 mio. kr. til private  

 arbejdsgivere og 66 mio. kr. til de offentlige arbejdsgivere.
Besparelsen  

 fremkommer som lavere forsikringspræmier for de forsikrede og lavere udgifter  

 til erstatninger for de selvforsikrede samt mindre bidrag til  

 Arbejdsmarkedets  

 Erhvervssygdomssikring.
I besparelsen er inkluderet virkningen på 2 pct.  

 arbejdsmiljøbidrag.
Besparelsen for det offentlige fordeles med 12,7 mio. kr.  

 til staten, 15,4 mio. kr. til amterne og 37,7 mio. kr. til kommunerne.
 Lovforslagets økonomiske konsekvenser skal forhandles med  

 amter og kommuner.
Tabel 1: Økonomiske konsekvenser for personer i  

 fleksjob Mio. kr.
PL-2006 2006 2007 2008 2009 2010 Udgift (inkl. 2 pct. bidrag) -194 -201 -206 -211 -212 - heraf det offentlige -48 -55 -60 -64 -66 4.2. Administrative konsekvenser Forslaget vil indebære en mindre administrativ lettelse af  

 praksis for beregning af erhvervsevnetab for personer visiteret til eller i  

 fleksjob, da erhvervsevnetabsprocenten skal fastsættes på baggrund af forskel  

 i  

 lønindtægt og ikke som nu på baggrund af en vurdering af, hvad den  

 tilskadekomne  

 ville kunne have tjent.
 Der må påregnes en mindre stigning i antallet af  

 midlertidige afgørelser og dermed i antallet af genoptagelser.
4.3. Erhvervsøkonomiske konsekvenser Forslaget medfører en besparelse for erhvervslivet på ca. 146  

 mio. kr.
Besparelsen sker i form af lavere forsikringspræmier for den del,  

 der  

 vedrører ulykker, og lavere bidrag til Arbejdsmarkedets  

 Erhvervssygdomssikring  

 for den del, der vedrører erhvervssygdomme.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges Økonomi- og Erhvervsministeriets  

 virksomhedspanel.
Virksomhedspanelet anvendes til at fastsætte de  

 administrative konsekvenser for erhvervslivet ved et lovforslag.
Styrelsen  

 vurderer ikke, at forslaget indeholder administrative konsekvenser for  

 erhvervslivet.
Forslaget bør derfor ikke forelægges Økonomi- og  

 Erhvervsministeriets virksomhedspanel.
4.4. Administrative konsekvenser for erhvervslivet Forslaget har ingen administrative konsekvenser for erhvervslivet.
4.5. Miljømæssige konsekvenser Forslaget har ingen miljømæssige konsekvenser.
4.6 Administrative konsekvenser for borgerne Forslaget har ingen administrative konsekvenser for  

 borgerne.
4.7. Forholdet til EU-retten Forslaget indeholder ingen EU-retlige aspekter.
4.8. Ligestillingsvurdering Erstatning for tab af erhvervsevne til mænd og kvinder  

 beregnes i dag ud fra de samme principper.
Det ændrer forslaget ikke ved.
De  

 forskelle, som forslaget medfører, skyldes allerede eksisterende skævheder  

 mellem erstatninger til mænd og kvinder.
Skævheder, som skyldes forskelle i  

 beskæftigelsen for mænd og kvinder.
 Ændringen er en tilbagevenden til praksis før højesteretsdommen  

 om fleksjob fra december 2003, hvor erstatningen beregnedes ud fra forskellen  

 mellem den hidtidige indtægt og lønnen i fleksjobbet.
I Arbejdsskadestyrelsen er der pr. 12. juli 2005  

 registreret ca. 1.750 tilskadekomne med fleksjob.
De fordeler sig med 49 pct.  

 kvinder og 51 pct. mænd.
Den gennemsnitlige stigning i  

 erhvervsevnetabsprocenten for mænd og kvinder på grund af højesteretsdommen  

 har  

 været ens.
Eventuelle forskelle målt i kroner skyldes, at der er forskel på  

 mænds og kvinders årsløn.
 Skema 1:
Det vurderes, at mindreudgifterne først når den fulde  

 effekt efter 5 år.
Det skyldes, at forslaget kun berører skader, der  

 indtræffer  

 efter forslagets ikrafttræden.
Da forsikringsselskaberne og Arbejdsmarkedets  

 Erhvervssygdomssikring  

 skal hensætte til reserver, når skaden anmeldes, vil de private arbejdsgivere  

 mærke den fulde effekt fra år 1. Virkningen for selvforsikrede amter og  

 kommuner  

 vil først slå igennem efter ca. 5 år, idet de ikke skal hensætte til  

 reserver.
Skema 1: Merudgiftens udvikling for staten og amterne/kommunerne  

 anslås som følger: (mio. kr.) Staten 1) Kommuner/amter 1) Offentlige i alt 1) 2006 -3,8 -43,9 -47,7 2007 -7,4 -47,3 -54,8 2008 -9,8 -50,0 -59,8 2009 -11,7 -52,2 -63,9 2010 -12,7 -53,1 -65,9 Skema 2: Lovforslagets konsekvenser i hovedtræk Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amter Forslaget skal DUT-forhandles med de kommunale parter 2006: 47,7 mio. kr.
 2007: 54,8 mio. kr.
 2008: 59,8 mio. kr.
 2009: 63,9 mio. kr.
 2010: 65,9 mio. kr.
Administrative konsekvenser for stat, kommuner og amter Mindre administrativ lettelse Ingen Økonomiske konsekvenser for erhvervslivet 146 mio. kr.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ingen EU-retlige aspekter Bemærkninger til lovforslagets enkelte bestemmelser § 1 Til nr. 1.
 Forslaget er en konsekvens af forslaget i nr. 2. Ved forslaget  

 opretholdes de gældende regler for erstatning for tab af erhvervsevne, og det  

 præciseres, at der gælder en særlig regel for personer visiteret til eller i  

 fleksjob, der indsættes som § 17 a.
 Til nr. 2.
Det foreslås at indføre en særlig regel for erstatning for  

 tab af erhvervsevne til personer, der efter en arbejdsskade er visiteret til  

 fleksjob eller i fleksjob.
Det foreslås, at erstatningen i disse sager  

 fastsættes på grundlag af forskellen mellem lønnen før arbejdsskaden og  

 lønnen  

 i fleksjobbet.
 Tabet gradueres mellem 0 pct. og 100 pct. efter hidtidig  

 praksis.
 Det indebærer, at tabet normalt skal udgøre mindst 15 pct.  

 for at berettige til erstatning, og at tabet gradueres i spring på 5  

 procentpoint.
 Ved forslaget genindføres Arbejdsskadestyrelsens og  

 Ankestyrelsens praksis før højesteretsdommen af 22. december 2003. Der  

 henvises  

 til Ugeskrift for Retsvæsen 2004, side 867.
Den erhvervsmæssige situation anses ifølge praksis for  

 afklaret, når tilskadekomne er visiteret til fleksjob.
Der henvises til  

 Ankestyrelsens principafgørelser i SM U-10-04 og 11-04. Da tilskadekomne  

 imidlertid modtager ledighedsydelse i perioden, inden pågældende opnår et  

 egentligt fleksjob, og da ledighedsydelsen er lavere end indtægten i  

 fleksjob,  

 er der behov for at tilkende en midlertidig løbende erstatning, indtil  

 pågældende  

 kommer i egentligt fleksjob, hvorefter den midlertidige erstatning vil blive  

 afløst af en endelig erstatning fastsat på baggrund af indtjeningen i  

 fleksjobbet.
Det foreslås, at den midlertidige løbende erstatning ikke skal  

 kunne kapitaliseres.
Der henvises til forslagets § 1, nr. 8.
 Forslaget ændrer ikke ved tilskadekomnes muligheder for at  

 få genoptaget sagen, hvis pågældende for eksempel ikke kan bevare  

 fleksjobbet,  

 men må overgå til førtidspension.
 Efter loven skal Arbejdsskadestyrelsen træffe afgørelsen  

 inden for 1 år efter, at arbejdsskaden er anmeldt til Arbejdsskadestyrelsen.
 Tilskadekomne kan på dette tidspunkt, især ved  

 erhvervssygdomme, have været ude af erhverv i en kortere eller længere  

 årrække.
 For at sikre, at tilskadekomnes erstatning ikke forringes  

 som følge af denne sagsbehandlingstid, fastsættes i stk. 2, at  

 indtjeningen før arbejdsskaden udgør det beløb, som tilskadekomne kunne have  

 tjent på afgørelsestidspunktet, hvis arbejdsskaden ikke var indtrådt.
Til nr. 3 Det foreslås, at erstatninger, der udbetales efter en  

 midlertidig afgørelse efter § 17 a, stk. 3, ikke kan kapitaliseres.
Det  

 svarer  

 til reglen for andre midlertidige erstatninger.
Til nr. 4 Forslaget er en konsekvens af, at § 275, stk. 2, er  

 overført til § 250, stk. 2, i lov om finansiel virksomhed.
Til nr. 5 Forslaget er en konsekvens af, at reglerne om  

 forsikringsselskabernes reservehensættelser nu findes i lov om finansiel  

 virksomhed.
§ 2 Det foreslås, at lovforslaget træder i kraft den 1. januar  

 2006, og at de nye regler kun gælder for nye sager.
Det vil sige sager om  

 arbejdsulykker,  

 der indtræder den 1. januar 2006 eller senere, og sager om erhvervssygdomme,  

 der anmeldes den 1. januar 2006 eller senere.
 Herved bevarer tilskadekomne, der har været udsat for en  

 arbejdsskade før lovens ikrafttræden, den retsstilling, som er gældende i  

 dag.
Bilag 1 Lovforslaget sammenholdt med gældende lov Gældende formulering Lovforslaget Lov nr. 422 af 10. juni 2005 om arbejdsskadesikring.
 I lov nr. 422 af 10. juni 2003 om arbejdsskadesikring,  

 som senest ændret ved § 9 i lov nr. 523 af 24. juni 2005, foretages  

 følgende ændringer:
§ 11.  

  

 Ydelserne efter loven er 1)  

 	  

 betaling af  

 udgifter til sygebehandling, optræning og hjælpemidler m.m., jf. § 15, 2)  

 	  

 erstatning for tab  

 af erhvervsevne, jf. § 17, 3)  

 	  

 godtgørelse for  

 varigt mén, jf. § 18, 4)  

 	  

 overgangsbeløb ved  

 dødsfald, jf. § 19, 5)  

 	  

 erstatning for tab  

 af forsørger, jf. §§ 20-22, og 6)  

 	  

 godtgørelse til  

 efterladte, jf. § 23.
1.  

  

 I  

  

 § 11, nr. 2,  

  

 indsættes efter  

 § 17: »og § 17a« Erstatning for tab af erhvervsevne § 17.  

  

 Har arbejdsskaden nedsat tilskadekomnes  

 evne til at skaffe sig indtægt ved arbejde, har den pågældende ret til  

 erstatning for tab af erhvervsevne.
Der ydes ikke erstatning, hvis tabet af  

 erhvervsevne  

 er mindre end 15 pct.
 2.  

  

 Efter § 17  

 indsættes:
 »  

 § 17a.  

  

 Tabet af  

 erhvervsevne til personer, der efter en arbejdsskade er visiteret til  

 fleksjob eller er i fleksjob, fastsættes på grundlag af forskellen mellem  

 indtjeningen før arbejdsskaden og ledighedsydelsen eller indtjeningen i  

 fleksjobbet.
 Stk. 2.  

  

 Ved bedømmelsen af tabet af erhvervsevne  

 tages hensyn til tilskadekomnes muligheder for at skaffe sig indtægt ved  

 sådant arbejde, som med rimelighed kan forlanges af den pågældende efter  

 dennes evner, uddannelse, alder og muligheder for erhvervsmæssig omskoling og  

 optræning.
 Stk. 2.  

  

 Indtjeningen før arbejdsskaden udgør det beløb, som tilskadekomne kunne have  

 tjent på afgørelsestidspunktet, hvis arbejdsskaden ikke var indtrådt.
 Stk. 3.  

  

 Hvis den erhvervsmæssige situation ikke er  

 afklaret, kan Arbejdsskadestyrelsen træffe en midlertidig afgørelse om  

 erstatning for erhvervsevnetab.
Stk. 3.  

  

 Arbejdsskadestyrelsen træffer midlertidig afgørelse efter stk. 1, når  

 tilskadekomne modtager ledighedsydelse.« Stk. 4.  

  

 Erstatning for tab af erhvervsevne til et  

 barn med fosterskade, jf. § 7, stk. 1, nr. 2, eller til et barn med  

 sygdomme som følge af påvirkning af forældrene før befrugtningen eller efter  

 fødslen, jf. § 7, stk. 2, kan tidligst ydes fra det 15. år.
 Stk. 5.  

  

 Erstatningen tilkendes som en løbende  

 ydelse, medmindre den kapitaliseres efter reglerne i § 27.
 Stk. 6.  

  

 Ved fuldstændigt tab af erhvervsevne udgør  

 den løbende ydelse årligt 4/5 af tilskadekomnes årsløn, jf. § 24, og ved  

 nedsættelse af erhvervsevnen en forholdsmæssig del heraf.
Stk. 7.  

  

 Den årlige ydelse udbetales med 1/12 månedligt  

 forud og løber fra det tidspunkt, hvor der er påvist et tab af erhvervsevne,  

 dog ikke fra et tidspunkt, der ligger før, arbejdsskaden er anmeldt.
Er  

 tilskadekomne på tidspunktet for arbejdsskaden fyldt 63 år, udbetales  

 erstatningen  

 efter reglerne i § 27 som et kapitalbeløb på 2 gange den årlige løbende  

 erstatning, jf. stk. 6.
 Stk. 8.  

  

 For tilskadekomne født den 1. juli 1939  

 eller senere ophører den løbende erstatning efter stk. 7 med udgangen af  

 den måned, hvor modtageren fylder 65 år.
§ 27.  

  

 Løbende årlig erstatning tilkendt efter § 17 for tab af erhvervsevne på  

 mindre end 50 pct. skal normalt og uden den erstatningsberettigedes samtykke  

 omsættes til et kapitalbeløb.
Erstatning for tab af erhvervsevne, der er  

 tilkendt til personer, der er fyldt 63 år på skadetidspunktet efter § 17,  

 stk. 7, 2. pkt., udbetales altid som et kapitalbeløb.
Erstatning kan ikke  

 omsættes til kapitalbeløb, når der er truffet midlertidig afgørelse om  

 erstatning for tab af erhvervsevne efter § 17, stk. 3.
 3.  

  

 I  

  

 § 27, stk. 1, 3. pkt.  

  

 indsættes efter »§  

 17, stk. 3«: »og § 17 a, stk. 3«.
§ 54.  

  

 Hvis  

 en bestand af arbejdsulykkesforsikringer tages under administration efter §  

 275, stk. 2, i lov om finansiel virksomhed i Arbejdsskadestyrelsen, skal alle  

 skader, der anmeldes til forsikringsselskabet efter datoen for  

 forsikringsselskabets ophør, sendes til Arbejdsskadestyrelsen.
Samtidig  

 overdrages  

 til Arbejdsskadestyrelsen de kapitaler, som selskabet har reserveret i  

 henhold til lov om forsikringsvirksomhed, og som vedrører selskabets bestand  

 af forsikringer efter loven på ophørstidspunktet.
 4.  

  

 I  

  

 § 54, stk. 1,  

  

 ændres »§ 275, stk. 2« til: »§  

 250, stk. 2,«.
 5.  

  

 I  

  

 § 54, stk. 1, 2. pkt.,  

  

 ændres »lov om  

 forsikringsvirksomhed« til: »lov om finansiel virksomhed«.
