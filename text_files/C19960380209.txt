Pr. 19. juli 1996 træder Direktoratet for Arbejdsløshedsforsikringens nye  

 bekendtgørelse om rådighed og selvforskyldt i kraft.
Herefter vil der være  

 knyttet sanktioner til lediges udeblivelse fra eller afvisning af et  

 puljejob, selvom puljejobbet endnu ikke indgår i en individuel handlingsplan.
 Fra samme dato skal Arbejdsformidlingen underrette arbejdsløshedskasserne  

 i de tilfælde, hvor en ledig - der er formidlet til et puljejob, uden at  

 puljejobbet indgår i en individuel handlingsplan - ikke er mødt hos  

 arbejdsgiveren eller har afvist det formidlede puljejob.
 For god orden skyld bemærkes, at det fortsat er en betingelse, at der  

 udarbejdes en handlingsplan forud for tiltrædelse i et puljejob.
