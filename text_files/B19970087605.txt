 I medfør af § 16 i lov om ophavsret, jf. lovbekendtgørelse nr. 194 af 11.  

 marts 1997, fastsættes:
 § 1.  Følgende arkiver, biblioteker og museer (i det  

 følgende »institutionerne«) har ret til uden rettighedshaverens  

 samtykke at fremstille eksemplarer af beskyttede værker, lyd- og  

 billedoptagelser, fotografiske billeder og kataloger m.v. til brug i deres  

 virksomhed i overensstemmelse med de nedenfor angivne regler:
Eksemplarfremstilling i bevaringsøjemed § 2.  Det er tilladt at fremstille arkiveksemplarer af  

 materiale i institutionernes samlinger i det omfang bevarings- og  

 sikkerhedshensyn betinger det, herunder også af materiale, der er fremstillet  

 efter denne bekendtgørelses §§ 3-5.
Komplettering af defekte værker § 3.  Såfremt et eksemplar af et værk eller samleværk  

 er ufuldstændigt, må institutionerne fremstille eksemplarer af de manglende  

 dele, for så vidt de manglende dele har et ringe omfang i forhold til værket,  

 og en genanskaffelse af værket ikke er mulig i almindelig handel, hos  

 udgiveren eller forlæggeren.
Forøgelse af samlingerne ved eksemplarfremstilling § 4.  De videnskabelige og faglige biblioteker, der  

 fungerer som universitetsbibliotek eller hovedbibliotek for et vist  

 fagområde, kan fremstille eksemplarer af udgivne værker, lyd- og  

 billedoptagelser, fotografiske billeder og kataloger m.v., som bør forefindes  

 tilgængelige i bibliotekets samlinger, men ikke kan erhverves i almindelig  

 handel, hos udgiveren eller forlæggeren.
Der må kun fremstilles eet eksemplar  

 af hvert værk m.v.
 § 5.  Det er tilladt at fremstille eksemplarer af de i  

 § 1 nævnte værker m.v. i overensstemmelse med § 2, stk. 3, i lov nr. 423 af  

 10. juni 1997 om pligtaflevering af udgivne værker.
 Eksemplarfremstilling til forskningsformål m.v.
 § 6.  Det er tilladt at fremstille enkelte eksemplarer  

 af materiale i institutionernes samlinger:
 Stk. 2.  Der må kun stilles 1 eksemplar til rådighed for  

 den enkelte bruger.
 Stk. 3.  Uanset bestemmelserne i stk. 1 og 2 må der kun  

 fremstilles eksemplarer af ikke-offentliggjorte værker m.v., der er  

 overdraget institutionen ved aftale eller testamente, såfremt ikke andet er  

 bestemt eller må anses forudsat.
§ 7.  Eksemplarer, der er fremstillet efter denne  

 bekendtgørelse, må kun anvendes af enkeltpersoner til personligt gennemsyn  

 eller studium, herunder gennemsyn og studium ved hjælp af skærmgengivelse og  

 afspilning, inden for den institution, hvor eksemplarfremstillingen har  

 fundet sted.
Det er dog tilladt i papirform at udlevere eksemplarer til  

 enkeltpersoner i overensstemmelse med § 6.
 § 8.  Adgangen til eksemplarfremstilling efter denne  

 bekendtgørelse omfatter ikke edb-programmer i maskinlæsbar form.
 Stk. 2.  Denne bekendtgørelse gør ingen indskrænkninger  

 i adgangen til eksemplarfremstilling efter ophavsretslovens bestemmelser i  

 øvrigt, herunder i institutionernes brugeres adgang til at fremstille eller  

 lade fremstille eksemplarer til privat brug efter lovens § 12.
Retshåndhævelse § 9.  Overtrædelse af bestemmelserne i denne  

 bekendtgørelse vil kunne indebære en overtrædelse af ophavsretslovens § 2,  

 der vil kunne medføre straf, erstatning og godtgørelse efter bestemmelserne i  

 lovens kapitel 7. Kulturministeren kan i sådanne tilfælde fratage det for  

 overtrædelsen ansvarlige arkiv, bibliotek eller museum retten til  

 fremstilling af eksemplarer efter denne bekendtgørelse.
 Ikrafttræden m.v.
 § 10.  Bekendtgørelsen træder i kraft den 15. december  

 1997.
 Stk. 2.  Anordning nr. 272 af 21. juli 1962 om arkivers,  

 bibliotekers og museers adgang til at fremstille eksemplarer af litterære og  

 kunstneriske værker m.v. ved fotokopiering ophæves.
