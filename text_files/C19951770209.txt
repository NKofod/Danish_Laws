 I tilslutning til Justitsministeriets cirkulæreskrivelse af 8. november  

 1990 vedrørende ombytning af udenlandske kørekort skal Færdselsstyrelsen,  

 hvortil sagsområdet er overført, meddele, at tillige kørekort erhvervet i  

 Algeriet, Brasilien, Guernsey, Isle of Man, Jersey, Marokko og Tunesien efter  

 de for styrelsen foreliggende oplysninger opfylder betingelserne i § 32, stk.  

 3 i Justitsministeriets cirkulære nr. 70 af 1. juni 1992.
 Kørekort fra de nævnte lande vil herefter som udgangspunkt kunne ombyttes,  

 uden at ansøgeren aflægger en orienterende køreprøve.
Det bemærkes, at ombytning af kørekort fra Guernsey og Isle of Man alene  

 kan ske til kategori A, B og B/E.
Ved ombytning til kategori C/D samt C/D og  

 E, skal der som hidtil aflægges en orienterende køreprøve forinden udstedelse  

 af dansk kørekort.
 Det bemærkes endvidere, at foreløbige kørekort (»provisional  

 license«) udstedt på Guernsey, Isle of Man eller Jersey ikke kan danne  

 grundlag for en ombytning til dansk kørekort.
