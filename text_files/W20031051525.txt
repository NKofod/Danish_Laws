Klage  

 over utilstrækkelig information om og behandling af dyb  

  

 årebetændelse i forbindelse med achilleseneruptur Nævnet fandt ikke grundlag for at kritisere de  

 involverede læger for deres information af patienten.
Der var modstridende  

 oplysninger fra patienten og de involverede læger om, hvorvidt hun var blevet  

 informeret om at henvende sig ved smerter eller gipsgener, og nævnet fandt  

 det  

 derfor ikke godtgjort, at informationen ikke blev givet.
 Nævnet fandt grundlag for at kritisere den medicinske  

 reservelæge, der havde sendt patienten hjem ved henvendelsen i skadestuen.  

 Nævnet lagde vægt på, at sygehistorien med en achillesseneruptur ca. 5 uger  

 tidligere, operation og immobilisation og nu pludselige smerter i højre side  

 af  

 brystet med forværring ved dyb indånding, temperaturforhøjelse og påskyndet  

 puls burde have givet mistanke om blodpropper i lungerne, hvorfor  

 reservelægen  

 burde have foranlediget undersøgelse herfor under en akut indlæggelse.
