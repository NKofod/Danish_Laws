 I medfør af § 1 i lov om skibsregistering, jf. lovbekendtgørelse nr.
588 af 29. september 1988, som ændret ved lov nr. 186 af 23. marts 1992 fastsættes:
§ 1.  Ejes et fiskerfartøj eller et fritidsfartøj af  

 personer, selskaber eller lignende, som er omfattet af De Europæiske  

 Fællesskabers regler om etablering, arbejdskraftens frie bevægelighed og  

 udveksling af tjenesteydelser, kan skibet anmeldes til optagelse i  

 Skibsregistret.
Dette gælder, selv om ejeren ikke opfylder de i sølovens § 1  

 anførte nationalitetsbetingelser, jf. dog stk. 2-6.
Stk. 2.  Er ejeren en EF-statsborger, skal denne have  

 bopæl i et EF-medlemsland.
Hvis ejeren ikke selv effektivt administrerer,  

 kontrollerer og dirigerer skibet fra Danmark, skal anmeldelsen om skibets  

 optagelse i Skibregistret tillige indeholde oplysninger om en fuldmægtig, som  

 effektivt administrerer, kontrollerer og dirigerer skibet fra Danmark.  

 Fuldmægtigen skal være dansk statsborger, EF-statsborger, en person med bopæl  

 i Danmark eller aktie-, anparts- eller ansvarligt selskab, som enten opfylder  

 betingelserne i sølovens § 1, stk. 2, eller betingelserne i nærværende  

 bekendtgørelse for at kunne registreres som ejer.
Stk. 3.  Ejes skibet af et udenlandsk partrederi, skal  

 mindst 2/3 ejes af personer, selskaber eller lignende, der opfylder  

 betingelserne i sølovens § 1, af EF-statsborgere eller selskaber eller  

 lignende, der opfylder betingelserne i nærværende bekendtgørelse for at kunne  

 registreres som ejer.
Der skal for partrederiet anmeldes en bestyrer, som  

 effektivt administrerer, kontrollerer og dirigerer skibet fra Danmark.  

 Bestyreren skal være dansk statsborger, EF-statsborger, eller en person med  

 bopæl i Danmark eller et aktie-, anparts eller ansvarligt selskab, som enten  

 opfylder betingelserne i sølovens § 1, stk. 2 eller betingelserne i  

 nærværende bekendtgørelse for at kunne registreres som ejer.
Der skal tillige  

 for partrederier vælges en bestyrende reder, der enten har bopæl eller  

 hjemsted her i landet eller i et EF-medlemsland.
Såfremt bestyreren opfylder  

 disse betingelser, kan partrederiet vælge at lade bestyreren være bestyrende  

 reder.
Stk. 4.  Ejes skibet af et udenlansk aktie- eller  

 anpartsselskab eller et lignende selskab med begrænset ansvar, skal  

 selskabet, medmindre det har en forbindelse til et dansk registreret aktie-  

 eller anpartsselskab, som omhandlet i § 2 i Aktieselskabsloven, samtidigt med  

 anmeldelsen af skibet til optagelse i Skibsregistret anmelde en filial i  

 Danmark.
Filialen registreres i Skibsregistret.
Anmeldelsen erstatter ikke  

 den i medfør af Aktie- eller Anpartsselskabsloven foreskrevne anmeldelse af  

 filialer.
Filialen skal bestyres af enten en dansk statsborger,  

 EF-statsborger eller en person med dansk bopæl.
Filialen eller det dansk  

 registrerede aktie- eller anpartsselskab skal effektivt administrere,  

 kontrollere og dirigere skibet fra Danmark.
Stk. 5.  Ejes skibet af andre udenlandske selskaber end  

 de i stk. 4 nævnte, skal mindst 2/3 af deltagerne opfylde betingelserne i  

 sølovens § 1, stk. 2, være EF-statsborgere med EF-bopæl eller selskaber eller  

 lignende, der opfylder de i stk. 7 anførte betingelser.
Selskabet skal  

 samtidigt med anmeldelsen af skibet til optagelse i Skibsregistret anmelde en  

 filial i Danmark.
Filialen registreres i Skibsregistret.
Filialen skal  

 bestyres af enten en dansk statsborger, en EF-statsborger eller en person med  

 dansk bopæl.
Filialen skal effektivt administrere, kontrollere og dirigere  

 skibet fra Danmark.
Stk. 6.  Ejes skibet af en udenlansk selvejende  

 institution, forening eller lignende, skal ejeren, senest samtidigt med  

 anmeldelsen af skibet til optagelse i Skibsregistret, anmelde en filial i  

 Danmark.
Filialen registreres i Skibsregistret.
Filialen skal bestyres af  

 enten en dansk statsborger, en EF-statsborger eller en person med dansk  

 bopæl.
Bestyreren skal effektivt administrere, kontrollere og dirigere skibet  

 fra Danmark.
Stk. 7.  De i stk. 2-6 nævnte anmeldelser sker på  

 særskilt blanket og der vedlægges dokumentation for, at ejeren, fuldmægtigen,  

 filialen, bestyreren og bestyrende reder opfylder de i denne bekendtgørelse  

 fastsatte betingelser.
Såfremt et aktie- eller anpartsselskab eller et  

 lignende selskab med begrænset ansvar, en selvejende instution, en forening  

 eller lignende anmeldes som ejer, skal der ved anmeldelsen vedlægges  

 dokumentation for, at selskabet opfylder de krav, der stilles for oprettelsen  

 og registreringen af selskabet i det EF-medlemsland, hvor selskabet har sit  

 vedtægtsmæssige hjemsted, hovedkontor eller hovedvirksomhed.
Dette gælder  

 også for hver enkelt deltager, såfremt et selskab, en selvejende institution  

 eller en forening deltager i de under stk. 3, 4 eller 5 nævnte ejerforhold.  

 Er selskabet eller lignende registreret i et EF-medlemsland eller skal det  

 registreres, vedlægges en udskrift af det relevante register.
For danske  

 aktie- og anpartsselskaber, selvejende institutioner samt filialer af  

 udenlandske aktie- eller anpartsselskaber vedlægges udskrift af Erhvervs- og  

 Selskabsstyrelsens registre.
 § 2.  De i sølovens § 1, stk. 2, anførte krav om dansk  

 nationalitet og bopælskrav til den bestyrende reder og til  

 bestyrelsesmedlemmer for aktie- og anpartsselskaber, som er registreret her i  

 landet, finder ikke anvendelse på EF-statsborgere, der har bopæl i et  

 EF-medlemsland, og som i medfør af De Europæiske Fællesskabers regler om  

 etablering, arbejdskraftens frie bevægelighed og udveksling af  

 tjenesteydelser skal sidestilles med danske statsborgere.
 § 3.  De i § 1 og § 2 anførte betingelser finder  

 tillige anvendelse, såfremt skibet anmeldes til optagelse i  

 Fartøjsfortegnelsen efter de almindelige bestemmelser herom, jf.  

 skibsregistreringslovens § 43, stk. 1.
 § 4.  Skibsregistrator kan afvise at registrere skibe,  

 som tilhører juridiske personer, som ikke eksisterer eller ikke har  

 overvejende lighed med selskabstyper i det danske retssystem.
 Stk. 2.  Skibsregistrator kan endvidere afvise  

 anmeldelsen af et skib, der anmeldes til erhvervsmæssig anvendelse, eller  

 udslette et skib, der er registreret med henblik på erhvervsmæssig  

 anvendelse, såfremt fartøjet ikke agtes anvendt til eller ikke anvendes til  

 reel udøvelse af erhvervsmæssig virksomhed her i landet på ubestemt tid.
 § 5.  De i bekendtgørelse nr. 5 af 6. januar 1987 om  

 skibsregistrering, som ændret ved bekendtgørelse nr. 94 af 19. februar 1991,  

 anførte bestemmelser finder tilsvarende anvendelse med mindre andet fremgår  

 af nærværende bekendtgørelse.
 § 6.  Nærværende bekendtgørelse, der træder i kraft  

 den 1. august 1993, finder ikke anvendelse for skibe hjemmehørende på  

 Grønland.
