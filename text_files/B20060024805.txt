Bekendtgørelse  

 om nedsættelse af grundkapitalen i  

  

 erhvervsdrivende fonde I medfør af § 11, stk. 1, 2. pkt., og § 63,  

 stk. 4, i lov om erhvervsdrivende fonde, jf. lovbekendtgørelse nr. 1062 af  

 14.  

 december 2001,  

 fastsættes  

 :
 § 1.  

  

 Bestyrelsen kan med fondsmyndighedens  

 samtykke beslutte at nedsætte grundkapitalen ved ændring af vedtægten.  

 Nedsættelsesbeløbet kan kun anvendes til dækning af underskud eller til  

 uddeling i henhold til vedtægten.
 Stk. 2.  

  

 Grundkapitalen kan ikke  

 nedsættes til et beløb under det i § 9 i lov om erhvervsdrivende fonde  

 fastsatte mindstebeløb.
 Stk. 3.  

  

 Bestyrelsens beslutning om at  

 nedsætte grundkapitalen skal anmeldes til Erhvervs- og Selskabsstyrelsen  

 senest  

 fire uger efter, at fondsmyndigheden har givet samtykke til nedsættelsen.  

 Hvis Erhvervs-  

 og Selskabsstyrelsen ikke er fondsmyndighed for fonden, skal kopi af  

 fondsmyndighedens tilladelse vedlægges sammen med anmeldelsen.
§ 2.  

  

 Hvis  

 nedsættelsen anvendes til dækning af underskud, da skal det  

 samtidig med beslutningen anmeldes, at kapitalnedsættelsen er gennemført.
I  

 forbindelse med anmeldelsen skal der indsendes en erklæring fra en  

 vurderingsmand om, at underskuddet på datoen for nedsættelsen mindst svarer  

 til  

 nedsættelsesbeløbet.
§ 3.  

  

 Hvis nedsættelsesbeløbet helt  

 eller delvist skal anvendes til uddeling i henhold til fondens vedtægt, da  

 opfordres  

 fondens kreditorer til at anmelde deres krav til fonden.
Dette sker ved  

 Erhvervs- og Selskabsstyrelsens registrering og offentliggørelse af  

 bestyrelsens beslutning om at nedsætte grundkapitalen.
Stk. 2.  

  

 Kapitalnedsættelsen  

 må tidligst gennemføres 3 måneder efter offentliggørelsen i Erhvervs- og  

 Selskabsstyrelsen.
Så længe anmeldte, forfaldne krav ikke er fyldestgjort, og  

 der på forlangende ikke er stillet betryggende sikkerhed for uforfaldne eller  

 omtvistede krav, må kapitalnedsættelsen ikke gennemføres.
Medlemmerne af  

 bestyrelsen er ansvarlige herfor.
 Stk. 3.  

  

 Erhvervs-  

 og Selskabsstyrelsen afgør på en af parternes anmodning, om en tilbudt  

 sikkerhed, jf. stk. 2, 2. pkt., må anses for betryggende.
 Stk. 4.  

  

 Hvis  

 anmeldelsen om gennemførelse af nedsættelsen af  

 grundkapitalens ikke er modtaget i Erhvervs- og Selskabsstyrelsen senest 12  

 måneder efter, at styrelsen har registreret beslutningen, mister beslutningen  

 sin gyldighed.
 § 4.  

  

 Overtrædelse af § 1, stk. 3,  

 og § 3, stk. 2 og 4, straffes med bøde.
 § 5.  

  

 Bekendtgørelsen træder i kraft  

 den 1. april 2006. Samtidig ophæves bekendtgørelse nr. 39 af 12. januar 1989  

 om  

 nedsættelse af grundkapitalen i erhvervsdrivende fonde.
