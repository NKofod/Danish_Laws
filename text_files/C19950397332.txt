Orlovspersoner kan sige op eller blive opsagt under afholdelsen af orlov.  

 Ved opsigelse under orloven kan orlovspersonen vælge at fortsætte orloven  

 eller afbryde den.
Arbejdsgiveren er ikke forpligtet til at betale løn i  

 opsigelsesperioden, når lønmodtageren er på orlov.
 Ved opsigelse af ansættelsesforholdet under en orlov skal styrelsen  

 indledningsvist oplyse, at de almindelige opsigelsesregler også gælder under  

 afholdelse af orlov.
Efter en naturlig forståelse af begrebet orlov er lønmodtageren  

 midlertidigt fraværende fra arbejdspladsen.
Under orloven modtager  

 lønmodtageren - med mindre andet er aftalt - orlovsydelse, mens  

 arbejdsgiveren ikke har forpligtelser overfor lønmodtageren med hensyn til  

 blandt andet løn.
 Bliver en lønmodtager opsagt under en orlov, vil vedkommende fortsat blive  

 anset for at være på orlov i opsigelsesperioden.
Rækker opsigelsesvarslet ud over den aftalte orlovsperiode, vil  

 lønmodtageren vende tilbage til arbejdspladsen under resten af  

 opsigelsesperioden og dermed modtage løn fra arbejdsgiveren.
Er  

 orlovsperioden længere end det opsagte ansættelsesforhold, kan lønmodtageren  

 vælge enten at fortsætte sin orlov eller afbryde den og derefter melde sig  

 ledig.
 NOA-Meddelelsen nr. 0 2/94 af 24. februar 1994 udgår herefter.
