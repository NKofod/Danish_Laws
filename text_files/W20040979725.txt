Landsskatteretskendelse vedr. selskabs kurstab opgjort efter  

 lagerprincippet Sagen drejer sig om  

 banks fradrag for kurstab på aktier i B A/S.
Landsskatterettens afgørelse Skattepligtig indkomst Told- og Skattestyrelsen har begrænset  

 fradrag for kurstab på aktierne i B A/S med modtaget skattefrit udbytte,  

 1.943.422 kr., jf. aktieavancebeskatningslovens § 6, stk. 6 Landsskatteretten nedsætter ansættelsen  

 med 1.943.422 kr.
Sagens oplysninger Banken anvender lagerprincippet ved  

 opgørelsen af tab og gevinst ved de aktier, der er omfattet af selskabets  

 beholdning  

 af næringsaktier.
Banken ejede i 1998 bl.a. 40 % af  

 aktiekapitalen i B A/S, hvis eneste aktiv er aktier i det børsnoterede  

 selskab  

 C A/S.
I forbindelse med ansættelsen af selskabets indkomst for 1998 er der  

 opnået enighed mellem selskabet og Told- og Skattestyrelsen om at regulere  

 ansættelsen vedrørende værdien af disse aktier, således at ansættelsen  

 nedsættes med 74.273.122 kr., idet selskabet havde selvangivet værdien af  

 aktierne pr. 31.12.1998 med 157.553.720 kr., og der er nu opnået enighed om  

 at  

 værdien pr. 31.12.1998 bør sættes til 83.280.598 kr.
 Banken modtog udbytte fra B A/S med  

 1.943.422 kr. i 1998, hvilket var skattefrit efter selskabsskattelovens § 13,  

 stk. 1, nr. 2, da selskabet ejede mere end 25 % af aktiekapitalen.
Told- og Skattestyrelsens afgørelse Told- og Skattestyrelsen er af den  

 opfattelse, at der skal ske en regulering af det fradragsberettigede kurstab  

 opgjort efter lagerprincippet med det skattefri udbytte efter reglerne i  

 aktieavancebeskatningslovens § 6, stk. 6. Ved opgørelse af kursreguleringer  

 af  

 aktier efter lagerprincippet skal der således hvert år ses på det samlede tab  

 på aktierne sammenholdt med de samlede skattefri udbytter på aktierne.  

 Såfremt  

 der er fratrukket kurstab akkumuleret fra anskaffelse til et givet år, og der  

 samtidig er modtaget udbytter, som er skattefrie efter selskabsskattelovens §  

 13, stk. 1, nr. 2, skal kurstabet nedsættes med udbyttet.
Såfremt der  

 efterfølgende konstateres en akkumuleret kursgevinst, skal eventuelle  

 kurstabsbegrænsninger  

 med skattefri udbytte tilbageføres.
 Der er hjemmel til løbende  

 fradragsbegrænsning af kurstab med modtaget skattefri udbytter i  

 aktieavancebeskatningslovens  

 dagældende § 6, stk. 6, uanset at denne bestemmelse positivt nævner  

 afståelse.  

 Såfremt fradragsbegrænsningen alene skulle foretages ved afståelsen af  

 aktien,  

 er der ikke grund til i lovgivningen at have indført  

 aktieavancebeskatningslovens  

 § 3, stk. 3.
Klagerens påstand og argumenter Der er nedlagt påstand om, at kurstabet  

 på aktierne i B A/S ikke skal begrænses med det modtagne udbytte.
Det er til støtte herfor gjort  

 gældende, at der ikke er hjemmel til løbende at begrænse kurstab på de  

 omhandlede aktier, opgjort efter lagerprincippet.
Der kan alene ske  

 tabsbegrænsning på realisationstidspunktet, jf. aktieavancebeskatningslovens  

 §  

 6, stk. 6, der forudsætter afståelse af aktierne i forbindelse med  

 tabsbegrænsning.
Repræsentanten har videre bl.a. anført,  

 at man ikke er uenig i, at der logisk bør ske begrænsning af kurstabet  

 opgjort  

 efter lagerprincippet, men lovmæssigt synes der ikke at være grundlag for  

 reguleringen.  

 En sådan må i stedet afvente det faktiske salg af aktierne.
På dette  

 tidspunkt  

 sker der så reduktion af det konstaterede tab med maksimalt det akkumulerede  

 skattefrie udbytte.
Aktieavancebeskatningslovens § 3, stk.  

 3 (nugældende stk. 5) er indsat for at sikre det lovmæssige grundlag for  

 modregning  

 af skattefrit udbytte, idet aktieavancebeskatningslovens § 6, stk. 6, efter  

 sit  

 eget indhold ikke omfatter næringsaktier.
Det bemærkes samtidig, at  

 bestemmelsen i § 3, stk. 5, ikke særskilt tager stilling til modregningen i  

 forhold til lagerprincippet, men alene henviser til, at  

 tabsbegrænsningsreglen  

 finder anvendelse.
Jf.
L 140 om beskatning af fortjeneste ved afståelse af  

 aktier m.v., som blev vedtaget den 4.6.1981, fremgår af § 3, stk. 3, at  

 tabsbegrænsningsreglen i § 5, stk. 5, skal finde tilsvarende anvendelse.  

 Aktieavancebeskatningslovens § 3, stk. 2, hjemler ret til at  

 fratrække urealiseret tab på beholdningen af  

 aktier, hvilket indebærer, at der er tale om en nettoopgørelse, hvorimod  

 tabsbegrænsningsreglen i aktieavancebeskatningslovens § 5, stk. 5,  

 forudsætter  

 tabsopgørelse ved realisation.
Landsskatterettens bemærkninger og  

 begrundelse Aktieavancebeskatningslovens dagældende  

 § 6, stk. 6, 1. pkt. har følgende ordlyd:
For selskaber m.v. kan tab ved  

 afståelse af aktier kun fradrages i det omfang, tabet overstiger udbytter af  

 de  

 pågældende aktier, som selskabet m.v. har været fritaget for at medregne ved  

 indkomstopgørelsen efter selskabsskattelovens § 13, stk. 1, nr. 2 og 3, og §  

 13,  

 stk. 3, samt fondsbeskatningslovens § 10. Af aktieavancebeskatningslovens § 3  

 fremgår det bl.a., at fortjeneste eller tab ved afståelse af aktier, som er  

 erhvervet som led i den skattepligtiges næringsvej, medregnes ved opgørelsen  

 af  

 den skattepligtige almindelige indkomst, samt at den skattepligtige kan vælge  

 at anvende lagerprincippet, og at bestemmelsen i § 6, stk. 6  8 finder  

 tilsvarende anvendelse.
 Efter ordlyden af § 6, stk. 6, skal der  

 ske begrænsning af tabet ved afståelse af aktier, og der kan derfor ikke  

 anses  

 at være tilstrækkelig hjemmel i bestemmelsen til at antage, at den også  

 finder  

 anvendelse ved opgørelse af tab eller gevinst på aktier efter  

 lagerprincippet,  

 når der ikke er sket en egentlig afståelse af de aktier, som har givet  

 skattefrit  

 udbytte efter reglerne i selskabsskattelovens § 13, stk. 1, nr. 2 og 3, og §  

 13, stk. 3, samt fondsbeskatningslovens § 10. Ansættelsen nedsættes derfor  

 med  

 1.943.422.
