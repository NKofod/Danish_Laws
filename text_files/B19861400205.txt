 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Nibe Bredning Vildtreservat i Nordjyllands  

 amt.
 § 1.
 Vildtreservatet omfatter:
a.
Følgende øer og holme i Nibe Bredning: Hornsgård Holm og Tøtten (11  

 lodder af matr. nr. 51 a , 13 lodder af matr. nr. 11 b og matr. nr. 11 c  

 Stavn By, Farstrup). Vår Holm og Kyø Holme (samtlige matrikelnumre i Vår Holm  

 og Kyø Holm, Farstrup samt matr. nr. 85 d Stavn By smst.) Klosterholm (9  

 lodder af matr. nr. 1 a Sebberkloster Hgd., Sebber). Startøtterne (matr. nr.  

 1 a , 2 a , 2 b , 2 c , 2 d og 2 e Sebberkloster Hgd., Sebber) samt tre holme  

 matrikuleret under matr. nr. 21 a , 22, 27 b , 29 a , 30 a , 31 f og 32 a  

 Valsted By, Sebber.
Rønholm (matr. nr. 35 Nibe Markjorder). Troldholmene og  

 Mellemgrundholmene (matr. nr. 87 Hvolgård, Øland).
b.
Tilvækstarealer til de under a. nævnte områder.
c.
Søterritoriet ud for de under a. og b. nævnte områder i en bredde af 50  

 m fra højeste daglige vandstandslinie.
 § 2.
 Det er forbudt at ødelægge og indsamle fugleæg.
 § 3.
 På vildtreservatets område er færdsel forbudt i perioden fra 1. april til  

 og med 15. juli.
 Stk. 2.
 Bestemmelsen i stk. 1 gælder ikke for:
a.
Ejere/brugere samt disses husstande og personale.
Det er dog forbudt at  

 medtage hunde.
b.
Sejlads i forbindelse med fiskeri på vildtreservatets vandområde.
 § 4.
 Landbrugsministeriets Vildtforvaltning kan, når særlige forhold taler  

 herfor, dispensere fra bestemmelserne i §§ 2 og 3 efter nærmere af  

 Landbrugsministeriet fastsatte retningslinier.
 § 5.
 Overtrædelse af bestemmelserne i §§ 2 og 3 straffes i medfør af § 51, stk.  

 4 i lov om jagt og vildtforvaltning med bøde, for så vidt strengere straf  

 ikke er forskyldt efter den øvrige lovgivning.
 § 6.
 Bekendtgørelsen træder i kraft den 1. april 1986 og gælder til og med den  

 31. marts 1996.
 Landbrugsministeriet, den 20. marts  

 1986.
