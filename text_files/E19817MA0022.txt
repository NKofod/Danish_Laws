Toldvæsenet havde ved en gennemgang af virksomhedens regnskabsmateriale  

 konstateret en lang række fejl, fx fradragsret i forbindelse med køb, der  

 ikke vedrørte den afgiftspligtige omsætning, samt dobbelt fradragsret mv.
Det  

 blev endvidere konstateret, et så væsentligt misforhold mellem den bogførte  

 omsætning og den omsætning, som toldkamret beregnede på grundlag af  

 virksomhedens varekøb, avance- og afsætningsforhold, at toldkamret fandt det  

 godtgjort, at afgiftstilsvaret var urigtigt angivet.
Afgiften var afregnet på grundlag af en skønnet m2-pris, idet der for  

 byggerierne ikke var foretaget egentlige kalkulationer, men alene udøvet et  

 skøn over værdien af de udførte entrepriser.
Det var ikke muligt for  

 toldvæsenet at stedfæste, til hvilke byggerier de indkøbte materialer var  

 anvendt, ligesom der ikke fandtes arbejdssedler eller anden opgørelse af  

 virksomhedens arbejdsydelser på de enkelte byggerier.
 Virksomheden protesterede mod toldvæsenets opgørelser, som den fandt  

 forkerte, idet den hævdede, at afgiften skal beregnes på grundlag af  

 virksomhedens m2-pris, og at toldkamret tidligere havde godkendt en sådan  

 beregnings- og afregningsform.
 Momsnævnet fandt, at betingelserne for en skønsmæssig ansættelse af  

 afgiftstilsvaret var til stede, specielt under henvisning til det påviste  

 misforhold mellem den angivne og den beregnede omsætning.
