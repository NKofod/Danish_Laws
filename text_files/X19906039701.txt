 §§ 19, 20 og 22 i sønæringsloven angiver de kvalitative forskrifter,  

 som skal være opfyldt for at udmønstre i en foreskreven stilling i danske  

 handelsskibe. § 36, stk. 4 hjemler muligheden for under særlige  

 omstændigheder at tillade en person vedvarende at gøre tjeneste i stilling,  

 hvortil der ikke kræves sønæringsbevis, uanset den pågældende ikke fuldt ud  

 opfylder de krav, der er fastsat for mønstring i stillingen.
I skrivelse af 2. oktober 1990 ansøger De om tilladelse til at udmønstre  

 som ubefaren skibsassistent om bord i danske skibe, uanset at De ikke  

 opfylder de i § 19. litra 1) i sønæringsloven, jfr.
Industriministeriets  

 lovbekendtgørelse nr. 372 af 31. maj 1990, stillede betingelser for at kunne  

 udmønstre i en sådan stilling.
 Det fremgår af de med ansøgningen vedlagte bilag, at De har forrettet  

 dæks- og maskintjeneste om bord i udenlandske skibe i ca. 40 måneder.
 I denne anledning meddeles det, at Søfartsstyrelsen ikke kan bevilge det  

 ansøgte.
 Det bemærkes, at De opfylder de i § 23a, jfr. § 20, i sønæringsloven  

 stillede betingelser for at kunne udmønstre som befaren skibsassistent om  

 bord i skibe registreret i Dansk Internationalt Skibsregister (DIS).
Det tilføjes, at Søfartsstyrelsen vil kunne tilbyde Dem optagelse på  

 erhvervsfagligt afslutningskursus (modul III) på Frederikshavn Søfartsskole,  

 hvis De med rimelig færdighed taler og forstår dansk.
Efter at have  

 gennemgået et sådant kursus med tilfredsstillende resultat vil De kunne  

 udmønstre som befaren skibsassistent om bord i danske skibe.
