 Hermed bekendtgøres lov nr. 690 af 17. oktober 1986 om  

 registreringsafgift for fritidsfartøjer med de ændringer, der følger af lov  

 nr. 827 af 18. december 1991.
§ 1.  For ethvert fritidsfartøj, herunder  

 fritidsfartøjer der udlejes, med en bruttoregistertonnage på 5 tons/en bruttotonnage på 5 eller derover skal der ved anmeldelse til optagelse i Skibsregistret betales en afgift på 6.000 kr.
 Stk. 2.  Afgiften påhviler ejeren.
Stk. 3.  Anmeldelse om optagelse af et fritidsfartøj  

 afvises, hvis betaling af afgiften ikke sker samtidig med anmeldelsen.
Opnår  

 fritidsfartøjet ikke optagelse i Skibsregistret, tilbagebetales afgiften.
 § 2.  En ændring af adkomstforholdene, jf.  

 skibsregistreringslovens § 23, vedrørende et fritidsfartøj, der er optaget i  

 Skibsregistret, betragtes som en nyregistrering, jf. dog stk. 2.
 Stk. 2.  Følgende ændringer i adkomtforholdene er  

 undtaget fra registreringsafgift:
 Stk. 3.  Hvis fritidsfartøjet ejes af et partrederi, et  

 interessentskab eller et interessentskabslignende sameje, svares afgift i  

 forhold til det antal parter eller ideelle anparter, der overdrages.
 § 3.  De i §§ 1 og 2 nævnte afgifter forfalder til  

 betaling, når anmeldelsen eller dokumentet modtages til registrering.
 Stk. 2.  Afgiften erlægges ved indbetaling til  

 Skibsregistret.
 § 4.  Ved fritidsfartøjets udslettelse af  

 Skibsregistret erlægges ingen afgift.
§ 5.  Loven træder i kraft dagen efter bekendtgørele i  

 Lovtidende. (* 1) § 6.  Loven gælder ikke for skibe hjemmehørende på  

 Færøerne.
 Stk. 2.  Skibe hjemmehørende i Grønland er ikke omfattet  

 af loven, hvis skibet ejes af personer, der har bopæl i Grønland, eller af  

 selskaber eller lignende, der har hjemsted i Grønland.
 Lov nr. 827 af 18. december 1991 indeholder følgende  

 ikrafttrædelsesbestemmelse:
§ 2.  Loven træder i kraft dagen efter bekendtgørelsen  

 i Lovtidende. (* 2) Industriministeriet, den 13. februar  

 1992 Anne Birgitte Lundholt / Arne Raff (* 1) Bekendtgjort i Lovtidende den 18. oktober 1986.
 (* 2) Bekendtgjort i Lovtidende den 19. december 1991.
