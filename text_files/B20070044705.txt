Bekendtgørelse  

 om Kvalifikationsnævnet I medfør af § 5 a, stk. 8, i lov om vurdering af  

 udenlandske uddannelseskvalifikationer m.v., jf. lovbekendtgørelse nr. 371 af  

 13. april 2007, fastsættes:
 § 1.  

  

 Bekendtgørelsen gælder for Kvalifikationsnævnets behandling af sager efter  

 lov  

 om vurdering af udenlandske uddannelseskvalifikationer m.v.
 § 2.  

  

 Kvalifikationsnævnet ledes af en  

 formand, der har bestået juridisk kandidateksamen og er beskikket af  

 undervisningsministeren.
 § 3.  

  

 Undervisningsministeren beskikker desuden et antal sagkyndige til  

 Kvalifikationsnævnet.  

 De sagkyndige skal tilsammen besidde sagkundskab i forhold til alle  

 uddannelser  

 under Undervisningsministeriet, Ministeriet for Videnskab, Teknologi og  

 Udvikling og Kulturministeriet.
 Stk. 2.  

  

 De sagkyndige beskikkes med  

 angivelse af de uddannelsesområder, for hvilke de kan udtages som sagkyndige  

 i  

 den enkelte sag.
 Stk. 3.  

  

 Sagkyndige  

 i forhold til uddannelsesområder, der henhører under en anden ministers  

 ressort,  

 beskikkes efter indstilling fra vedkommende minister.
 § 4.  

  

 Formanden deltager i alle sager  

 og udtager de sagkyndige medlemmer til den enkelte sag, således at den  

 nødvendige sagkundskab i forhold til det uddannelsesområde,  

 uddannelseskvalifikationerne vedrører, er repræsenteret af mindst to  

 sagkyndige  

 medlemmer.
§ 5.  

  

 Formanden og de sagkyndige  

 beskikkes for 4 år ad gangen, eller hvis de beskikkes inden for perioden, da  

 for resten af denne.
Genbeskikkelse kan finde sted.
Undervisningsministeren  

 kan  

 i særlige tilfælde beskikke sagkyndige for en kortere periode eller til  

 enkeltstående sager.
 § 6.  

  

 Kvalifikationsnævnets  

 sekretariatsfunktion varetages af Undervisningsministeriet, CIRIUS.
§ 7.  

  

 Kvalifikationsnævnet behandler  

 sagerne skriftligt.
Formanden kan beslutte, at en sag skal behandles  

 mundtligt.
 Stk. 2.  

  

 Formanden fastsætter tid og sted  

 for Kvalifikationsnævnets møder.
 Stk. 3.  

  

 Formanden tilrettelægger  

 Kvalifikationsnævnets arbejde og leder forhandlingerne på dets møder.
 Stk. 4.  

  

 Formanden påser, at de klager,  

 der indbringes for Kvalifikationsnævnet, behandles inden for rimelig tid.
Stk. 5.  

  

 I tilfælde af uenighed mellem  

 Kvalifikationsnævnets medlemmer ved afgørelsen af en klagesag træffes  

 afgørelsen ved stemmeflertal.
Hvert medlem har én stemme.
I tilfælde af  

 stemmelighed er formandens stemme afgørende.
 Stk. 6.  

  

 Formanden sørger for, at  

 parterne bliver underrettet om Kvalifikationsnævnets afgørelser.
 § 8.  

  

 Med henblik på  

 undervisningsministerens  

 beretning til Folketinget om vurdering og  

 anerkendelse af udenlandske uddannelseskvalifikationer m.v., orienterer  

 Kvalifikationsnævnet  

 én gang årligt ministeren om nævnets afgørelser i det forløbne år.
 § 9.  

  

 De udgifter, der er forbundet med  

 Kvalifikationsnævnets virksomhed, afholdes af statskassen.
 § 10.  

  

 Bekendtgørelsen træder i kraft den 30. maj 2007.
 Stk. 2.  

  

 Bekendtgørelse  

 nr. 547 af l. juli 2002 ophæves.
