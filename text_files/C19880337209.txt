 Som anført i direktoratets rundskrivelse af 26. februar 1987 var der i en  

 tekstanmærkning til finansloven for 1987 givet bemyndigelse til at overføre §  

 97a-projektmidler til 1988, forudsat at Arbejdsmarkedsnævnet inden udgangen  

 af 1987 havde bevilget tilskud til et sådant projekt, og forudsat at den ikke  

 forbrugte del af midlerne blev anvendt til videreførelse af samme projekt i  

 1988.
 Vedrørende tilskudssatserne til ansættelse af personer ved sådanne  

 videreførte projekter i 1988 har Arbejdsministeriet bestemt, at satserne  

 fastsættes uændret i 1988 i forhold til 1987. Tilskudssatserne for 1988  

 andrager således fortsat for ovennævnte beskæftigelsesprojekter, følgende  

 beløb pr. time:
 Personer på 22 år og derover 52,00 kr.
 Personer på 18 år og under 22 år 35,50 kr.
 Personer under 18 år 22,00 kr.
Ved § 2 i lov nr. 877 af 23. december 1987 om ændring af  

 beskæftigelseslovgivningen er arbejdsløshedskovens § 97a ophævet fra 1.  

 januar 1988 at regne.
Folketinget har dog forudsat, at Arbejdsmarkedsnævn og  

 (amts-) kommuner i deres forvaltning af lov om beskæftigelsesmuligheder for  

 unge mv. fremover vil tilgodese de grupper, der hidtil har været omfattet af  

 § 97a-aktiviteten.
 I det omfang der efter 1. januar 1988 med hjemmel i lov om  

 beskæftigelsesmuligheder for unge mv. iværksættes nye projekter med et §  

 97a-lignende indhold, udgør timetilskuddet det samme beløb som for andre  

 projekter efter nævnte lov.
 Tilskuddet er altså 37 kr. pr. time fra 1. januar 1988 til 30. juni 1988  

 og 38 kr. pr. time fra 1. juli 1988.
 Til beskæftigelsesprojekter iværksat efter 1. januar 1988 ydes  

ikke  et særligt lavere timetilskud til unge under 18 år.
 Hermed ophæves Arbejdsdirektoratets cirkulære af 3. marts 1988 (A271,  

 AF-cirkl. nr. 7/88). De statslige timetilskud for 1988 udbetales i  

 overensstemmelse med ovenstående.
