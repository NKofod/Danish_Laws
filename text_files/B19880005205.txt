 I medfør af § 49, stk. 1, § 49a, stk. 1-3, § 49b, § 49c og § 84 i lov om  

 arbejdsmiljø, jf. lovbekendtgørelse nr. 646 af 18. december 1985 og efter  

 bemyndigelse i § 23, stk. 2, nr. 7 og stk. 3, samt § 28, stk. 4 i  

 bekendtgørelse nr. 540 af 2. september 1982 om stoffer og materialer, jf. §  

 73 i loven, fastsættes:
 § 1.  Bekendtgørelsen omfatter materialer, der  

 indeholder et eller flere af følgende stoffer på den af arbejdstilsynet  

 fastsatte grænseværdiliste:
1. stoffer opført på grænseværdilisten som organiske  

 opløsningsmidler, 2. stoffer markeret på grænseværdilisten med  

 »ppm«, dvs. flygtige stoffer, og hvori indgår mindst 0,5 vægtprocent af et af disse stoffer alene eller  

 flere tilsammen.
Ved summation af flere stoffers vægtprocenter medtages ikke  

 vægtprocenter på under 0,1.
 Stk. 2.  Import og anvendelse af færdige nærings- og  

 nydelsesmidler samt færdige lægemidler er ikke omfattet af denne  

 bekendtgørelse.
 Fremstilling af nærings- og nydelsesmidler samt lægemidler er omfattet af  

 denne bekendtgørelse.
 § 2.  De i § 1, stk. 1 nævnte materialer anses i  

 henseende til bekendtgørelse om stoffer og materialer for farlige for eller  

 forringende for sikkerhed eller sundhed, hvorfor følgende bestemmelser i  

 denne bekendtgørelse kommer til anvendelse:
 1. § 4 om emballering.
 2. §§ 6 -12 om anmeldelse.
 3. § 15 om tekniske datablade.
 4. § 16 om brugsanvisninger fra leverandører.
 5. § 20 om brugsanvisninger fra arbejdsgivere.
 6. § 18 om eksport- og transitgods.
 7. § 19 om erstatningsstoffer og -materialer  

 (substitution).
 Stk. 2.  Brugsanvisninger efter ovennævnte § 16 og § 20  

 skal foruden de heri krævede oplysninger, oplyse om, at materialet indeholder  

 flygtige stoffer og/eller organiske opløsningsmidler med angivelse af navnene  

 på de stoffer, der indgår i materialet, jf. § 1, stk. 1. Dette gælder også  

 brugsanvisninger, der skal udarbejdes efter § 5 i bekendtgørelse nr. 199 af  

 26. marts 1985 om epoxyharpikser og isocyanater m.v.
Stk. 3.  Flygtige stoffer og/eller organiske  

 opløsningsmidler, der indgår i en mængde mindre end 1 vægtprocent, omfattes  

 ikke af oplysningskravet i stk. 2, medmindre stoffet skal tages i betragtning  

 ved en lavere vægtprocent i forbindelse med klassificering i henhold til  

 Miljøministeriets bestemmelser herom.
I sidstnævnte tilfælde gælder denne  

 vægtprocent som vægtprocentgrænse for oplysningskravet i stk. 2.
 § 3.  Direktøren for arbejdstilsynet kan, hvor særlige  

 forhold foreligger, tillade afvigelser i enkelttilfælde fra bestemmelserne i  

 denne bekendtgørelse, samt for særlige grupper af materialer, når det skønnes  

 rimeligt og fuldt forsvarligt.
 § 4.  Afgørelse efter bekendtgørelsen kan påklages  

 efter arbejdsmiljølovens § 81.
 § 5.  Med bøde eller hæfte straffes den, der:
1. overtræder § 2, stk. 2 og 3, 2. ikke efterkommer påbud eller forbud, der er meddelt  

 i henhold til bekendtgørelsen, 3. tilsidesætter vilkår for tilladelse i henhold til  

 bekendtgørelsen.
Stk. 2.  Er en overtrædelse begået af et aktieselskab,  

 anpartselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 § 6.  Bekendtgørelsen træder i kraft den 29. februar  

 1988, jf. dog stk. 2 til 5.
 Stk. 2.  Bestemmelsen om anmeldelse efter § 2, stk. 1,  

 nr. 2, gælder fra den 1. september 1988.
 Stk.3.  Leverandørens pligt efter § 2, stk. 1, nr. 4,  

 jf. § 2 stk. 2 og 3, gælder fra den 1. september 1988.
 Stk.4.  Arbejdsgiverens pligt efter § 2, stk. 1, nr. 5,  

 jf. § 2 stk. 2 og 3 gælder fra den 1. januar 1989.
 Stk. 5.  For brugsanvisninger, der allerede er  

 udarbejdet efter bekendtgørelse om stoffer og materialer eller bekendtgørelse  

 om epoxyharpikser og isocyanater m.v. gælder § 2, stk. 2 og 3, fra den 1.  

 marts 1990.
 § 7.  Bekendtgørelse nr. 504 af 9. oktober 1945 af  

 regler for arbejde med organiske opløsningsmidler og produkter indeholdende  

 sådanne i henhold til lov nr. 143 af 29. april 1913, jf. bekendtgørelse nr.  

 611 af 18. december 1985 om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden, ophæves den 29. februar 1988.
