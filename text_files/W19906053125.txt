 Grundværdien for et areal anvendt til campingplads var af skyldrådet  

 ansat til 15 kr. pr. m(2). Landsskatteretten nedsatte grundværdien til et  

 beløb svarende til 12 kr. pr. m(2), bl.a. under henvisning til  

 campingpladsens beliggenhed og udnyttelse på vurderingstidspunktet.
 A klagede over den af skyldrådet ved 18. alm. vurdering pr. 1.1.1986  

 foretagne ansættelse af grundværdien med påstand om nedsættelse.
Ejendommen omfattede et samlet grundareal på 46,6470 ha, heraf vej 1.711  

 m2. Ca. 40 ha af grundarealet blev drevet landbrugsmæssigt og var bebygget  

 med stuehus og driftsbygninger, medens den øvrige del af ejendommens areal på  

 63.009 m(2) blev anvendt til campingplads.
Denne var bebygget med en i 1971  

 opført camping-bygning på 340 m(2) og et i 1984 opført bomhus på 23 m(2).
Klagen til Landsskatteretten vedrørte alene den del af grundarealet, der  

 blev anvendt til campingplads.
Han påstod den del af pladsens grundareal, der  

 udgjorde vej og læbælter, henholdsvis 10.000 m(2) og 16.000 m(2) nedsat til  

 0, og den øvrige del af campingpladsens grundareal på 37.009 m(2) ansat til  

 10 kr. pr. m(2).
Til støtte for påstanden henviste klageren bl.a. til, at værdien af  

 campingpladsens grundareal ved 17. alm. vurdering blev ansat til 5 kr. pr.  

 m(2). Endvidere henviste han til, at ejendommen var beliggende i det åbne  

 land langt fra strand, skov, by og turistområde.
Endelig gjorde han gældende,  

 at den bedst beliggende campingplads på egnen i efteråret 1985 blev solgt til  

 en pris svarende til 5,45 kr. pr. m(2).
 Landsskatteretten bemærkede, at grundværdien i henhold til bestemmelserne  

 i vurderingslovens § 6, jf. § 13, stk. 1, udgør grundens handelsværdi i  

 ubebygget stand under hensyn til beskaffenhed og beliggenhed og til en i  

 økonomisk henseende god anvendelse.
 Landsskatteretten besigtigede ejendommen, hvorunder klageren oplyste, at  

 ca. 20.000 m(2) af campingpladsarealet ikke var indrettet på  

 vurderingstidspunktet, og at knapt 1/3 stadig ikke var indrettet men henlå  

 som skov, hvor campisterne kunne færdes på stierne.
 Landsskatteretten fandt efter de foreliggende oplysninger samt det ved  

 besigtigelsen fremkomne om ejendommens størrelse, beliggenhed og udnyttelse  

 på vurderingstidspunktet at campingpladsens grundareal var ansat for højt og  

 burde nedsættes til 12 kr. pr. m(2) eller 756.108 kr.
 (* 1) Afgørelsen er offentliggjort i Skat 1990, nr. 3, side 215.
