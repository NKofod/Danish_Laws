Nr BTB 99 Betænkning over Forslag til folketingsbeslutning om produktion og eksport  

 af krigsmateriel   

 Nr B 99 1986-87, 1. samling Afgivet af retsudvalget Afgivet: 19870514 Udvalget har behandlet beslutningsforslaget i en række møder.
Der er af forskellige mindretal stillet ændringsforslag, hvorom henvises til de ledsagende bemærkninger.
Herefter indstiller et »flertal§ (udvalget med undtagelse af Socialistisk Folkepartis medlemmer) beslutningsforslaget til »vedtagelse§ med de stillede ændringsforslag.
Et »mindretal§ (Socialistisk Folkepartis medlemmer af udvalget) indstiller beslutningsforslaget til »vedtagelse uændret§.
Ændringsforslag Til teksten Af et »mindretal§ (KF, V, CD og KRF), tiltrådt af et »mindretal§ (S og RV):
 1) I nr. 1 udgår »og knowhow m.v.«.
Af et »mindretal§ (RV), tiltrådt af et »flertal§ (S, KF, V, CD og KRF):
 2) Nr. 2 affattes således:
»2. Krigsmateriel kan kun eksporteres til lande, om hvilke der ingen anledning er til at antage, at de vil anvende våbnene i strid med FN-pagten eller til intern undertrykkelse.« 3) Nr. 3 udgår.
 Nr. 4 og 5 bliver herefter nr. 3 og 4.
 4) Nr. 4, der bliver nr. 3, affattes således:
»3. Regeringen afgiver hvert år til Det Udenrigspolitiske Nævn en beretning om omfanget og arten af tilladelser til tilvirkning af krigsmateriel.« BEMÆRKNINGER Til nr. 1 Baggrunden for ændringsforslaget er, at væsentlige begrænsninger i adgangen til at eksportere knowhow vil reducere dansk medvirken i en række projekter, hvor dansk industri deltager i udviklingen af forskellige systemer sammen med udenlandske partnere.
Den viden, som erhverves herved, har ikke alene betydning for de systemer, som man udvikler, men også for andre produktioner, som ikke vedrører krigsmateriel, og som har stor betydning for beskæftigelsen i industrien.
Hertil kommer, at det vil kunne medføre retsusikkerhed at lade knowhow være omfattet af krigsmaterielbegrebet og af et eksportforbud, idet det ofte vil give anledning til tvivl om, hvad begrebet knowhow dækker.
F.eks. kan det vel næppe være meningen, at forbyde danskere at arbejde for selskaber i udlandet og i forbindelse hermed anvende viden, som de har erhvervet ved tidligere beskæftigelse i Danmark.
Endvidere vil det i praksis være overordentlig vanskeligt at håndhæve et forbud mod eksport af knowhow.
Til nr. 2 Forslagsstillerne finder det rimeligt at knytte begrænsningen til FN-landene, idet nogle lande i fuldt omfang anerkender FN-pagten uden samtidigt medlemskab af NATO.
Til nr. 3 og 4 Forslagsstillerne mener, at det bør være regeringen, der har det direkte ansvar for ordningens administration, herunder omfanget og arten af tilladelser til tilvirkning af krigsmateriel.
Hagen Hagensen (KF) fmd.
Annelise Gotfredsen (KF) Karen Thurøe Hansen (KF) Grethe Fenger Møller (KF) Bjørn Elmquist (V) Birthe Rønn Hornbech (V) Birgith Mogensen (CD) Inger Stilling Pedersen (KRF) Ole Espersen (S) Henning Rasmussen (S) Korneliusen (S) Torben Lund (S) Lissa Mathiasen (S) Jimmy Stahr (S) Leif Hermann (SF) Ebba Strange (SF) nfmd.
Bernhard Baunsgaard (RV) Partierne FP og VS havde ikke medlemmer i udvalget.
