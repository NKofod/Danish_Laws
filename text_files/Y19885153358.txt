Et kursus opfylder efter ministeriets opfattelse de kvalitative krav,  

 der stilles i bekendtgørelsen.
Dog forudsættes det, at kursisterne ved prøve  

 viser deres kunnen.
Ved anden buskørsel end indenlandsk rutekørsel skal  

 kurset desuden suppleres med yderligere undervisning i driftsøkonomi Fra direktoratet for vejtransport har ministeriet modtaget landforeningens  

 brev af 27. december 1985 med bilag vedrørende spørgsmålet om, hvorvidt et af  

 foreningen arrangeret »Lederkursus i rutebilvirksomhed« vil kunne  

 anses som kompetencegivende i relation til ministeriets bekendtgørelse nr.  

 620 af 6. november 1978 om kvalifikationskrav til indehavere af tilladelse  

 til buskørsel.
 Det pågældende kursus er nærmere beksrevet i det med landsforeningens brev  

 af 19. februar 1986 fremsendte materiale.
 På baggrund af den foreliggende kursusbeskrivelse og efter telefonisk  

 drøftelse med direktør Ib Larsen er det ministeriets opfattelse, at det  

 pågældende kursus opfylder de kvalitative krav, der efter den anførte  

 bekendtgørelse stilles til en kursusuddannelse i forbindelse med national  

 rutekørsel.
Det forudsættes dog, at kursisterne som afslutning på kurset ved en prøve  

 efter forud fastlagte retningslinjer viser, at de har opnået den fornødne  

 viden og kan anvende denne.
Prøven bør særlig koncentreres om de forhold, der  

 er omtalt i kvalifikationsbekendtgørelsens § 9, stk. 2, pkt.
A.
 Såfremt kurset skal være kompetencegivende til andre former for buskørsel  

 end indenlandsk rutekørsel kræves det imidlertid, at kurset udvides med  

 yderligere undervisning i driftsøkonomi på et niveau, der svarer til niveauet  

 på de af Danske Vognmænd/Turistvognmændenes Landsforening gennemførte  

 kvalifikationskurser samt med fornøden tilpasning med undervisning i de  

 specialfag, som Turistvognmændenes Landsforening tilbyder på disse kurser.
