Cirkulærskrivelse om særlige  

 feriefridage  

  til præster i folkekirken (Til biskopperne m.fl.) Finansministeriet har i cirkulære af 17. marts 2000  

 om administration af aftalen om særlige feriefridage ændret  

 administrationen af reglerne om de særlige feriefridage, der blev  

 aftalt ved OK 99.
 Den ændrede administration gælder i relation  

 til kravet om uafbrudt beskæftigelse, idet kravet i praksis har vist  

 sig uhensigtsmæssigt i følgende tilfælde:
Ø i forbindelse med afvikling af ferie uden løn for  

 ansatte, som benytter adgangen til at fravælge retten til ferie med  

 løn til fordel for 12. pct. feriegodtgørelse, Ø hvor tillidsrepræsentanter har tjenestefrihed uden  

 løn på enkeltdage med henblik på varetagelse af  

 organisationsarbejde, og Ø for nyansatte, hvis ferieafvikling fordeles over et  

 større antal måneder.
Ændringerne er indarbejdet i nedenstående  

 cirkulærskrivelse.
Endvidere er der foretaget visse redaktionelle  

 ændringer. Ændringerne er markeret med en lodret streg i  

 marginen.
Aftalen om særlige feriefridage gælder for  

 sognepræster og hjælpepræster, uanset om de er ansat  

 på fuldtid eller på deltid.
Aftalen gælder ikke for  

 ulønnede hjælpepræster.
 De særlige feriefridage indføres gradvist i  

 overenskomstperioden 1. april 1999 til 31. marts 2002 med én dag i  

 første år, to dage i andet år og tre dage i tredje  

 år.
 De særlige feriefridage er ikke omfattet af  

 ferieaftalen/ferielovens bestemmelser.
De særlige feriefridage optjenes i form af  

 særlige feriefritimer, ligesom der afregnes i timer ved afviklingen af  

 de særlige feriefridage.
En feriefridag svarer til 7,4 feriefritimer  

 for fuldtidsansatte, mens timetallet reduceres forholdsmæssigt for  

 deltidsansatte.
 Nedenfor beskrives de nærmere regler om optjening og  

 afvikling.
1. Optjening I perioden 1. oktober 1998   31. december 1999  

 optjener fuldtidsansatte præster 1,233 særlige  

 feriefritimer for hver fulde kalendermåneds uafbrudte ansættelse,  

 svarende til 1 hel feriefridag pr. 6 måneders ansættelse.
Der kan  

 dog maksimalt optjenes 7,4 feriefritimer, svarende til 1 hel feriefridag.
 I perioden 1. januar 2000   31. december 2000 optjener  

fuldtidsansatte præster ligeledes 1,233 særlige  

 feriefritimer for hver fulde kalendermåneds uafbrudte ansættelse,  

 dog maksimalt 14,8 feriefritimer svarende til 2 hele feriefridage.
 I perioden 1. januar 2001   31. december 2001 optjener  

fuldtidsansatte præster 1,850 særlige feriefritimer for  

 hver fulde kalendermåneds uafbrudte ansættelse, dog maksimalt  

 22,2 feriefritimer svarende til 3 hele feriefridage.
 For deltidsansatte (hjælpe)præster  

 nedsættes timeoptjening og timemaksimum forholdsmæssigt i forhold  

 til kvoten.
 Det betyder, at en hjælpepræst på kvote  

 75 optjener 1,233 x 0,75 = 0,925 særlige feriefritimer pr. fulde  

 kalendermåneds uafbrudt beskæftigelse i de første to  

 optjeningsperioder (1. oktober 1998   31. december 2000), mens vedkommende  

 optjener 1,850 x 0,75 = 1,388 særlige feriefritimer pr. fulde  

 kalendermåneds uafbrudt beskæftigelse i den sidste  

 optjeningsperiode (1. januar 2001   31. december 2001). Vedkommende kan dog  

 maksimalt optjene henholdsvis 5,55, 11,10 og 16,65 feriefritimer i de 3  

 overenskomstår (75% af hhv. 7,4, 14,8 og 22,2).
 Ved kvoteændringer i et bestående  

 ansættelsesforhold reguleres timeoptjening og timemaksimum  

 forholdsmæssigt i forhold til den nye kvote fra den 1. i måneden  

 efter kvoteændringen, hvis ikke denne sker til den 1. i en  

 måned.
 2. Afvikling.
 Fuldtidsansatte sogne- og hjælpepræster,  

 der har været ansat siden 1. oktober 1998 kan afvikle 7,4  

 særlige feriefritimer fra tidspunktet for udsendelsen af denne  

 cirkulærskrivelse.
 Deltidsansatte hjælpepræster, der har  

 været ansat siden 1. oktober 1998 kan afvikle det til deres  

 kvote svarende antal særlige feriefritimer fra tidspunktet for  

 udsendelsen af denne cirkulærskrivelse.
Fuldtidsansatte sogne- og hjælpepræster, der  

 er ansat efter 1. oktober 1998  kan afvikle 7,4 særlige  

 feriefritimer fra det tidspunkt, hvor der er optjent timer nok.
På  

 tidspunktet for denne cirkulærskrivelses udsendelse vil alle  

 fuldtidsansatte præster ansat senest den 1. maj 1999 være  

 berettiget til 7,4 feriefritimer.
 Deltidsansatte hjælpepræster, der er ansat  

efter 1. oktober 1998 kan afvikle det til deres kvote svarende antal  

 særlige feriefritimer fra det tidspunkt, hvor der er optjent timer  

 nok.
I andet overenskomstår kan fuldtidsansatte afholde  

 1. hele feriefridag den 1. juli 2000 eller senere og 2. hele feriefridag den  

 1. januar 2001 eller senere.
Deltidsansatte kan afvikle de  

 pågældende feriefritimer fra det tidspunkt, hvor der er optjent  

 timer nok.
I tredje overenskomstår kan fuldtidsansatte afholde  

 1. hele feriefridag den 1. maj 2001 eller senere, den 2. hele feriefridag den  

 1. september 2001 eller senere og 3. hele feriefridag den 1. januar 2002  

 eller senere.
Deltidsansatte kan afvikle de pågældende  

 feriefritimer fra det tidspunkt, hvor der er optjent timer nok.
 Frister for afvikling.
Frister for, hvornår de særlige feriefritimer  

 skal være afviklet, skal aftales mellem biskoppen og  

 Præsteforeningen.
Kan der ikke opnås enighed, fastsættes  

 afviklingsfristen til udløbet af det kalenderår, der  

 følger efter det kalenderår, hvor retten til de særlige  

 feriefritimer er opnået.
Hvis den ansatte ikke har afviklet de særlige  

 feriefritimer inden fristens udløb, overføres timerne til den  

 følgende afviklingsperiode.
Efter aftale med biskoppen kan der dog i  

 stedet udbetales en kontant godtgørelse for de ikke afholdte  

 feriefritimer.
 I det tilfælde, hvor særlige feriefritimer,  

 der er overført til den følgende afviklingsperiode, ikke er  

 afviklet inden dennes udløb, udbetales en kontant godtgørelse,  

 der beregnes pr. ikke-afviklet feriefritime (oprundet til 1 decimal) med et  

 beløb svarende til nettotimelønnen (ekskl. eget- og  

 arbejdsgiverpensionsbidrag) samt evt. fast påregnelige ydelser,  

 på grundlag af den pågældendes løntrin på  

 tidspunktet for udbetalingen.
 Efter aftale med biskoppen kan der dog ske yderligere  

 udskydelse.
 3. Generelle regler.
 Opgørelsen af, hvor meget den enkelte sogne-  

 eller hjælpepræst har optjent af feriefridage/-timer foretages af  

 stiftsøvrigheden på baggrund af oplysninger om den  

 pågældendes ansættelse(r) siden 1. oktober 1998.
Hovedreglen er, at man skal have været ansat hele  

 kalendermåneden for at optjene ovennævnte særlige  

 feriefritimer, dvs. fra f.eks. 1. januar til 31. januar.
En præst, hvis  

 ansættelse begynder eller udløber f.eks. den 15. i en  

 måned, vil således ikke optjene særlige feriefritimer i den  

 pågældende måned.
 Ved umiddelbar overgang til et andet  

 ansættelsesforhold som hjælpepræst eller sognepræst  

 indgår dele af en kalendermåned, der ikke har udløst  

 særlige feriefritimer imidlertid i optjeningen i det nye  

 ansættelsesforhold.
Man optjener særlige feriefritimer, når man  

 oppebærer fuld eller delvis løn.
Perioder med tjenestefrihed med  

 løn, sygefravær, barsels- eller adoptionsorlov,  

 suspension/tjenestefritagelse etc. medregnes således fuldt ud i  

 optjeningen.
Tjenestefrihed uden løn og andre ulønnede  

 perioder indgår ikke i optjeningen.
Særligt for  

 børnepasningsorlov gælder dog, at den del af orloven, den  

 ansatte har ret til, indgår i optjeningen, mens optjeningen  

 afbrydes ved overgang til en eventuel aftalebaseret orlovsperiode til  

 børnepasning.
Med virkning fra 1. april 2001 indgår  

 aftalebaserede orlovsperioder til børnepasning også i  

 optjeningen.
Betingelsen om uafbrudt beskæftigelse anses dog for  

 opfyldt for den enkelte kalendermåned, uanset om der i den  

 pågældende måned forekommer ulønnede perioder, som  

 skyldes afvikling af ferie uden løn.
Det er i den forbindelse uden  

 betydning, om løntrækket skyldes, at den ansatte har valgt 12  

 pct. feriegodtgørelse i stedet for ferie med løn, eller at den  

 ansatte endnu ikke har optjent ret til ferie med løn i  

 ansættelsesforholdet.
 Endvidere ses der i relation til kravet om uafbrudt  

 beskæftigelse bort fra op til 24 dages tjenestefrihed uden løn  

 pr. kalenderår i tilfælde, hvor tjenestefriheden gives med  

 henblik på en tillidsrepræsentants varetagelse af  

 organisationsarbejde.
 Biskoppen kan i øvrigt i forbindelse med kortvarige  

 tjenestefrihedsperioder   uanset formålet med disse   efter en konkret  

 vurdering tillade, at der ses bort herfra i forbindelse med  

 feriefritimeoptjeningen.
Den ansatte har ret til sædvanlig løn under  

 afviklingen af de særlige feriefridage.
Ved sædvanlig løn  

 forstås den løn (inkl. eget- og arbejdsgiverpensionsbidrag), som  

 den pågældende på afviklingstidspunktet har ret til i  

 forbindelse med sygefravær.
De særlige feriefritimer afvikles efter aftale med  

 provsten.
Afviklingen finder   i det omfang, det er foreneligt med tjenesten  

   sted i overensstemmelse med den ansattes ønsker.
Den ansatte skal  

 så tidligt som muligt inden afholdelsen meddele, hvornår  

 feriefritimerne ønskes afviklet.
De særlige feriefritimer skal som udgangspunkt  

 afvikles som hele fridage.
Efter aftale med provsten kan afviklingen dog ske  

 i form af halve dage eller som enkeltstående timer, hvad der især  

 kan blive aktuelt for deltidsansatte hjælpepræster.
Hvis en ansat bliver syg før varslede feriefritimer  

 er påbegyndt, og fortsat er syg på afviklingstidspunktet,  

 betragtes feriefritimerne som ikke afviklet.
Ved sygdom, der opstår  

 efter påbegyndt afvikling, betragtes feriefritimerne som afviklet.
 Stillingsskift.
 Ved en sogne- eller hjælpepræsts umiddelbare  

 overgang til et nyt ansættelsesforhold som sogne- eller  

 hjælpepræst overføres optjente, tilgodehavende  

 feriefritimer til optjeningen i det nye ansættelsesforhold.
 Stiftsøvrigheden udfærdiger en  

 opgørelse over præstens optjeningsperioder samt eventuelle  

 tilgodehavende særlige feriefritimer, som skal overføres til det  

 nye ansættelsesforhold.
Ved umiddelbar overgang forstås, at der ikke  

 tidsmæssigt må være en mellemliggende periode mellem de to  

 ansættelser.
I modsat fald er der tale om fratræden, jf.  

 nedenfor.
 Fratræden.
 Ved fratræden (uden at der sker umiddelbar overgang  

 til en anden ansættelse) udbetales kontant godtgørelse.  

 Godtgørelsen beregnes pr. ikke-afviklet feriefritime (oprundet til 1  

 decimal) med et beløb svarende til nettotimelønnen (ekskl.  

 eget- og arbejdsgiverpensionsbidrag) samt evt. fast påregnelige  

 ydelser, på grundlag af den pågældendes løntrin  

 på tidspunktet for udbetalingen.
 4. Særlige bestemmelser.
 Cirkulærskrivelsen har virkning fra 1. januar 2000.  

 Kirkeministeriets cirkulærskrivelse af 15. november 1999 om  

 særlige feriefridage til præster i folkekirken ophæves med  

 virkning fra samme dato.
Præster, der fratrådt i perioden mellem 1.  

 april 1999 og indtil dato er berettiget til udbetaling af kontant  

 godtgørelse for særlige feriefritimer optjent under  

 ansættelse(r) i perioden fra 1. oktober 1998 og indtil  

 fratrædelsen.
Hvis den pågældende efter fratrædelsen  

 på ny har fået ansættelse som sogne- eller  

 hjælpepræst overføres optjeningen dog til dette  

 ansættelsesforhold.
