Selvstændigt erhvervsdrivendes fradrag  

 for indskud på pensionsordning   pensionsbeskatningslovens § 15 A.  

 Industrivirksomhed Spørgsmål Vil A  kunne få fradrag for indskud på en pensionsordning i  

 medfør af pensionsbeskatningslovens § 15A, såfremt indskuddet  

 består i hans andel af avance og genvundne afskrivninger opstået  

 i forbindelse med salg af ejendommen X? Svar Ja, såfremt de øvrige betingelser i pensionsbeskatningslovens  

 § 15 A er opfyldt.
Beskrivelse af de faktiske forhold Pensionsbeskatningslovens § 15A er en ny regel, som første gang  

 får virkning for indkomståret 2001. Reglen bestemmer, at  

 personer, der i forbindelse med afståelse af deres  

 erhvervsmæssige virksomhed eller en andel af denne opnår en  

 skattepligtig fortjeneste, kan indskyde fortjenesten på en  

 pensionsordning og derved få fradragsret for det indskudte  

 beløb.
Bestemmelsen har til formål at indføre en særlig adgang  

 for personer over 55 år, der har drevet selvstændig virksomhed i  

 mindst 10 år, til at oprette pensionsordninger i forbindelse med  

 virksomhedsophør.
Disse personer står ved erhvervsvirksomhedens  

 ophør typisk dels med en skattepligtig fortjeneste hidrørende  

 fra virksomheden, dels med en meget begrænset eller helt manglende  

 pensionsopsparing.
 Bestemmelsen går ud på at tillade en nærmere  

 afgrænset persongruppe at anvende et beløb svarende til den  

 skattepligtige fortjeneste ved afståelse af virksomhed, dog maks. 2.  

 mio kr. (2001-niveau) til at oprette pensionsordninger med løbende  

 udbetalinger og ratepensionsordninger efter særlige beskatningsregler,  

 der tilgodeser de pågældendes særlige situation.
 Ved salg af en virksomhed, der har været drevet i personligt regi,  

 opgøres beløbet på grundlag af de skattepligtige  

 gevinster, der opnås ved salg af virksomhedens aktiver, såsom  

 driftsmidler, goodwill og andre immaterielle aktiver, fast ejendom og  

 værdipapirer, med fradrag af tab.
 A er 62 år gammel.
A driver sammen med en kompagnon en virksomhed.
Virksomheden består  

 dels af  et anpartssselskab, hvor spørgeren og hans kompagnon hver  

 ejer halvdelen af anparterne.
Endvidere består virksomheden af en  

 industriejendom X,  som ejes personligt af begge med halvdelen hver.
Anpartsselskabet er den eneste lejer i ejendommen X, der er indrettet  

 alene til virksomheden, og den er selskabets domicil, hvilket den har  

 været i over 20 år.
Begge har altid arbejdet på fuld tid i  

 selskabet, og gør det fortsat.
 Oprindeligt tilhørte ejendommen X anpartsselskabet, men den blev i  

 1992 købt ud af anpartsselskabet til personligt eje for de 2  

 anpartshavere.
 A ejer ikke og har ikke ejet ejendomme i øvrigt, når der ses  

 bort fra hans privatbeboelse.
 A og hans kompagnon ønsker nu at sælge både  

 anpartsselskab og ejendom X, idet disse hænger sammen.
 A ønsker at indskyde hans andel af den avance og de genvundne  

 afskrivninger, som opstår i forbindelse med salg af ejendommen X,  

  på en pensionsordning med henblik på at få fradrag for  

 indskuddet i henhold til pensionsbeskatningslovens § 15A.
 Ejendommen X er vurderet til 2.300.000 kr. pr. 1. januar 2001.
Den skatteansættende myndigheds udtalelse Kommunen har ikke haft bemærkninger til sagen.
Styrelsens indstilling og begrundelse Efter det oplyste bliver den ejendom, som A ejer halvdelen af, drevet som  

 en del af en selvstændig erhvervsvirksomhed.
Salget af ejendommen  

 må således kunne betegnes som en afståelse af en andel af  

 spørgerens erhvervsmæssige virksomhed.
Af pensionsbeskatningslovens § 15 A, stk. 3, følger, at den  

 erhvervsmæssige virksomhed som nævnt i stk. 1 og 2 ikke i  

 væsentligt omfang må have bestået af udlejning af fast  

 ejendom, besiddelse af kontanter, værdipapirer eller lignende.
Af stk.  

 4, 5. pkt.,  fremgår, at ved væsentlighedsbedømmelsen ses  

 der bort fra indkomst ved udlejning af fast ejendom mellem virksomheden og et  

 selskab som nævnt i 3. pkt.
Af 3. pkt. fremgår, at det drejer sig  

 om selskaber, hvori virksomheden direkte eller indirekte ejer mindst 25 % af  

 aktie- eller anpartskapitalen.
Af stk. 4, 6. pkt.,  fremgår også,  

 at fast ejendom, som udlejes mellem virksomheden og et selskab som  

 nævnt i 3. pkt. eller mellem sådanne selskaber, og som lejer  

 anvender i driften, ved væsentlighedsbedømmelsen ikke anses som  

 en udlejningsejendom.
Udlejningen af ejendommen X skete mellem virksomheden og anpartsselskabet,  

 hvor virksomheden ejede 100% af anpartskapitalen.
Ifølge  

 pensionsbeskatningslovens § 15 A, stk. 3 og 4, skal der således ved  

 væsentlighedsbedømmelsen ses bort fra indkomsten fra udlejningen  

 af denne ejendom, og den skal ved væsentlighedsbedømmelsen ikke  

 anses som en udlejningsejendom.
Udlejningen opfylder således  

 betingelsen i pensionsbeskatningslovens § 15 A, stk. 3.
 Da A har drevet selvstændig virksomhed i over 20 år, er kravet  

 om, at han i en periode på mindst 10 år før oprettelsen af  

 pensionsordningen har drevet selvstændig erhvervsvirksomhed,  

 opfyldt.
 Da A er 62 år gammel, er kravet om, at han skal være fyldt 55  

 år inden afståelsen, også opfyldt.
 Det indstilles derfor, at avancen og de genvundne afskrivninger fra dette  

 delsalg opfylder betingelserne for at kunne anvendes som fradragsberettiget  

 indskud på en pensionsordning i medfør af  

 pensionsbeskatningslovens § 15A.
 Det fremgår af bemærkningerne til pensionsbeskatningslovens §  

 15A, at ved salg af en virksomhed, der har været drevet i personligt  

 regi, opgøres beløbet på grundlag af de skattepligtige  

 gevinster, der opnås ved salget af virksomhedens aktiver som bl.a. fast  

 ejendom, med fradrag af tab.
 Af afskrivningslovens § 21, stk. 2, fremgår, at ved genvundne  

 afskrivninger opgøres fortjenesten for hver bygning eller installation  

 som forskellen mellem salgssummen og den nedskrevne værdi.  

 Sidstnævnte værdi opgøres som de afskrivningsberettigede  

 udgifter til anskaffelse, forbedringer m.v. med fradrag af samtlige foretagne  

 afskrivninger, herunder forlods afskrivninger og forskudsafskrivninger.
Det forudsættes, at A udfylder erklæring i medfør af  

 pensionsbeskatningslovens § 15 A, stk. 8, jf. § 14 i bekendtgørelse om  

 beskatningen af pensionsordninger (blanket nr. 02.032 eller 02.033). Det  

 forudsættes endvidere, at de øvrige betingelser for at kunne  

 få fradrag efter pensionsbeskatningslovens § 15 A er opfyldt.
Disse  

  øvrige betingelser for at få fradrag fremgår af  

 blanketten.
 Ligningsrådet tiltrådte styrelsens  indstilling.
