Nyt fra Erhvervssygdomsudvalget   juni 2001  

 lænderyglidelser opstået efter arbejde i plejesektoren er optaget  

 på erhvervssygdomsfortegnelsen 1. Lænderyglidelser opstået efter arbejde i  

 plejesektoren er optaget på erhvervssygdomsfortegnelsen Efter indstilling fra Erhvervssygdomsudvalget er  

 lænderyglidelser efter arbejde i plejesektoren nu optaget på  

 erhvervssygdomsfortegnelsen med virkning fra den 1. juni 2001.
 Betingelserne for anerkendelse er, at der har været  

 tale om mindst 10 års rygbelastende plejearbejde.
 Det nye punkt på erhvervssygdomsfortegnelsen er  

 formuleret således:
Gruppe E punkt 11 c) At der har været tale om mindst 10 års  

 rygbelastende arbejde med pleje af voksne eller større handicappede  

 børn.
 Som udgangspunkt skal der have været tale om  

 rygbelastende plejearbejde i forbindelse med f.eks. sengeliggende,  

 plejekrævende kørestolsbrugere eller andre plejekrævende  

 patient-/beboergrupper og rygbelastende plejearbejde svarende til mindst 20  

 daglige personløft/håndteringer/forflytninger.
Kravene til det daglige antal  

 personløft/håndteringer/forflytninger kan nedsættes, hvis  

 der har været tale om væsentlige mere end 10 år med  

 rygbelastende arbejde, eller hvis omstændighederne ved plejearbejdet  

 har været usædvanligt belastende.
Kravene til det daglige antal  

 personløft/håndteringer/forflytninger kan dog ikke  

 nedsættes til under 10.
 Det nye punkt på fortegnelsen er udarbejdet på  

 baggrund af den praksis, Erhvervssygdomsudvalget har udviklet gennem de  

 sidste cirka 10 år, og ligger i naturlig forlængelse af  

 optagelsen af lænderyglidelser som følge af løft af  

 genstande på erhvervssygdomsfortegnelsen den 15. juli 1999.
 Der vil således ikke blive tale om en ændring  

 af den praksis, der på nuværende tidspunkt er for anerkendelse af  

 denne type sager, men der vil kunne træffes afgørelse i sagerne  

 væsentligt hurtigere, når sagerne ikke længere skal  

 forelægges for Erhvervssygdomsudvalget.
2. 10 års rygbelastende arbejde med pleje af  

 voksne eller større handicappede børn Generelt gælder for arbejdet i plejesektoren, at det  

 ikke uden videre kan sammenlignes med andet løftearbejde.
Der er ofte  

 tale om kombinerede løft, træk og skub og støtte i  

 arbejdssituationer, der kan være uhensigtsmæssige.
Dertil kommer,  

 at der er tale om arbejde med levende og uhåndterlige byrder, der kan  

 gøre pludselige og uforudsigelige bevægelser, der kan øge  

 belastningen.
For at en lænderyglidelse efter arbejde i  

 plejesektoren kan anerkendes efter erhvervssygdomsfortegnelsens gruppe E  

 punkt 11 c kræves, at borgeren har været beskæftiget  

 indenfor området i mindst 10 år.
Der skal have været  

 tale om 10 års beskæftigelse i nogenlunde sammenhæng,  

 ligesom der skal have været tale om mindst 8 måneders  

 beskæftigelse i hvert af årene.
 Som udgangspunkt skal der have været tale om  

 rygbelastende plejearbejde i forbindelse med f.eks. sengeliggende,  

 plejekrævende kørestolsbrugere eller andre plejekrævende  

 patient/beboergrupper svarende til mindst 20 daglige  

 personløft/håndteringer/forflytninger.
I vurderingen af plejearbejdet indgår blandt andet,  

 at  borgeren skal have været beskæftiget med personlig pleje en  

 væsentlig del af arbejdsdagen, ligesom antallet af  ikke selvhjulpne  

 patient/beboergrupper f.eks. kørestolsbrugere og sengeliggende er et  

 vigtigt element i vurderingen af plejearbejdet.
Endelig vil oplysninger om  

 omfanget af andre ikke rygbelastende arbejdsopgaver så som  

 medicinering, indkøb, rengøring m.v. indgå i vurderingen  

 af plejearbejdets omfang.
Det rygbelastende plejearbejde skal endvidere have  

 indebåret mindst 20 daglige  

 personløft/håndteringer/forflytninger.
For disse  

 løft/håndteringer/forflytninger gælder, at de skal have  

 indebåret et element af løft, hvor borgeren helt eller delvist  

 har løftet patientens/beboerens vægt.
Der vil typisk være  

 tale om løft/forflytning mellem f.eks. seng, stol, bækkenstol og  

 kørestol, eller situationer hvor patienten/beboeren skal skiftes eller  

 vendes i sengen.
Ligeledes vil situationer hvor patienten skal hjælpes  

 fra siddende stilling til stående typisk indebære et element af  

 løft.
 3. Nedsættelse af antallet af daglige  

 personløft/håndteringer/forflytninger.
 Kravet til det daglige antal  

 personløft/håndteringer/forflytninger kan nedsættes, hvis  

 der har væretale om væsentligt mere end 10 år med  

 rygbelastende arbejde, eller hvis omstændighederne ved plejearbejdet  

 har været usædvanligt belastende.
 Ved væsentligt mere end 10 år forstås  

 som udgangspunkt, at borgeren har været beskæftiget med  

 plejearbejde i 15 år eller mere.
 De omstændigheder, der kan være med til at  

 gøre plejearbejdet usædvanligt belastende, kan f.eks.  

 være, at der er tale om uhensigtsmæssig indretning, manglende  

 brug af hjælpemidler, manglende samarbejdsevne fra patient/beboer,  

 manglende mulighed for at være to om løftearbejdet, manglende  

 hjælpemidler eller hvis der er mange frie personløft.
 Uanset plejearbejdets art og periodens længde kan  

 kravet til det daglige antal  

 personløft/håndteringer/forflytninger dog aldrig nedsættes  

 til under 10.
 Yderligere oplysninger kan fås hos kontorchef Ingrid  

 Parsby.
