(Til samtlige ministerier m.v.) Ifølge statsministeriets bekendtgørelse af 11. januar 1973 om ændringer i  

 ministeriernes forretningsområder er det ved kongelig resolution af 2. januar  

 1973 bestemt, at der til økonomi- og budgetministeriet fra den 1. januar 1973  

 at regne sker overførelse af alle under andre ministeriers forretningsområder  

 henhørende sager vedrørende aftale om samt fastsættelse eller godkendelse af  

 løn- og andre ansættelsesvilkår for personalegrupper, uanset om  

 ansættelsesvilkårene m.v. fastsættes ved lov, bekendtgørelse, aftale,  

 kollektiv overenskomst, regulativ, reglement, cirkulære eller lignende med  

 undtagelse af sådanne sager vedrørende personalegrupper ansat i Grønland og i  

 Danmarks Radio.
 I denne anledning skal økonomi- og budgetministeriet meddele følgende:
 1. De sager, som overføres, er sådanne, hvor en  

 minister hidtil har haft kompetencen til at aftale, fastsætte eller godkende  

 en personalegruppes løn og andre ansættelsesvilkår, uanset om vedkommende  

 personalegruppe er ansat i staten, folkeskolen, folkekirken, andre  

 institutioner eller koncessionerede virksomheder m.v.
 Det er i denne forbindelse uden betydning, om den pågældende ministers  

 hidtidige kompetence er hjemlet i lov, bekendtgørelse, cirkulære, reglement,  

 koncession el.lign., eller om den f.eks. støtter sig på en forudsætning for  

 ydelse af statstilskud.
 2. Det er kun sager vedrørende løn- og andre  

 ansættelsesvilkår for personalegrupper, der overføres.
 Sager, der herefter ikke overføres, vil dog fortsat kunne forelægges  

 økonomi- og budgetministeriet med vedkommende ministeriums udtalelse.
 3. Efter overførelsen til økonomi- og  

 budgetministeriet afsager af den foran omtalte art er det økonomi- og  

 budgetministeriet, der forhandler, indgår aftale om, fastsætter eller  

 godkender løn- og andre ansættelsesvilkår for vedkommende perscnalegrupper.  

 Undtaget er som anført i den kongelige resolution kun personalegrupper ansat  

 i Grønland og i Danmarks Radio.
 Enhver henvendelse fra organisationer eller institutioner om indgåelse  

 eller fornyelse af kollektive overenskomster eller andre lønaftaler m.v.  

 eller i øvrigt om ændring af en personalegruppes løn- eller andre  

 ansættelsesvilkår skal derfor oversendes til økonomi- og budgetministeriet.
4. Økonomi- og budgetministeren kan bemyndige en anden  

 minister til at føre forhandlinger om indgåelse af overenskomst, aftale eller  

 anden kollektiv lønordning.
Endvidere kan økonomi- og budgetministeren  

 bemyndige en anden minister til at indgå overenskomst eller aftale samt til  

 at fastsætte eller godkende anden kollektiv ordning vedrørende løn- og andre  

 ansættelsesvilkår, efter at udkast hertil har været forelagt økonomi- og  

 budgetministeriet til godkendelse.
 Inden sådan bemyndigelse gives, vil det ved forhandling mellem økonomi- og  

 budgetministeriet og vedkommende ministerium blive fastsat, efter hvilke  

 retningslinier og inden for hvilke rammer forhandlingerne vil kunne føres og  

 overenskomst eller anden aftale m.v. eventuelt vil kunne indgås.
 Såfremt der af økonomi- og budgetministeren er givet en anden minister  

 bemyndigelse til at føre forhandling, forudsættes det, at økonomi- og  

 budgetministeriet orienteres om forhandlingernes forløb, og at eventuelle  

 under forhandlingerne opståede særlige problemer forelægges økonomi- og  

 budgetministeriet.
 5. Når forhandlinger, der alene vedrører en  

 personalegruppe under et enkelt ministerium, føres af økonomi- og  

 budgetministeriet, vil det ske i samarbejde med det pågældende ministerium,  

 normalt med repræsentation fra dette.
 6. Materiale og oplysninger, som er nødvendige under  

 forhandlinger, forudsættes tilvejebragt af vedkommende ministerier eller med  

 disses bistand.
 7. Underretning om de kollektive overenskomster og  

 andre lønaftaler, som økonomi- og budgetministeriet indgår, samt om sådanne  

 andre lønordninger m.v., som økonomi- og budgetministeriet fastsætter eller  

 godkender, vil blive meddelt vedkommende ministerier, der forudsættes  

 herefter selv at underrette den eller de institutioner, hvori der er ansat  

 medarbejdere inden for den pågældende personalegruppe.
8. Administrationen af de af økonomi- og  

 budgetministeriet indgåede kollektive overenskomster og andre aftaler om løn-  

 og ansættelsesvilkår varetages af de enkelte ministerier, således som det  

 også hidtil har været tilfældet for så vidt angår overenskomster m.v. indgået  

 af økonomi- og budgetministeriet.
På tilsvarende måde varetager det enkelte  

 ministerium administrationen af sådanne andre lønordninger m.v., som  

 fastsættes eller godkendes af økonomi- og budgetministeriet.
 9. Eventuelle tvivlsspørgsmål vedrørende  

 overenskomster, aftaler og andre lønordninger m.v. forventes forelagt økonomi  

 og budgetministeriet med vedkommende ministeriums udtalelse.
Per Hækkerup / J. Østrup Foranstående skrivelse af 19. januar 1973 er sendt til følgende:
