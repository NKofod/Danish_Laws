Erstatningsansvarslovens § 26 a  godtgørelse til efterladte, nævnets j.nr. 12-520-24160 Ansøger var mindreårig, da skadevolder dræbte hans mor.
Skadevolder blev udover drabet også dømt for usømmelig omgang med liget, idet skadevolder transporterede liget til et skovområde, hvor han begravede liget.
Skadevolder blev idømt 12 års fængsel.
Ansøger var ikke til stede, da skadevolder begik forbrydelsen.
Ansøger havde bl.a. søgt om godtgørelse med 120.000 kr.
Nævnet fandt ikke, at der var oplyst sådanne ekstraordinære omstændigheder, at der kunne tilkendes et højere beløb end 100.000 kr.
