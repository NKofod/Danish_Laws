 I medfør af § 2, stk. 2, i lov nr. 117 af 29. marts 1978 om ændring af lov  

 om dansk indfødsret samt § 12, stk. 1, i lov om dansk indfødsret, jfr.  

 bekendtgørelse nr. 155 af 6. april 1978, fastsættes herved følgende:
§ 1.  Erklæring om erhvervelse af dansk indfødsret i  

 henhold til § 2, stk. 2, i lov nr. 117 af 29. marts 1978 om ændring af lov om  

 dansk indfødsret indgives til overøvrigheden for det sted, hvor moderen til  

 det barn, som erklæringen vedrører, er bosat (amtmanden, rigsombudsmanden på  

 Færøerne, landshøvdingen over Grønland), i København dog til magistraten.
Er  

 moderen til det pågældende barn bosat udenfor Danmark, skal erklæringen  

 indgives til den danske repræsentation i udlandet, indenfor hvis embedsområde  

 moderen er bosat; såfremt moderen har midlertidigt ophold i Danmark, kan hun  

 dog indgive erklæringen til overøvrigheden for det sted, hvor hun opholder  

 sig (i København til magistraten).
 § 2.  I øvrigt finder bestemmelserne i §§ 2 og 5, stk.  

 1, i indenrigsministeriets bekendtgørelse nr. 463 af 24. november 1950  

 tilsvarende anvendelse, for så vidt angår erklæringer, der afgives dels i  

 henhold til § 2 A i lov om dansk indfødsret, jfr. bekendtgørelse nr. 155 af  

 6. april 1978, dels i henhold til § 2, stk. 2, i lov nr. 117 af 29. marts  

 1978.
 § 3.  Denne bekendtgørelse træder i kraft den 1.  

 januar 1979.
 Indenrigsministeriet, den 22. november  

 1978.
