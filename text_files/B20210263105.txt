Bekendtgørelse om ikrafttræden af § 1, nr. 2, § 2, nr. 1 og 3, og §§ 7 og 8 i lov om ændring af kildeskatteloven og forskellige andre love (Initiativer mod sort arbejde m.v.) og § 1, nr. 1 og 2, i lov om ændring af lov om et indkomstregister, skatteindberetningsloven og skattekontrolloven (Registersamkøring med henblik på systemudvikling og myndighedsudøvelse samt udvidet adgang til eSkatdata-ordningen m.v.) I medfør af § 9, stk. 2, i lov nr. 1430 af 5. december 2018 om ændring af kildeskatteloven og forskellige andre love (Initiativer mod sort arbejde m.v.), som ændret ved lov nr. 810 af 9. juni 2020, og § 5, stk. 2, i lov nr. 2612 af 28. december 2021 om ændring af lov om et indkomstregister, skatteindberetningsloven og skattekontrolloven (Registersamkøring med henblik på systemudvikling og myndighedsudøvelse samt udvidet adgang til eSkatdata-ordningen m.v.) fastsættes:
 § 1. § 1, nr. 2, § 2, nr. 1 og 3, og §§ 7 og 8 i lov nr. 1430 af 5. december 2018 om ændring af kildeskatteloven og forskellige andre love (Initiativer mod sort arbejde m.v.) sættes i kraft.
 § 2. § 1, nr. 1 og 2, i lov nr. 2612 af 28. december 2021 om ændring af lov om et indkomstregister, skatteindberetningsloven og skattekontrolloven (Registersamkøring med henblik på systemudvikling og myndighedsudøvelse samt udvidet adgang til eSkatdata-ordningen m.v.) sættes i kraft.
 § 3. Bekendtgørelsen træder i kraft den 1. januar 2022.
