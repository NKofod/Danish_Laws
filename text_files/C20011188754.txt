Meddelelse nr. 8/2001 om VEU-godtgørelse (Deltidsundervisning for ledige med ret til selvvalgt  

 uddannelse og supplerende arbejdsløshedsdagpenge) Vedrørende  

  

 :  

 Bekendtgørelse nr. 1377 af 20. december 2000 om godtgørelse ved deltagelse i  

 erhvervsrettet voksen- og efteruddannelse.
§ 23 Emne:  

 Deltidsundervisning for ledige med ret til selvvalgt uddannelse og  

 supplerende arbejdsløshedsdagpenge Flere uddannelsessteder har forespurgt om,  

 hvorvidt ledige med ret til selvvalgt uddannelse, som deltager i  

 deltidsundervisning, kan modtage supplerende arbejdsløshedsdagpenge, når de  

 modtager VEU-godtgørelse for undervisningsdelen.
 I denne anledning kan Styrelsen oplyse, at det  

 fremgår af § 62 a i lov om arbejdsløshedsforsikring m.v., at:
 " Dagpenge må ikke udbetales til et  

 medlem, som deltager i uddannelse.
Stk. 2. Et medlem kan dog bevare  

 dagpengeretten ved deltagelse i uddannelse, hvis undervisningens varighed er  

 under 20 timer om ugen og uddannelsen ikke er godkendt som støtteberettigende  

 efter lov om statens uddannelsesstøtte, i det omfang den udbydes som  

 heltidsuddannelse.
Dagpengeretten kan ligeledes bevares ved deltagelse i  

 enkeltfagsundervisning på gymnasialt niveau under 20 timer om ugen og i  

 undervisning svarende til folkeskolens 8-10 klassetrin.  

  

 Der kan ikke udbetales dagpenge for timer, hvor medlemmet modtager  

 godtgørelse efter lov om godtgørelse ved deltagelse i erhvervsrettet voksen-  

 og  

 efteruddannelse eller uddannelsesstøtte for voksne efter lov om statens  

 voksenuddannelsesstøtte." Der vil derfor være mulighed for, at ledige,  

 fuldtidsforsikrede med ret til VEU-godtgørelse kan modtage supplerende  

 dagpenge, når uddannelsen er under 20 timer om ugen.
