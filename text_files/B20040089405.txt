Bekendtgørelse om  

 østersfiskeri i Limfjorden I medfør af § 30, § 32, stk.1, §§ 34 og 36, § 130, stk. 2 og 4, i  

 fiskeriloven, jf. lovbekendtgørelse nr. 828 af 31. juli 2004, og efter  

 bemyndigelse fastsættes:
 § 1.  

  

 Bekendtgørelsen gælder for østersfiskeri i Limfjorden, herunder optagning  

 mv., landing samt transport.
 Stk. 2.  

  

 Herudover gælder de øvrige bestemmelser, der er fastsat for muslingefiskeri i  

 Limfjorden, herunder om reguleringsområder o.l., vandområder, hvor fiskeri er  

 forbudt, prøveudtagning samt for fartøjernes dimensioner mv.
Stk. 3.  

  

 Det er kun  

 tilladt at fiske, medbringe og lande østers i overensstemmelse med  

 tilladelser  

 udstedt af Fiskeridirektoratet.
Fiskeridirektoratet kan i tilladelsen  

 fastsætte  

 særlige vilkår for udnyttelse af denne, hvoraf det bl.a. fremgår, hvilke  

 mængder indehaver af tilladelsen højst må fiske, medbringe og lande i en  

 given  

 periode.
 § 2.  

  

 Fiskeri efter og landing af østers er forbudt i Limfjorden fra den 15. maj  

 til  

 og med den 31. august.
 Stk. 2.  

  

 Fiskeridirektoratet kan efter høring af Danmarks Fiskeriundersøgelser åbne  

 eller lukke områder, helt eller delvist, for østersfiskeri af hensyn til  

 østersyngel.
§ 3.  

  

 Fiskeridirektoratet kan meddele tilladelse til, at ejere af fartøjer med  

 tilladelse til blåmuslingefiskeri i Limfjorden kan udøve østersfiskeri i hver  

 anden uge på betingelse af, at 1)  

 	  

 fartøjer med ulige  

 havnekendingsnumre kun udøver fiskeriet i uger med ulige numre, og at 2)  

 	  

 fartøjer med lige  

 havnekendingsnumre kun udøver fiskeriet i uger med lige numre.
§ 4.  

  

 Fiskeridirektoratet kan meddele tilladelse til, at ejere af andre fartøjer  

 end  

 de i § 3 nævnte kan udøve østersfiskeri, forudsat at 1)  

 	  

 fartøjets længde  

 overalt ikke overstiger 12 m, og at 2)  

 	  

 ejeren med fartøjet  

 har drevet et dokumenteret fiskeri i Limfjorden med det pågældende fartøj i  

 de  

 seneste forudgående 2 år, således at værdien af fartøjets samlede landinger  

 ved  

 dette fiskeri i nævnte periode har udgjort mindst 50 % af værdien af  

 fartøjets  

 samlede landinger i perioden.
 § 5.  

  

 Fiskeridirektoratet kan meddele tilladelse til udskiftning af fartøjer til  

 fartøjsejere, der har tilladelse til østersfiskeri efter §§ 3 og 4, såfremt  

 ejeren har erhvervet et fartøj til udskiftning af det fartøj, der er udstedt  

 tilladelse til østersfiskeri med, forudsat at fartøjets længde overalt ikke  

 overstiger 12 m.
 § 6.  

  

 Fiskeri i henhold til tilladelse efter §§ 3 og 4 må kun udøves med redskaber,  

 der opfylder følgende betingelser:
 1)  

 	  

 Rammen må højst have  

 en bredde på 1 meter og en højde på højst 22 cm.
2)  

 	  

 Rammen inklusiv  

 hanefod må højst veje 11,5 kg, og posen må højst veje 12 kg.
Redskabets vægt  

 må  

 i våd tilstand inklusiv ramme og pose højst være 24 kg.
 3)  

 	  

 Redskabets vægt må  

 ikke øges, herunder ved påsætning af ekstra vægte eller slidgarn.
 Stk. 2.  

  

 Der må højst  

 anvendes 2 af de i stk. 1 nævnte redskaber pr. fartøj ad gangen.
 Stk. 3.  

  

 Et fartøj, der  

 driver fiskeri med det i stk. 1 nævnte redskab, må på den pågældende  

 fangstrejse ikke have andre redskaber om bord.
 § 7.  

  

 Uanset § 6, stk. 2 - 3, kan Fiskeridirektoratet meddele tilladelse til, at  

 erhvervs- og bierhvervsfiskere driver østersfiskeri med håndredskaber  

 (brijling), der opfylder følgende betingelser:
 1)  

 	  

 Rammen skal være af  

 jern og være cirkelformet med en diameter på højst 40 cm.
 2)  

 	  

 Stangen, hvorpå  

 jernrammen er fastgjort, må højst have en længde på 5 meter.
 Stk. 2.  

  

 Under fiskeriet  

 skal redskabet konstant være håndholdt, og fartøjet må ikke fremdrives med  

 motorkraft.
 § 8.  

  

 Ejer eller medejer af et fartøj kan opnå tilladelse til fiskeri efter østers  

 enten efter § 3 eller § 4. Personer, der er ejer eller medejer af et fartøj,  

 og  

 som har tilladelse til østersfiskeri i medfør af § 3 eller § 4 kan ikke opnå  

 tilladelse til fiskeri efter østers med håndredskaber efter § 7.
§ 9.  

  

 Østers, der vejer mindre end 60 gram, må ikke beholdes om bord, omlades,  

 landes, opbevares, transporteres, sælges eller udbydes til salg, men skal  

 straks genudsættes, så vidt muligt i levende tilstand.
Dog er det tilladt, at  

 der i den enkelte landing og i det enkelte parti er op til 5 vægtprocent  

 østers, som ikke opfylder denne vægtgrænse.
 § 10.  

  

 Enhver landing og ethvert parti østers må højst indeholde en bifangst på 10  

 vægtprocent blåmuslinger.
 Stk. 2.  

  

 Alle sten og  

 skaller samt dyr, herunder blåmuslinger, der ikke er lovlig bifangst i medfør  

 af stk. 1, skal straks efter fangsten genudsættes.
 Stk. 3.  

  

 Enhver landing  

 og ethvert parti blåmuslinger må højst indeholde en bifangst på 1 vægtprocent  

 østers, der skal fiskes og landes samtidig med blåmuslingepartiet.
§ 11.  

  

 Ved alt fiskeri efter østers fra det pågældende fartøj med tilladelse efter  

 §§  

 3 og 4 eller ved fiskeri med tilladelse efter § 7 må der i enhver 2-ugers  

 periode højst fiskes, medbringes og landes i alt 1.500 kg østers.
I den  

 tilladte mængde indgår bifangst ved blåmuslingefiskeri, jf. § 10, stk. 3.
§ 12.  

 Østers skal ilandbringes og landes samme dag, som de er fisket.
Fangst udover  

 den i § 11 fastsatte mængde skal straks efter fangsten genudsættes på det  

 sted,  

 hvor den er fanget.
Det er ikke tilladt at deponere fangede østers i  

 vandsøjlen  

 eller andre steder inden landing.
 § 13.  

  

 Fiskeri efter østers er forbudt i alle reguleringsområder i Limfjorden inden  

 for en 3 meters dybdekurve (fastsat til midtlinjen mellem 4 m og 2 m  

 dybdekurven), bortset fra områderne 18,19 og 20, hvor forbuddet gælder inden  

 for en 2 meters dybdekurve.
 Stk. 2.  

  

 Fiskeri efter §  

 7 kan udøves inden for de i stk. 1 anførte dybdekurver, dog er fiskeri efter  

 §  

 7 forbudt i reguleringsområde 16 og 17.
 § 14.  

  

 Fiskeridirektoratet kan meddele forbud mod fiskeri i ét, flere eller alle  

 reguleringsområder efter de samme regler, som gælder for blåmuslingefiskeri.  

 Meddelelse herom sker til de fiskere, der har tilladelse til fiskeriet, og  

 efter retningslinjer fastsat i tilladelserne.
 § 15.  

  

 Vilkår  

 og bestemmelser vedrørende  

 højst  

 tilladt bifangst er overtrådt, hvis der ved en repræsentativ prøve udtaget  

 efter reglerne i Kommissionens forordning nr. 954/87 af 1. april 1987,  

 konstateres højere bifangst end tilladt.
§ 16.  

  

 Med bøde straffes den, der 1)  

 	  

 overtræder eller  

 forsøger at overtræde § 1, stk. 3, § 2, § 6, §§ 913 eller 2)  

 	  

 tilsidesætter eller  

 forsøger at tilsidesætte vilkår fastsat i tilladelser efter §§ 3 - 5, § 7.
 Stk. 2.  

  

 Der kan pålægges  

 selskaber mv. (juridiske personer) strafansvar efter reglerne i straffelovens  

 5. kapitel.
 § 17.  

  

 Bekendtgørelsen træder i kraft den 1. september 2004.
 Stk. 2.  

  

 Bekendtgørelse  

 nr. 941 af 27. november 2003 om østersfiskeri i Limfjorden ophæves.
