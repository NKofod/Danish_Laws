Nr LSF 112 Forslag til Lov for Grønland om udførsel og indførsel af levende dyr og  

 animalske produkter Fremsat af landbrugministeren (Tørnæs) den 14. november 1991 Vedtaget ved tredjebehandling den 10. december 1991 Lov nr. 833 af 18/12/1991 § 1. Landbrugsministeren kan ud fra dyresundhedsmæssige hensyn fastsætte regler om udførsel af dyr og animalske produkter fra Grønland.
 Stk. 2. Landbrugsministeren kan fastsætte regler om udførsel fra  

 Grønland af gødning, foder, hø, halm og andre produkter og genstande, hvormed  

 dyresygdomme kan spredes.
 § 2. Landbrugsministeren kan ud fra dyresundhedsmæssige hensyn  

 fastsætte regler om indførsel af dyr og animalske produkter til Grønland.
 Stk. 2. Landbrugsministeren kan fastsætte regler om indførsel til  

 Grønland af gødning, foder, hø, halm og andre produkter og genstande, hvormed  

 dyresygdomme kan spredes.
 § 3. Udgifterne ved gennemførelsen af kontrol i medfør af denne  

 lov afholdes af vedkommende eksportør henholdsvis importør, medmindre  

 landbrugsministeren bestemmer andet.
 § 4. Landbrugsministeren kan lade Grønlands hjemmestyre medvirke  

 ved varetagelse af opgaver i henhold til loven.
 § 5. Henlægger landbrugsministeren sine beføjelser efter loven til  

 institutioner under Landbrugsministeriet, eller lader ministeren Grønlands  

 hjemmestyre varetage opgaver i henhold til loven, kan ministeren fastsætte  

 regler om adgangen til at klage over disse myndigheders afgørelser, herunder  

 om at disse ikke kan indbringes for anden administrativ myndighed.
 § 6. I forskrifter, der udstedes i medfør af loven, kan der  

 fastsættes regler om, at overtrædelse af bestemmelser i forskrifterne kan  

 medføre bøde.
Stk. 2. For overtrædelser, der begås af aktie- eller  

 anpartsselskaber, andelsselskaber eller lignende, kan selskabet som sådant  

 idømmes bøde og konfiskation.
Er overtrædelsen begået af hjemmestyret, en  

 kommune eller et kommunalt fællesskab, der er omfattet af § 57 i  

 landstingslov om de grønlandske kommunalbestyrelser og bygderåd m.v., kan der  

 idømmes hjemmestyret, kommunalbestyrelsen eller det kommunale fællesskab som  

 sådant bøde og konfiskation.
 § 7. Tidspunktet for lovens ikrafttræden fastsættes af  

 landbrugsministeren.
 § 8. Følgende bestemmelser ophæves:
 1) Bestemmelser af 25. maj 1936 angående hundehold og bekæmpelse af  

 hundesyge i Grønland.
 2) Bekendtgørelse af 14. december 1943 vedrørende forbud mod indførsel af  

 katte i Grønland.
 3) Regulativ af 14. marts 1949 angående forbud mod indførelse af levende  

 dyr og vegetabiler af udenlandsk oprindelse til Grønland.
 4) Bekendtgørelse af 3. marts 1953 om indførsel til Grønland af kød,  

 slagteaffald og kødvarer samt landbrugsprodukter.
Oprindeligt fremsat forslag § 1. Landbrugsministeren kan ud fra dyresundhedsmæssige hensyn fastsætte regler om udførsel af dyr og animalske produkter fra Grønland.
 Stk. 2. Landbrugsministeren kan fastsætte regler om udførsel fra  

 Grønland af gødning, foder, hø, halm og andre produkter og genstande, hvormed  

 dyresygdomme kan spredes.
 § 2. Landbrugsministeren kan ud fra dyresundhedsmæssige hensyn  

 fastsætte regler om indførsel af dyr og animalske produkter til Grønland.
 Stk. 2. Landbrugsministeren kan fastsætte regler om indførsel til  

 Grønland af gødning, foder, hø, halm og andre produkter og genstande, hvormed  

 dyresygdomme kan spredes.
 § 3. Udgifterne ved gennemførelsen af kontrol i medfør af denne  

 lov afholdes af vedkommende eksportør, henholdsvis importør med mindre  

 landbrugsministeren bestemmer andet.
 § 4. Landbrugsministeren kan lade Grønlands Hjemmestyre medvirke  

 ved varetagelse af opgaver i henhold til loven.
 § 5. Henlægger landbrugsministeren sine beføjelser efter loven til  

 institutioner under Landbrugsministeriet, eller lader ministeren Grønlands  

 Hjemmestyre varetage opgaver i henhold til loven, kan ministeren fastsætte  

 regler om adgangen til at klage over disse myndigheders afgørelser, herunder  

 om at disse ikke kan indbringes for anden administrativ myndighed.
 § 6. I forskrifter, der udstedes i medfør af loven, kan der  

 fastsættes regler om, at overtrædelse af bestemmelser i forskrifterne kan  

 medføre bøde.
Stk. 2. For overtrædelser, der begås af aktie- eller  

 anpartsselskaber, andelsselskaber eller lignende, kan selskabet som sådant  

 idømmes bøde og konfiskation.
Er overtrædelsen begået af hjemmestyret, en  

 kommune eller et kommunalt fællesskab, der er omfattet af § 57 i  

 Landstingslov om de grønlandske kommunalbestyrelser og bygderåd m.v., kan der  

 idømmes hjemmestyret, kommunalbestyrelsen eller det kommunale fællesskab som  

 sådant bøde og konfiskation.
 § 7. Tidspunktet for lovens ikrafttræden fastsættes af  

 landbrugsministeren.
 § 8. Følgende bestemmelser ophæves:
 1) Bestemmelser af 25. maj 1936 angående hundehold og bekæmpelse af  

 hundesyge i Grønland.
 2) Bekendtgørelse af 14. december 1943 vedrørende forbud mod indførsel af  

 katte i Grønland.
 3) Regulativ af 14. marts 1949 angående forbud mod indførelse af levende  

 dyr og vegetabiler af udenlandsk oprindelse til Grønland.
 4) Bekendtgørelse af 3. marts 1953 om indførsel til Grønland af kød,  

 slagteaffald og kødvarer samt landbrugsprodukter.
Bemærkninger til lovforslaget Almindelige bemærkninger I forbindelse med nedlæggelsen af Grønlandsdepartementet under  

 Statsministeriet blev ansvaret for Grønlands veterinærvæsen overført til  

 Landbrugsministeriet.
 De gældende regler på området er af ældre dato, og der er behov for  

 etablering af et nyt og sammenhængende regelsæt.
 Med lovforslaget søges på baggrund af drøftelser med Grønlands Hjemmestyre  

 gennemført en forenkling af reglerne i form af etablering af en adgang for  

 Landbrugsministeren til ud fra sygdomsmæssige hensyn at fastsætte de  

 nødvendige regler om udførsel og indførsel af dyr og produkter omfattet af  

 loven.
 Samtidig påtænker Landbrugsministeriet pr. 1. januar 1992 at ikraftsætte  

 ved kongelig anordning lov nr. 814 af 21. december 1989 om husdyrsygdomme,  

 lov nr. 58 af 4. marts 1964 om veterinærvæsenet samt om udøvelse af  

 dyrlægegerning, jf. lovbekendtgørelse nr. 492 af 28. juni 1990 og lov nr. 328  

 af 4. juni 1986 om kød m.m.
 Grønlands Hjemmestyre har i forbindelse med tilrettelæggelsen af den  

 fremtidige administration af veterinærvæsenet i Grønland lagt betydelig vægt  

 på Grønlands adgang til at eksportere animalske produkter til EF.  

 Fastsættelse af regler i henhold til loven vil ske under hensyntagen hertil  

 og efter forhandling med Grønlands Hjemmestyre.
Forslaget har været forelagt Grønlands Hjemmestyre, som på Landstingets  

 samling den 31. oktober 1991 tilsluttede sig lovforslaget og de ovennævnte  

 anordninger.
Endvidere har Landbrugsrådet og Den Danske Dyrlægeforening været  

 hørt over forslaget.
Grønlands dyrebestand er bl.a. på grund af landets geografiske forhold fri  

 for en stor del af de dyresygdomme, der findes i andre lande.
Hensigten med  

 lovforslaget er derfor at søge at sikre, at der ikke indslæbes dyresygdomme  

 til Grønland i forbindelse med indførsel af dyr, animalske produkter, foder  

 og lignende.
Akvakulturdyr, f.eks. fisk i dambrug, er også omfattet af loven.
 Endvidere er det af hensyn til Grønlands eksportmuligheder nødvendigt at  

 kunne fastsætte bestemmelser, som tilgodeser de dyresundhedsmæssige krav, som  

 importlandene, herunder De Europæiske Fællesskaber, stiller.
 Indførsel og udførsel mellem Grønland og Danmark er omfattet af loven.
Grønlands bestand af husdyr og vildt holdt som husdyr består på nuværende  

 tidspunkt hovedsageligt af ca. 20.000 moderfår, ca. 9.000 tamrener, ca.  

 29.000 slædehunde, et dambrug med fjeldørred, samt nogle hundrede heste,  

 fjerkræ, katte og tamhunde.
Herudover er den vilde bestand af rensdyr opgjort  

 til ca. 20.000 dyr og bestanden af moskusokser til ca. 10.000 dyr i 1991.
Økonomiske og administrative konsekvenser Til varetagelsen af opgaverne forbundet med Grønlands veterinærvæsen  

 oprettes iflg. forslag til finanslov 1992 1,5 årsværk (ø). Den ene stilling  

 vil primo 1992 blive oprettet som landsdyrlæge på Grønland.
 Der er i denne forbindelse budgetteret med en samlet lønudgift på 600.000  

 kr. og øvrige udgifter til rejser, kontorhold, tolk m.v. på 700.000 kr.  

 Udgifterne afholdes over Veterinærdirektoratets driftsbevilling.
Gældende lovgivning 1) Bestemmelser af 25. maj 1936 angående hundehold og bekæmpelse af  

 hundesyge i Grønland.
 2) Bekendtgørelse af 14. december 1943 vedrørende forbud mod indførsel af  

 katte i Grønland.
 3) Regulativ af 14. marts 1949 angående forbud mod indførsel af levende  

 dyr og vegetabiler af udenlandsk oprindelse til Grønland.
 4) Bekendtgørelse af 3. marts 1953 om indførsel til Grønland af kød,  

 slagteaffald og kødvarer samt landbrugsprodukter.
 5) Bekendtgørelse nr. 313 af 29. juni 1970 om indførsel af kød og slagtet  

 fjerkræ til Grønland.
 6) Landshøvdingens cirkulære af 1. juli 1974 om indførsel af husdyr til  

 Grønland.
 7) Landshøvdingens cirkulære af 5. september 1974 om indførsel og udførsel  

 af hunde til og fra Grønland.
 8) Landstingslov nr. 1 af 21. april 1988 om fåreavl.
Bemærkninger til de enkelte bestemmelser Til § 1 Af hensyn til Grønlands eksport af dyr og animalske produkter til andre  

 lande, herunder til De Europæiske Fællesskaber, er der behov for at kunne  

 regulere udførsel af disse dyr og produkter fra Grønland, så importlandenes  

 dyresundhedsmæssige krav kan opfyldes.
 I forbindelse med udførsel fra Grønland vil der som hovedregel blive  

 stillet krav om veterinærmyndighedernes undersøgelse og attestudstedelse.
 På nuværende tidspunkt er det især rensdyrkød og lammekød, der ønskes  

 eksporteret, men også eksport af akvakulturdyr, vildt, dyreskind m.v. vil  

 kunne blive aktuelt.
Til § 2 Grønlands dyrebestand er bl.a. på grund af landets geografiske forhold  

 fri for en stor del af de dyresygdomme, der forekommer i andre lande.
Ifølge  

 det gældende regulativ må indførsel af levende dyr kun ske mod tilladelse i  

 hvert enkelt tilfælde.
Med henblik på at sikre den grønlandske dyrebestand den bedst mulige  

 beskyttelse mod indslæbning af uønskede dyresygdomme i forbindelse med  

 indførsel af dyr, animalske produkter, foder og lignende er det nødvendigt at  

 fastsætte regler for indførsel til Grønland af visse dyr og animalske  

 produkter.
Som hovedregel forventes, at indførsel af dyr til Grønland gøres  

 betinget af forud indhentet indførselstilladelse.
Til § 3 Det forudsættes, at der ifølge bestemmelsen kan opkræves gebyrer for de  

 pågældende myndigheders ekspeditioner i disse sager, f.eks. kontrolbesøg,  

 registreringer, autorisationer, tilladelser, undersøgelser og  

 attestudstedelse m.m.
Til § 4 Den løbende ekspedition af ansøgninger om indførsel af dyr til Grønland  

 varetages på nuværende tidspunkt af Grønlands Hjemmestyre, Danmarkskontoret.  

 Denne procedure forventes fortsat efter 1. januar 1992 for visse hobbydyr,  

 bl.a. hunde, katte og stuefugle efter retningslinier fastsat af  

 Veterinærdirektoratet.
For andre dyrearter, herunder klovbærende dyr og  

 heste, forventes reglerne administreret af Veterinærdirektoratet.
Til § 5 Der forventes fastsat regler, hvorefter afgørelser kan indbringes for 1  

 klageinstans.
Afgørelser truffet af Grønlands Hjemmestyre i 1. instans skal  

 kunne indbringes for Veterinærdirektoratet, medens Veterinærdirektoratets  

 afgørelser i 1. instans skal kunne påklages til Landbrugsministeriet,  

 departemenet.
Til § 6 Det findes hensigtsmæssigt, at også hjemmestyret, kommuner og kommunale  

 fællesskaber kan pålægges bøder, når de optræder som driftsherre,  

 arbejdsgiver eller lignende.
Til § 7 Loven forventes sat i kraft hurtigst muligt, når de nødvendige  

 detailregler på området er udarbejdet.
