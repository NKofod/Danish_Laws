Bekendtgørelse om standardvedtægt  

 for arbejdsmarkedsuddannelsescentre I medfør af § 2, jf. § 5, i lov om  

 arbejdsmarkedsuddannelsescentre, jf. lovbekendtgørelse nr. 1005 af 20.  

 november 1996, som senest ændret ved lov nr. 401 af 31. maj 2000,  

 fastsættes:
 § 1. Arbejdsministeren godkender i forbindelse med  

 oprettelsen af et arbejdsmarkedsuddannelsescenter (AMU-center) centrets  

 vedtægt.
 Stk. 2. Arbejdsmarkedsstyrelsen godkender ændringer af  

 centrets vedtægt.
 § 2. Det enkelte AMU-centers vedtægt  

 udarbejdes på grundlag af standardvedtægten for et AMU-center.  

 (Standardvedtægten er bilag 1 til bekendtgørelsen).
 § 3. Bekendtgørelsen træder i kraft  

 den 24. juni 2000.
 § 4. Bekendtgørelse nr. 221 af 16. april  

 1998 om standardvedtægt for arbejdsmarkedsuddannelsescentre  

 ophæves.
Arbejdsmarkedsstyrelsen, den 7. juni  

 2000 Preben Buchholt /Kaj Ove Christiansen Bilag 1 STANDARDVEDTÆGT  

 FOR  

 ET AMU-CENTER Vedtægt for Navn, hjemsted og formål § 1 AMU-centrets navn er og centrets hjemsted er	kommune(r) § 2. Centret er en selvejende institution i henhold til lov om  

 arbejdsmarkedsuddannelsescentre.
 Stk. 2. Centrets formål er at iværksætte  

 uddannelser i henhold til lov om arbejdsmarkedsuddannelser eller anden  

 lovgivning, der supplerer denne lov.
 Stk. 3. Centret kan gennemføre uddannelse godkendt til  

 udbud på AMU-centre i henhold til anden lovgivning.
 Stk. 4. Centret kan udvikle og gennemføre andre  

 arbejdsmarkedspolitisk begrundede uddannelser.
 Stk. 5. Centret gennemfører aktiviteter med relation  

 til uddannelsesindsatsen, fx systemeksport og medvirken ved  

 uddannelsesplanlægning i virksomheder.
§ 3. Arbejdsmarkedsstyrelsen fører tilsyn med og  

 vejleder centret.
Arbejdsmarkedstyrelsen kan hos centret indhente  

 oplysninger, der belyser centrets virksomhed.
Centerbestyrelsen § 4. Centret ledes af en bestyrelse på 12-16  

 stemmeberettigede medlemmer.
 Til bestyrelsen er knyttet tilforordnede:
Medlemmer udpeget af Amtsråd:
1 Kommunalbestyrelse:
1 Lokale arbejdstagerorganisationer:
 Lokale arbejdsgiverorganisationer:
 Tilforordnede:
Lærere 1 Teknisk administrativt personale 1 Andre Arbejdstager- og arbejdsgiverorganisationerne skal  

 være ligeligt repræsenteret og have tilknytning til det  

 arbejdsmarked, som centret dækker, og så vidt muligt dække  

 centrets samlede virkefelt.
Amtsråd repræsenteres i  

 fællesskab ved 1 medlem.
Kommunalbestyrelserne i centrets geografiske  

 område repræsenteres i fællesskab ved 1 medlem.
 Bestyrelsen kan beslutte, at personer der  

 repræsenterer lokale institutioner, fx Arbejdsformidlingen, og  

 interesseorganisationer med tilknytning til centret, tilforordnes  

 bestyrelsen.
 De tilforordnede deltager i møderne uden  

 stemmeret.
 Kursister kan ikke være medlemmer af eller  

 tilforordnede centrets bestyrelse.
 Stk. 2. Bestyrelsens medlemmer udpeges for en periode af 4  

 år, løbende fra den førstkommende 1. april, efter at valg  

 til amtsråd og kommunalbestyrelser har været afholdt, idet  

 medlemmerne og de tilforordnede fortsætter efter valgperiodens  

 udløb indtil ny udpegning har fundet sted.
 Stk. 3. Genvalg kan finde sted.
Stk. 4. Ingen kan vælges eller udpeges til bestyrelsen  

 efter det fyldte 70. år.
Det er en forudsætning for valg eller  

 udpegning til bestyrelsen, at pågældende er erhvervsaktiv.
 Stk. 5. Hvis et medlem eller en tilforordnet i periodens  

 løb fratræder den stilling eller det hverv, der var en  

 forudsætning for dennes udpegning, herunder udtræder af et  

 kommunalt råd, udtræder den pågældende tillige af  

 bestyrelsen, og udpegning af nyt medlem finder sted for den resterende del af  

 perioden.
 Stk. 6. Bestyrelsen vælger blandt de stemmeberettigede  

 medlemmer en formand og en næstformand.
 Stk. 7. Bestyrelsens sammensætning og ændringer  

 heri skal meddeles Arbejdsmarkedsstyrelsen.
 Stk. 8. Centrets leder varetager bestyrelsens  

 sekretariatsfunktion og deltager i bestyrelsens møder uden  

 stemmeret.
Tegningsret § 5. Centret forpligtes ved underskrift af bestyrelsens  

 formand eller næstformand, i begge tilfælde i forening med et  

 andet medlem af bestyrelsen.
 Stk. 2. For så vidt angår køb, salg eller  

 pantsætning af fast ejendom og indgåelse af lejemål  

 forpligtes centret ved underskrift af bestyrelsens formand eller i dennes  

 forfald af næstformanden, i begge tilfælde sammen med to  

 medlemmer af bestyrelsen.
 Stk. 3. Bestyrelsen kan bemyndige centrets leder til at  

 forpligte centret indenfor en af bestyrelsen nærmere fastsat  

 beløbsgrænse.
 Stk. 4. Til væsentlig ombygning, køb af ejendom,  

 pantsætning og lignende eller afhændelse af centrets ejendom samt  

 indgåelse af lejemål, kræves Arbejdsmarkedsstyrelsens  

 godkendelse.
 Stk. 5. Afhændelse af udstyr, hvortil der er ydet  

 særligt statstilskud, kræver Arbejdsmarkedsstyrelsens  

 godkendelse.
Bestyrelsens opgaver § 6. Bestyrelsen har den overordnede ledelse af centrets  

 virksomhed.
 Stk. 2. Hvert år vedtager bestyrelsen efter indstilling  

 fra centrets leder budget for det følgende regnskabsår og  

 godkender regnskab for centrets samlede aktiviteter.
Stk. 3. Bestyrelsen træffer efter indstilling fra  

 centrets leder beslutning om, hvilke af de arbejdsmarkedsuddannelser centret  

 er godkendt til at gennemføre, som centret skal udbyde i henhold til  

 lov om arbejdsmarkedsuddannelser.
Bestyrelsen skal sikre det samlede  

 uddannelsesudbud i det geografiske område centret dækker.  

 Arbejdsministeren kan dog påbyde centret at udbyde nærmere  

 bestemte uddannelser, jf. lov om arbejdsmarkedsuddannelser.
 Stk. 4. Bestyrelsen træffer efter indstilling fra  

 centrets leder afgørelse om gennemførelse af uddannelser i  

 henhold til anden lovgivning samt om andre arbejdsmarkedspolitisk begrundede  

 uddannelser og aktiviteter med relation til uddannelsesindsatsen, jf.  

 § 2 i centrets vedtægt.
 Stk. 5. Bestyrelsen ansætter og afskediger centrets  

 leder.
 Stk. 6. Bestyrelsen godkender efter indstilling fra lederen  

 ansættelse og afskedigelse af centrets øvrige personale.
 Stk. 7. Bestyrelsen skal følge de bestemmelser om  

 løn- og ansættelsesvilkår, som er fastsat af  

 finansministeren, eller som er aftalt for det personale, som er ansat ved  

 centret.
 Stk. 8. Bestyrelsen ansætter og afskediger centrets  

 revisor.
Stk. 9. Bestyrelsen kan fastsætte nærmere  

 retningslinier for lederens virksomhed og kan bemyndige lederen til at  

 udøve beføjelser, der er tillagt bestyrelsen.
Bemyndigelsen kan  

 ikke udstrækkes til at gælde godkendelse af budget og regnskab,  

 jf. lov om arbejdsmarkedsuddannelsescentre.
 § 7. Bestyrelsen træffer beslutning om nedsættelse  

 af et eller flere lokale uddannelsesudvalg, jf. lov om  

 arbejdsmarkedsuddannelsescentre, som skal rådgive bestyrelsen om  

 uddannelsesmæssige spørgsmål.
 Stk. 2. De(t) lokale uddannelsesudvalg virker for samarbejdet  

 mellem centret og det lokale arbejdsmarked, og skal i samarbejde med centret  

 fastlægge retningslinierne for undervisningsplanlægningen.
 Stk. 3. Til medlemmer af udvalget udpeges arbejdsgiver- og  

 arbejdstagerrepræsentanter, som skal være ligeligt  

 repræsenteret og udgøre et flertal i udvalget.
 Stk. 4. Andre medlemmer (fx (amts)kommuner) skal have  

 tilknytning til det geografiske område uddannelserne dækker.
 Stk. 5. Repræsentanter for centrets administrative  

 ledelse, lærere og øvrige medarbejdere samt Arbejdsformidlingen  

 kan udpeges til udvalget og deltager i møder uden stemmeret.
 Stk. 6. Udvalget vælger selv sin formand og centret  

 stiller sekretær til rådighed for udvalget.
§ 8. Bestyrelsen virker for, at centret lokalt samarbejder med  

 erhvervsskoler og andre uddannelsesinstitutioner.
Det lokale skolesamarbejde  

 skal sikre, at centrets og de øvrige skolers ressourcer udnyttes bedst  

 muligt, og at der samordnet informeres og vejledes om  

 uddannelsestilbudene.
 Stk. 2. Bestyrelsen virker for, at centret sammen med de  

 øvrige skoler danner et lokalt fælles samarbejdsforum, som  

 mødes mindst en gang hvert kvartal, jf. lov om  

 arbejdsmarkedsuddannelsescentre.
 Regler for bestyrelsens arbejde m.v.
 § 9. Bestyrelsen fastsætter i en forretningsorden de  

 nærmere bestemmelser om udførelsen af sit hverv.
Stk. 2. Formanden sammenkalder og leder bestyrelsens  

 møder.
Der afholdes mindst 6 møder årligt.
Møde  

 skal holdes, når mindst 2 stemmeberettigede bestyrelsesmedlemmer  

 fremsætter krav herom.
Stk. 3. Bestyrelsen er beslutningsdygtig, når mindst  

 halvdelen af medlemmerne er tilstede.
Afgørelser træffes ved  

 simpel stemmeflerhed.
I tilfælde af stemmelighed er formandens - og i  

 dennes fravær næstformandens - stemme afgørende.
Stk. 4. Indkaldelse til bestyrelsesmøde skal normalt  

 ske med et varsel på mindst 6 søgnedage og med angivelse af  

 dagsorden.
Hvis bestyrelsen ikke er beslutningsdygtig, jfr. stk. 3, skal  

 der ske indkaldelse til et nyt bestyrelsesmøde med det ovenfor angivne  

 varsel.
En således indkaldt bestyrelse er beslutningsdygtig uanset  

 antallet af mødte medlemmer, såfremt formanden eller  

 næstformanden er tilstede.
 Stk. 5. Til beslutning om ændring af vedtægterne,  

 køb, salg, ombygning eller pantsætning af fast ejendom,  

 indgåelse af større lejemål, ansættelse og  

 afskedigelse af centrets leder samt om centrets nedlæggelse  

 kræves, at mindst 2/3 af bestyrelsesmedlemmerne stemmer herfor.
Stk. 6. Bestyrelsens beslutninger noteres i en protokol med  

 angivelse af det enkelte medlems stillingtagen ved stemmeafgivelse og  

 underskrives af de tilstedeværende medlemmer.
Referat af  

 bestyrelsesmøder sendes til de i § 4, stk. 1, nævnte  

 medlemmer og tilforordnede.
Medlemmer, der ikke har deltaget i mødet  

 underskriver en udskrift af protokollen senest på det følgende  

 bestyrelsesmøde som tilkendegivelse af, at de har gjort sig bekendt  

 med beslutningerne på bestyrelsesmødet.
Udskriften afleveres til  

 formanden for bestyrelsen.
Stk. 7. Bestyrelsen kan nedsætte arbejdsudvalg, fx  

 byggeudvalg, bestående af medlemmer af bestyrelsen.
Der kan tilknyttes  

 særligt sagkyndige uden stemmeret til udvalget.
Udvalgets ansvar og  

 kompetence fastlægges af bestyrelsen.
Udvalget orienterer bestyrelsen  

 om sit arbejde.
 § 10. Bestyrelsesmedlemmer og tilforordnede har tavshedspligt  

 i sager, hvor det efter sagens natur er påkrævet, fx i  

 forbindelse med køb og salg af ejendom, større  

 økonomiske dispositioner og personsager.
 § 11. Ved indgåelse af aftaler skal centret påse,  

 at dets interesser varetages behørigt, og centret kan ikke uden  

 samtykke fra Arbejdsmarkedsstyrelsen indgå aftale med et medlem af  

 bestyrelsen eller en ved centret ansat, hvorved den pågældende -  

 på egne vegne eller som befuldmægtiget for en anden -  

 optræder som sælger, køber, entreprenør, advokat,  

 arkitekt eller lignende.
§ 12. Bestyrelseshvervet er ulønnet, men medlemmerne  

 kan af centret få dækket indenlandske rejseudgifter og  

 øvrige udgifter i forbindelse med hvervet efter samme regler som for  

 statens tjenestemænd.
I særlige tilfælde kan udgifter til  

 udenlandske rejser godkendes efter forelæggelse for  

 Arbejdsmarkedsstyrelsen.
Stk. 2. Der kan efter bestyrelsens beslutning herom ydes  

 vederlag (honorar) til bestyrelsens formand og næstformand.  

 Bestyrelsens beslutning om vederlag træffes for et år ad gangen  

 og ydes i henhold til Finansministeriets cirkulære om særskilt  

 vederlag.
Arbejdsmarkedsstyrelsen fastsætter nærmere  

 retningslinier for udbetaling af vederlaget.
Bestyrelsens ansvar § 13. Bestyrelsen er over for arbejdsministeren ansvarlig for  

 centrets drift, herunder for forvaltning af de statslige tilskud og  

 forvaltning af centrets formue.
 Stk. 2. Arbejdsmarkedsstyrelsen er berettiget til hos centret  

 at kræve at få adgang til at se centrets  

 forhandlingsprotokol.
Stk. 3. Hvis bestyrelsen ikke efterkommer påbud eller  

 forbud fra Arbejdsmarkedsstyrelsen om berigtigelse af nærmere angivne  

 forhold, jf. lov om arbejdsmarkedsuddannelsescentre, kan  

 Arbejdsmarkedsstyrelsen beslutte, 1)	at bestyrelsens opgaver eller dele heraf i en periode varetages af  

 personer, der udpeges af Arbejdsmarkedsstyrelsen, eller 2)	at bestyrelsen træder tilbage, således at en ny  

 bestyrelse skal vælges efter reglerne i § 4 i denne  

 vedtægt.
 § 14. For bestyrelsens medlemmer gælder dansk rets  

 almindelige erstatsningsregler, men medlemmerne hæfter i øvrigt  

 ikke personligt for centrets økonomiske forpligtelser.
Den daglige ledelse § 15. Centrets daglige ledelse varetages af den af bestyrelsen  

 ansatte leder.
Stk. 2. Lederen skal påse, 1)	at uddannelserne gennemføres i overensstemmelse med  

 gældende regler, 2)	at de undervisningsmæssige forhold er forsvarlige, 3)	at det af bestyrelsen godkendte budget overholdes, og 4)	at centrets virksomhed i øvrigt er i overensstemmelse med  

 gældende regler og bestyrelsens beslutninger og  

 retningslinier.
 Stk. 3. Centrets leder udarbejder en forretningsorden, der  

 skal godkendes af bestyrelsen, med nærmere bestemmelser om  

 udførelsen af sit hverv.
Regnskab og revision § 16. Centrets regnskabsår er finansåret.
Stk. 2. Centrets leder forelægger bestyrelsen det  

 revisorpåtegnede årsregnskab.
Det vedtagne årsregnskab  

 underskrives af centrets leder og af de stemmeberettigede medlemmer af  

 bestyrelsen.
 Stk. 3. Genpart af revisionsprotokollatet indsendes af centret  

 til Arbejdsmarkedsstyrelsen sammen med det af bestyrelsen godkendte, og af  

 revisor reviderede regnskab, bilagt bestyrelsens bemærkninger til  

 årsregnskab og revisionsprotokollat.
 § 17. Centrets regnskab revideres af en statsautoriseret eller  

 en registreret revisor, Kommunernes Revisionsafdeling, Direktoratet for  

 Stadens Revision eller andre kommunale revisionsorganer.
 Stk. 2. Revisionen skal ske efter bekendtgørelse om  

 revision m.m. ved arbejdsmarkedsuddannelsescentre.
 Stk. 3. Det påhviler formanden for bestyrelsen at sikre,  

 at revisionsinstruksen og øvrigt materiale til sikring af revisionen  

 altid er ajourført.
 Stk. 4. Det påhviler bestyrelsen at drage omsorg for, at  

 de nødvendige skridt affødt af revisionens bemærkninger  

 bliver iværksat.
 Stk. 5. Rigsrevisor kan til brug for gennemgangen af centrets  

 regnskaber indhente oplysninger direkte fra bestyrelsen.
Formueopgørelse m.m § 18. Formuen i nye institutioner oprettet efter lov  

 nr. 431 af 30. juni 1993 om arbejdsmarkedsuddannelsescentre skal, bortset fra  

 gaver i form af løsøre, fast ejendom og anlægstilskud til  

 fast ejendom i tilfælde af centrets ophør, anvendes til  

 uddannelsesformål efter arbejdsministerens bestemmelse med tilslutning  

 fra Folketingets finansudvalg.
Formue stammende fra gaver skal dog  

 respekteres efter de til gaven knyttede formål.
Stk. 2. Centret foretager løbende en særskilt  

 registrering af gaver, der gives i form af løsøre, fast ejendom  

 og anlægstilskud til fast ejendom.
Ved løsøre  

 forstås inventar, udstyr, kunstgenstande og lignende.
 Stk. 3. Hvis den selvejende institution ophører,  

 opgøres nettoformuen på nedlæggelsestidspunktet.
 Stk. 4. Nettoformuen som opgjort pr. 31. december 1993  

 anvendes på den måde og til det formål, der fremgår  

 af den vedtægt, som var gældende til den 31. december 1993.
 Stk. 5. Den resterende del af formuen anvendes til  

 undervisnings- og uddannelsesformål efter arbejdsministerens  

 bestemmelse med tilslutning fra Folketingets Finansudvalg og opgøres  

 således:
 1)	Formuen opgjort på nedlæggelsestidspunktet  

 fratrækkes formuen opgjort pr. 31. december 1993.
 2)	Gaver i form af løsøre, fast ejendom og  

 anlægstilskud til fast ejendom givet efter den 31. december 1993  

 fratrækkes og anvendes på den måde og til det formål,  

 som fremgår af den til enhver tid gældende  

 vedtægt.
Stk. 6. Den del af formuen, der er skænket som gaver,  

 opgøres til den aktuelle handelsværdi med fradrag af  

 værditilvækst som følge af offentligt finansierede  

 forbedringer i form af ombygning, tilbygning og lignende.
Er der stillet  

 særlige vilkår af gavegiver vedrørende gaver i form af  

 løsøre og fast ejendom, skal disse vilkår  

 respekteres.
Nedlæggelse (likvidation) § 19. Ved nedlæggelse forstås likvidation af  

 centret af et likvidationsudvalg.
Stk. 2. Beslutning om centrets nedlæggelse træffes  

 af bestyrelsen på 2 på hinanden følgende  

 bestyrelsesmøder.
På første møde skal mindst 2/3  

 af samtlige medlemmer af bestyrelsen stemme for beslutningen om likvidation.  

 På andet møde, der tidligst må afholdes 10  

 søgnedage efter det første møde, skal mindst 3/4 af de  

 mødte medlemmer af bestyrelsen stemme for beslutningen.
 Stk. 3. Beslutningen kan dog ikke gennemføres,  

 før der fra arbejdsministeren er indhentet en erklæring om,  

 hvorvidt arbejdsministeren vil modsætte sig centrets nedlæggelse  

 efter lov om arbejdsmarkedsuddannelsescentre.
 Stk. 4. Hvis godkendelsen af centrets oprettelse  

 tilbagekaldes, betragtes centret samtidig som nedlagt.
 Stk. 5. Centrets bestyrelse fungerer, indtil  

 likvidationsudvalget er nedsat.
Stk. 6. Likvidationsudvalget består af 3 medlemmer,  

 udpeget af henholdsvis arbejdsministeren efter indstilling fra  

 Arbejdsmarkedsstyrelsen, den kommunalbestyrelse, der er repræsenteret i  

 centrets bestyrelse og bestyrelsen.
Et eventuelt vederlag til likvidatorerne  

 fastsættes af arbejdsministeren og betales af boet.
Sammenlægning(fusion) § 20. Ved sammenlægning forstås, at centret efter  

 godkendelse af arbejdsministeren sammenlægges (fusioneres) med et eller  

 flere AMU-centre til et nyt center, eller at centret sammenlægges  

 (fusioneres) med en erhvervsskole til en ny institution under hensyntagen til  

 en hensigtsmæssig institutionsstruktur.
 Stk. 2. Ved sammenlægning efter stk. 1  

 opløses centret uden likvidation ved overdragelse af hele formuen  

 (aktiver og gæld) til den nye institution uden kreditorernes samtykke.
 Stk. 3. Beslutning om indstilling til arbejdsministeren om  

 sammenlægning træffes på et møde i centrets  

 bestyrelse, hvor mindst 2/3 af samtlige medlemmer af bestyrelsen skal stemme  

 for beslutningen om sammenlægning.
Stk. 4. Bestyrelserne i de institutioner, der skal  

 sammenlægges, udarbejder og underskriver i forening en fusionsplan.  

 Planen skal indeholde begrundelsen for sammenlægningen med vurdering af  

 den nye institutions økonomiske og administrative  

 bæredygtigtighed, fælles regnskabsopstilling, den konkrete plan  

 for sammenlægningen, tidspunkt for fusionen og navn på den nye  

 institution.
Bestyrelserne udarbejder endvidere udkast til vedtægter  

 for den nye institution og forslag til bestyrelse for institutionen.
Stk. 5. Bestyrelserne skal pålægge  

 institutionernes revisorer at udtale sig om fusionsplanen.
Revisorerne skal  

 endvidere afgive en erklæring om, hvorvidt sammenlægningen kan  

 antages at medføre en forringelse af muligheden for  

 fyldestgørelse af kreditorerne i de ophørende  

 institutioner.
 Stk. 6. Bestyrelsens begrundede indstilling efter stk. 3,  

 ledsaget af fusionsplanen efter stk. 4, erklæringen fra  

 revisorerne efter stk. 5, udkast til vedtægter og forslag til ny  

 bestyrelse, samt påtegnede referater fra bestyrelsesmøde om  

 sammenlægningen, sendes til Arbejdsmarkedsstyrelsen, som med sine  

 bemærkninger sender indstillingen til arbejdsministeren.  

 Sammenlægningen kan først gennemføres når  

 arbejdsministerens godkendelse foreligger.
Stk. 7. Hvis revisorerne i erklæringen efter stk. 5  

 finder, at kreditorernes mulighed for fyldestgørelse forringes ved  

 fusionen, skal institutionerne, samtidig med afgivelsen af indstilling om  

 sammenlægning til Arbejdsmarkedsstyrelsen, give kreditorerne meddelelse  

 om den påtænkte fusion og om revisorernes erklæring.  

 Kreditorer, hvis fordringer er stiftet forud for denne meddelelse, kan senest  

 4 uger efter at have modtaget meddelelsen anmelde deres fordringer og  

 forlange forfaldne fordringer indfriet samt forlange betryggende sikkerhed  

 for uforfaldne fordringer.
Arbejdsministeren kan først tage stilling  

 til godkendelse af sammenlægning, når kreditorkravene er  

 afgjort.
Stk. 8. Centrets bestyrelse fungerer indtil hele formuen  

 (samtlige aktiver og passiver) er overdraget til den nye institution og  

 bestyrelsen for den nye institution er tiltrådt.
Valg af ny bestyrelse,  

 jf. § 4, og revisor, jf. § 6, stk. 8, skal finde sted senest 2  

 uger efter at arbejdsministeren har godkendt sammenlægningen.
Andre bestemmelser § 21. Centrets vedtægt kan ikke ændres uden  

 Arbejdsmarkedsstyrelsens godkendelse.
 § 22. Forvaltningsloven og lov om offentlighed i forvaltningen  

 gælder for centrets virksomhed.
Vedtaget på bestyrelsesmødet den Underskrifter:
