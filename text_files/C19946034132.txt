 Udarbejdelse af individuel handlingsplan i forbindelse med afståelse fra  

 tilbud.
 Der skal ikke udarbejdes en individuel handlingsplan i forbindelse med den  

 lediges fravalg i henhold til §§ 137 og 143 i bekendtgørelse om en aktiv  

 arbejdsmarkedsindsats.
 Arbejdsmarkedsstyrelsen er af en AF-region blev forespurgt, om der i  

 forbindelse med den lediges mulighed for fravalg i henhold til §§ 137 og 143  

 i bekendtgørelse om en aktiv arbejdsmarkedsindsats, skal udarbejdes en  

 handlingsplan.
 Arbejdsmarkedsstyrelsen har hertil bemærket følgende:
 »Ifølge § 12 i bekendtgørelse om en aktiv arbejdsmarkedsindsats  

 udarbejdes der en individuel handlingsplan forud for afgivelse af tilbud til  

 ledige medlemmer af en arbejdsløshedskasse.
I forbindelse med den lediges rettigheder er det i § 128 præciseret, at  

 den ledige forud for afgivelse af tilbud efter kapitel 15 og 16 skal  

 have udarbejdet en handlingsplan.
Kapitel 15 og 16 indeholder den lediges ret  

 til fravalg efter henholdvis § 137 og § 143.
 Imidlertid omhandler §§ 137 og 143 netop afståelse fra tilbud  

 hvorfor disse situationer ikke er omfattet af § 128.
 Det kan i øvrigt tilføjes, at formålet med en individuel handlingsplan er  

 at få et overblik over den lediges ønsker samt arbejds- og uddannelsesmæssige  

 kvalifikationer, og på grundlag heraf udarbejde en plan for, hvilke tilbud om  

 uddannelse eller beskæftigelse, der vil kunne forbedre den enkeltes  

 muligheder for at opnå varig beskæftigelse på det almindelige arbejdsmarked  

 (lovens bemærkninger).
 Afståelse fra tilbud kan næppe indfortolkes i dette formål.
