I medfør af § 7, nr. 2, og § 20, stk. 2, i lov nr. 370 af 7. juni 1989, konkurrencelov, fastsættes:
 § 1.  Bestemmelserne i denne bekendtgørelse omfatter  

 glarmesterarbejde inden for bygge- og anlægsområdet.
 § 2.  Ved fakturering af glarmesterarbejde gælder  

 bestemmelserne i §§ 2-10 i Konkurrencerådets bekendtgørelse nr. 780 af 21.  

 november 1990 om fakturering af vej-, jord-, kloak- og betonarbejde, murer-,  

 tømrer- og bygningssnedkerarbejde, elektrikerarbejde samt blikkenslager- og  

 VVS-arbejde m.v. med tilføjelse som angivet i § 3.
 § 3.  Bestemmelsen i § 7a i Konkurrencerådets  

 bekendtgørelse nr. 780 finder tilsvarende anvendelse på arbejdsydelsen for  

 glarmesterarbejde, der også kan faktureres efter en af Glarmesterlauget i  

 Danmark til Konkurrencerådet anmeldt prisliste.
 Stk. 2.  Tilskæringsarbejde faktureres under  

 materialeforbrug, jf. bekendtgørelse nr. 780, § 8.
 § 4.  Overtrædelse af foranstående bestemmelser  

 straffes med bøde.
 § 5.  Bekendtgørelsen træder i kraft den 1. januar  

 1991, og samtidig ophæves bekendtgørelse nr. 632 af 10. september 1990 om  

 fakturering af glarmesterarbejde, som ændret ved bekendtgørelse nr. 701 af  

 16. oktober 1990.
