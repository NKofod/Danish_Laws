 Afgørelse om, at danske lønmodtagere beskæftiget i danske  

 virksomheders filialer i udlandet er omfattet af ATP-loven.
 Danske lønmodtagere udsendt til udlandet er omfattet af ATP-loven.
I anken blev det gjort gældende, at selskabet, der har udsendt de  

 pågældende lønmodtagere alene formidler ansættelse af dansk personale til  

 kontorer i de pågældende lande.
Disse kontorer er selvstændige juridiske  

 enheder, som lønmodtagerne indgår kontrakt med på stedet, medens  

 lønadministrationen alene af praktiske grunde foregår i Danmark.
ATP oplyste, at danske lønmodtagere beskæftiget for danske virksomheders  

 filialer i udlandet er omfattet af ATP-ordningen, medens danske virksomheders  

 datterselskaber i udlandet betragtes som udenlandske virksomheder, der ikke  

 har pligt (eller ret) til at betale for deres danske lønmodtagere.
I den  

 konkrete sag blev det oplyst, at det danske selskab er registreret i  

 udlandet, idet dette krævedes efter landets lovgivning, at der nærmest var  

 tale om et repræsentationskontor, der ikke var i besiddelse af nogen  

 egenkapital, samt at de lokale kontrakter blot var afskrifter af den danske  

 kontrakt.
 ATP fandt, at kontoret i udlandet ikke efter dansk ret kunne anses for at  

 være et datterselskab, idet der nærmest var tale om et repræsentationskontor,  

 at det af ansættelseskontrakterne klart fremgik, at det var den danske  

 virksomhed, der stod som arbejdsgiver, og at de pågældende lønmodtagere er  

 udsendt til en stilling i et af de oversøiske lande.
 Ankenævnets afgørelse:
Ankenævnet tiltrådte ATP's afgørelse om pligt til at betale ATP-bidrag for  

 udsendte danske lønmodtagere.
Udsendt til filialer i udlandet.
