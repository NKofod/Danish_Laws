Skrivelse med orientering om  

 ret til dansk social pension (Anvendelse af bestemmelserne i EF - forordning nr.  

 1408/71  

1)  

  (koordinering  

 af de sociale sikringsordninger inden for Fællesskabet), samt samspillet  

 mellem  

 Fællesskabsretten og konventioner om social sikring.) Retten til dansk social pension hviler på 3 grundlæggende  

 betingelser, nemlig dansk indfødsret, bopæl her i riget og mindst 3 års fast  

 bopæl her i riget mellem det 15. og det 65.år.
Disse betingelser er dog  

 fraveget ved EF  forordning nr. 1408/71 samt ved overenskomster, som  

 Danmark  

 har indgået med andre stater om social sikring.
 EU - landene  

  

 omfatter  

 Belgien, Danmark, Luxembourg, Finland, Frankrig, Portugal, Grækenland,  

 Spanien,  

 Holland, Storbritannien, Irland, Sverige, Tyskland, Italien, Østrig, Estland,  

 Letland, Litauen, Polen, Tjekkiet, Slovakiet, Ungarn, Slovenien, Cypern og  

 Malta.
 EØS - landene  

 omfatter Norge, Island og Liechtenstein.
Endvidere har de 15 »gamle« EU  lande og Schweiz med virkning  

 fra 1. juni 2002 indgået en aftale om fri bevægelighed for personer, hvilket  

 betyder, at EF  forordning nr. 1408/71 også gælder i forholdet mellem  

 Schweiz  

 og disse EU  lande.
Med hensyn til de »nye« EU  lande (Estland,  

 Letland,  

 Litauen, Polen, Tjekkiet, Slovakiet, Ungarn, Slovenien, Cypern og Malta) er  

 der  

 endnu ikke indgået aftaler mellem Schweiz og disse EU- lande.
 For så vidt angår overenskomster om social sikring, som Danmark  

 har indgået med andre stater, henvises til Den Sociale Sikringsstyrelses  

 hjemmeside, www.dss.dk.
I.
Afklaring af den personkreds, der er omfattet af  

 forordning 1408/71 og ret til dansk social pension Med denne skrivelse uddyber og  

 præciserer Socialministeriet den danske administration af bestemmelserne i EF  

   

 forordning nr. 1408/71. Nærmere bestemt drejer det sig om, hvilken  

  

 personkreds  

  

 , der er omfattet af  

 forordningen og om bopælskravet for åbning af ret til dansk social pension  

 for  

  

 studerende  

  

 , samt om en præcisering af  

  

 familiemedlemmers ret  

  

 til dansk social  

 pension.
Personkreds Som det fremgår af artikel 2 i EF  forordning 1408/71, finder  

 forordningen anvendelse på arbejdstagere, selvstændige erhvervsdrivende og  

 studerende, som er eller har været omfattet af lovgivningen i en eller flere  

 medlemsstater, og som er statsborgere i en af disse stater eller er statsløse  

 eller flygtninge bosat på en medlemsstats område, samt på deres  

 familiemedlemmer og efterladte.
 Afgrænsning af denne personkreds har bl.a. betydning for  

 optjening af ret til dansk social pension, idet betingelserne om dansk  

 indfødsret, bopæl her i riget og mindst 3 års fast bopæl her i riget mellem  

 det  

 15. og 65. år fraviges for personer, der falder ind under denne personkreds.
 For personer, der ikke er omfattet af denne personkreds eller  

 som ikke er omfattet af en overenskomst om social sikring, som Danmark har  

 indgået med andre stater, gælder det, at disse skal have haft bopæl i Danmark  

 i  

 mindst 10 år mellem det 15. og det 65. år, heraf skal mindst 5 år af  

 bopælstiden ligge umiddelbart inden pensionen ydes, for at opnå ret til dansk  

 social pension, når de ikke er danske statsborgere.
 En person, der er eller har været erhvervsaktiv og socialt  

 sikret i ét eller flere EU/EØS  medlemslande eller i Schweiz, skal  

 betragtes  

 som erhvervsaktiv i forhold til samtlige medlemslande inden for Fællesskabet.  

 Det betyder, at der ikke kan stilles krav om, at en person også skal have  

 været  

 erhvervsaktiv i Danmark for at opnå ret til dansk social pension på grundlag  

 af  

 bestemmelserne i EF  forordning nr. 1408/71, jf. artikel 2. Dette vil  

 også  

 blive præciseret i en kommende revideret vejledning om social pension.
For disse personer, der har været erhvervsaktive i ét eller  

 flere EU/EØS  medlemslande eller i Schweiz, men som ikke har været  

 erhvervsaktive i Danmark, består der kun et krav om 3 års bopæl i Danmark for  

 åbning  

 af ret til dansk social pension med mulighed for sammenlægning af bopæls-  

 eller  

 forsikringsperioder fra andre EU/EØS  medlemslande eller Schweiz efter  

 forordningens artikel 45. Sammenlægning betyder, at en person har ret til  

 dansk  

 social pension, når personen samlet har haft bopæls  eller  

 forsikringsperioder  

 inden for EU/EØS eller Schweiz i mindst 3 år, hvoraf mindst 1 år skal være  

 tilbagelagt i Danmark.
Pensionen tillægges og udbetales under bopæl i et  

 andet  

 EU/ EØS  medlemsland eller i Schweiz, jf. forordningens artikel 10.
 Der kan således ikke stilles krav om 10 års bopæl i Danmark for  

 åbning af ret til dansk social pension for personer, der har været  

 erhvervsaktive i et andet EU/EØS  medlemsland eller i Schweiz, men som  

 ikke  

 har været erhvervsaktiv i Danmark.
 Eksempel:  

  

 En tysk  

 statsborger har boet og arbejdet i Tyskland i 35 år, og flytter derefter til  

 Danmark som 58årig, hvor han lever af sin tyske pension.
Da han fylder 62 år flytter han tilbage til Tyskland.
Når han  

 fylder 65 år vil han være berettiget til dansk social pension på grundlag af  

 en  

 bopælstid på 4år  dvs. 4/40 af en fuld dansk pension.
Han har været  

 erhvervsaktiv i Tyskland og har dermed været erhvervsaktiv inden for  

 Fællesskabet, jf. forordningens artikel 2. Det betyder, at han er omfattet af  

 personkredsen i EF  forordning 1408/71. Han optjener ret til dansk  

 social  

 pension på lige fod med danske statsborgere, hvilket betyder, at han åbner  

 ret  

 til dansk social pension efter 3 års bopæl i Danmark.
Den danske pension kan  

 tillægges under bopæl i Tyskland, jf. forordningens artikel 10.
 Hvis han var flyttet tilbage til Tyskland som 60årig, ville han  

 ved pensionsalderens indtræden være berettiget til 2/40 af en fuld dansk  

 pension, idet han til opfyldelse af bopælskravet på 3 år kunne sammenlægge  

 med  

 (medregne) forsikringsperioder fra Tyskland.
Eksempel:  

  

 En svensk  

 statsborger, der har været erhvervsaktiv i Sverige, flytter til Danmark som  

 60  

 årig og lever af sin optjente formue.
Når han bliver 65 år vil han være  

 berettiget til dansk pension på grundlag af en bopælstid på 5 år  dvs.  

 5/40 af  

 en fuld dansk pension.
Så længe han er bosat i Danmark udbetales den danske  

 pension af den danske bopælskommune.
Hvis han flytter til et andet EU/EØS  

   

 medlemsland eller til Schweiz vil Den Sociale Sikringsstyrelse overtage  

 udbetalingen af den danske brøkpension.
Familiemedlemmer Reglerne for familiemedlemmer anvendes kun, hvis personen ikke  

 selv har været erhvervsaktiv i ét eller flere EU/EØS  medlemslande  

 eller i  

 Schweiz, eller hvis personen af en anden årsag ikke kan betragtes som  

 arbejdstager eller selvstændig erhvervsdrivende i forordningens forstand.  

 Familiemedlemmer til en person, der er omfattet af forordning nr. 1408/71, er  

 uanset nationalitet også omfattet af forordningens personkreds og skal under  

 bopæl i et EU/ EØS  medlemsland eller i Schweiz ligebehandles med  

 bopælslandets egne statsborgere for så vidt angår optjening af bl.a. ret til  

 social pension, jf. forordningens artikel 3, stk.1. Det betyder, at et  

 familiemedlem, også vil være berettiget til dansk social pension på grundlag  

 af  

 3 års bopæl i Danmark dog uden mulighed for sammenlægning med bopælsperioder  

 fra andre EU/EØS  medlemslande eller Schweiz  

2) . Pensionen kan  

 tillægges og udbetales under bopæl i et andet EU/ EØS  medlemsland  

 eller i  

 Schweiz, jf. forordningens artikel 10.
 I forhold til dansk lovgivning om social sikring er det som  

 udgangspunkt en ægtefælle og børn under 18 år, der betragtes som  

 familiemedlemmer.
Eksempel:  

  

 En italiensk  

 statsborger har boet og arbejdet i Danmark i 8 år.
Han har boet i Danmark  

 sammen med sin hustru, der er russisk statsborger.
Hustruen har aldrig været  

 erhvervsaktiv.
Efter 8 års bopæl i Danmark flytter familien tilbage til  

 Italien.
Når manden fylder 65 år vil han være berettiget til 8/40 af en fuld  

 dansk social pension.
Hustruen vil også være berettiget til 8/40 af en fuld  

 dansk social pension, da hun som familiemedlem er omfattet af personkredsen i  

 forordning 1408/71, og skal ligebehandles med danske statsborgere med hensyn  

 til optjening af dansk social pension, uanset nationalitet, jf. artiklerne 2  

 og  

 3. Både manden og hustruen kan få tillagt den danske pension under bopæl i  

 Italien, jf. forordningens artikel 10.
Hvis manden kun havde boet og arbejdet i Danmark i 2 år, ville  

 han være berettiget til 2/40 af en fuld dansk social pension, når han fylder  

 65  

 år.
Hvis hustruen, som aldrig har været erhvervsaktiv, kun havde boet i  

 Danmark  

 i 2 år, ville hun dog ikke have ret til dansk social pension, da hun ikke  

 opfylder kravet om 3 års bopæl i Danmark, og hun har ikke mulighed for at  

 sammenlægge med perioder fra andre EU/EØS - medlemslande eller Schweiz.
Studerende Forordningens personkreds blev i 1999 udvidet til også at  

 omfatte studerende  

3) , men studerende kan ikke på  

 pensionsområdet sammenlægge med bopælsperioder fra andre EU/EØS   

 medlemslande  

 eller Schweiz.
De studerende er omfattet af forordningens generelle  

 bestemmelser, herunder ligebehandlingsprincippet, hvilket fører til, at  

 studerende,  

 der er statsborgere i et andet EU/EØS - medlemsland eller Schweiz skal  

 ligebehandles med danske studerende for så vidt angår optjening af ret til  

 dansk social pension.
Det betyder, at der kun består et krav om 3 års bopæl i  

 Danmark for en studerendes åbning af ret til dansk social pension uden  

 mulighed  

 for sammenlægning med bopælsperioder fra andre EU/EØS  medlemslande  

 eller  

 Schweiz.
Pensionen kan tillægges og udbetales under bopæl et andet EU/EØS  

   

 medlemsland eller i Schweiz, jf. forordningens artikel 10.
Eksempel:  

  

 En fransk  

 statsborger har studeret ved dansk universitet i 4 år, og har boet i Danmark  

 i  

 disse 4 år og flytter derefter tilbage til Frankrig, hvor han studerer i  

 yderligere 3 år.
Han får derefter en alvorlig sygdom og indgiver ansøgning om  

 førtidspension.
Han har aldrig haft erhvervsmæssig beskæftigelse.
Da han som  

 studerende er omfattet af personkredsen i forordning 1408/71 og da han  

 opfylder  

 betingelserne for at få førtidspension vil han være berettiget til dansk  

 førtidspension på grundlag af bopælstiden i Danmark, da han ligebehandles med  

 en dansk studerende, jf. forordningen artiklerne 2 og 3. Pensionen kan  

 tillægges og udbetales under bopæl i Frankrig, jf. forordningens artikel 10.
II.
De bilaterale konventioner om social sikring, som  

 Danmark har indgået med lande uden for EU(tredjelande) giver også i et vist  

 omfang andre EU  statsborgere ret til at medtage dansk social pension.
 Det følger af EF  Domstolens afgørelse af 15. januar 2002 i  

 sagen C- 55/00, Gottardo  

4) , at EF  Traktatens  

 artikel 39 skal fortolkes således, at de rettigheder vedrørende social  

 pension,  

 der gælder for statsborgere i det EU - medlemsland  

5) , der er part i  

 bilaterale konventioner om social sikring, der er indgået mellem et EU   

 medlemsland og et tredjeland, i princippet også gælder for enhver  

 EU-statsborger.
EF  Domstolens afgørelse har den konsekvens, at en EU   

 statsborger, der ikke er dansk statsborger, og som på grundlag af bopæl eller  

 beskæftigelse i Danmark har optjent ret til dansk social pension, skal  

 ligebehandles med en dansk statsborger.
Personen har de samme rettigheder som  

 en dansk statsborger på området for social pension i de bilaterale  

 konventioner  

 om social sikring, som Danmark har indgået med tredjelande.
Det betyder, at  

 en  

 ret til at få udbetalt dansk social pension under bopæl/ophold i et  

 tredjeland,  

 som gælder for en dansk statsborger i henhold til en bilateral konvention om  

 social sikring, også gælder for en EU  statsborger, som efter EF  

 forordning  

 1408/71 har optjent ret til dansk social pension.
Eksempel:  

  

 En græsk  

 statsborger har boet og arbejdet i Danmark i sammenlagt 5 år og får ved det  

 65.  

 år tillagt dansk social pension under bopæl i Grækenland med 5/40 af fuld  

 dansk  

 pension, jf. forordningen, artikel 10. Han flytter derefter til Australien.  

 Da  

 Danmark har indgået en bilateral konvention med Australien om social sikring,  

 hvorefter dansk social pension kan udbetales under bopæl i Australien jf.  

 konventionen mellem Danmark og Australien af 1. juli 1999, kan han få  

 udbetalt  

 den danske pension under bopæl i Australien, da han skal ligebehandles med en  

 dansk statsborger for så vidt angår udbetaling af social pension i forhold  

 til  

 de bilaterale konventioner om social sikring, som Danmark har indgået med  

 lande  

 uden for EU.
I den forbindelse henledes opmærksomheden på, at det ikke er  

 alle  

 tillæg til pensionen, der kan udbetales efter bilaterale konventioner.
 EF  Domstolens afgørelse indeholder også andre elementer, der  

 dog ikke har betydning for Danmark.
Socialministeriet, den 23. november  

 2004 Eva Pedersen /Karin Møhl Larsen 1)  

 Rådets forordning (EØF) nr. 1408/71 af 14. juni 1971 om anvendelse af de  

 sociale sikringsordninger på arbejdstagere, selvstændige erhvervsdrivende og  

 deres familiemedlemmer, der flytter inden for Fællesskabet.
2)  

 Dette støttes på EF  Domstolens afgørelse i sagen C  308/93,  

 Cabanis   

 Issarte.
Da der er tale om en ændring af hidtidig praksis kan denne praksis  

 først anvendes fra den 30. april 1996, der er datoen for dommens afsigelse.
 3)  

 Definition af studerende, se artikel 1, litra ca) i EF  forordning nr.  

 1408/71.
 4)  

 Denne afgørelse er fulgt op ved Den Administrative Kommissions henstilling  

 nr.  

 22 af 18. juni 2003.
 5)  

 Dette gælder kun EU-medlemslande og EU-statsborgere og  

  

 ikke  

 EØS  

 -medlemslande eller Schweiz. eller statsborgere fra EØS -medlemslande eller  

 Schweiz.
