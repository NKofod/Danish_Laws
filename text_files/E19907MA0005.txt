 Der har været rejst spørgsmål om, hvorvidt elektronisk nyhedsformidling  

 kan afsættes momsfrit efter momslovens § 12, stk 1, punkt h.
Nyhedsformidlingen sker via et online elektronisk informationssystem om  

 fonds og valuta.
Systemet giver direkte informationer om den politiske og  

 samfundsøkonomiske udvikling i Danmark.
 Informationerne henvender sig fortrinsvis til banker,  

 forsikringsselskaber, vekselerere og medier.
 Nævnet traf afgørelse om, at den elektroniske nyhedsformidling (dataavis)  

 ikke kan anses som en avis i momslovens forstand, jf § 12, stk 1, punkt h.
 Fritagelsesbestemmelsen i loven er først og fremmest indsat af hensyn til  

 dagspressen (senere månedsaviser).
 Samtlige edbydelser/dataydelser er omfattet af momspligten, således at en  

 undtagelse for dataaviser efter nævnets opfattelse må kræve en ændring af  

 momsloven.
 Bestemmelsen findes nu i § 12, stk. 1, nr. 11.
