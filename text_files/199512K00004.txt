Nr LSF 4 Forslag til Lov om ændring af retsafgiftsloven (Forhøjelse af  

 tinglysningsafgiften) Fremsat af justitsministeren (Bjørn Westh) den 4. oktober 1995 § 1 I lov om retsafgifter, jf. lovbekendtgørelse nr. 460 af 27. juni 1989 som  

 ændret senest ved § 3 i lov nr. 389 af 14. juni 1995 og § 3 i lov nr. 427 af  

 14. juni 1995, foretages følgende ændring:
 1. § 41 a affattes således:
»§ 41 a.
For tinglysning svares en afgift på 900 kr.« § 2 Loven træder i kraft den 1. januar 1996.
Bemærkninger til lovforslaget Lovforslaget har til formål at forhøje tinglysningsafgiften fra 700 kr.  

 til 900 kr. med virkning fra den 1. januar 1996 og vil på baggrund af et skøn  

 over antallet af tinglysningsdokumenter medføre en generel budgetforbedring  

 på finansloven for 1996 på 280 mio. kr.
Der henvises herom til det fremsatte  

 forslag til finanslov.
 Tinglysningsafgiften er senest forhøjet i 1991 fra 500 kr. til 700 kr.,  

 jf. lov nr. 943 af 27. december 1991.
 Lovforslaget skønnes ikke at indebære administrative konsekvenser af  

 betydning for det offentlige.
 Lovforslaget har ingen væsentlige erhvervsøkonomiske konsekvenser og  

 indeholder ikke miljømæssige eller EU-retlige aspekter.
 Det foreslås, at loven træder i kraft den 1.januar 1996.
