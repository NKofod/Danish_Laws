Nr BTB 57 Betænkning over Forslag til folketingsbeslutning om afbødning af  

 prisstigningerne på olie, benzin, el m.v.   

 Nr B 57 1986-87, 1. samling Afgivet af skatte- og afgiftsudvalget Afgivet: 19870320 Udvalget har behandlet forslaget til folketingsbeslutning i en række møder og har herunder stillet et spørgsmål til ministeren for skatter og afgifter, som denne har besvaret skriftligt.
Ministerens besvarelse heraf samt ministerens besvarelse af spørgsmål nr.
S 788 er optrykt som bilag til denne betænkning.
Herefter indstiller et »flertal§ (udvalget med undtagelse af Socialistisk Folkepartis og Fremskridtspartiets medlemmer) beslutningsforslaget til »forkastelse§ ved 2. (sidste) behandling.
Et »mindretal inden for flertallet§ (Socialdemokratiets medlemmer af udvalget) er tilhænger af, at der i en situation med faldende energipriser målt i danske kroner sker en forhøjelse af energiafgifterne, således at tilskyndelsen til at foretage energibesparende investeringer fastholdes.
Imidlertid har de forhøjelser af afgifterne, som regeringen har gennemført, betydet, at forbrugerpriserne det sidste års tid har ligget over niveauet fra marts 1985, den hidtidige Danmarksrekord.
Afgiftsforhøjelsen i oktober 1986 har medført, at de sammenvejede priser på energi ifølge de nyeste oplysninger, udvalget har kunnet få, ligger 10,7 pct. over marts 1985-niveauet.
Regeringen har aftalt en reguleringsmekanisme med Det Radikale Venstre, således at der sker en regulering pr. 15. maj, hvis energipriserne beregnet som et gennemsnit af de offentliggjorte energipriser i februar og marts måned afviger 10 pct. fra en notering, der er beregnet på grundlag af en råoliepris på 17,5 dollars pr. tønde og en dollars-kurs på 8,50 kr.
Socialdemokratiet finder, at denne reguleringsmekanisme er utilstrækkelig, og at det ville være mere rimeligt at sammenligne med forbrugerpriserne i marts 1985.
Ikke desto mindre har regeringen ikke villet yde sociale kompensationer til de svagest stillede grupper og har gang på gang afvist de forslag, Socialdemokratiet har fremsat om at forhøje de sociale pensioner, dagpenge, efterløn og Statens Uddannelsesstøtte.
Et »mindretal§ (Socialistisk Folkepartis medlemmer af udvalget) vil redegøre for sin stilling til beslutningsforslaget ved dettes 2.
 (sidste) behandling.
Et »andet mindretal§ (Fremskridtspartiets medlem af udvalget) instiller beslutningsforslaget til »vedtagelse uændret.§ »Hagen Hagensen (KF) Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KRF)§ nfmd. »Jytte Hilden (S) Hans Hækkerup (S) Camre (S) Lohmann (S) Stavad (S) »fmd.§ Tastesen (S) Ruth Olsen (SF) Thoft (SF) Bernhard Baunsgaard (RV) Partiet VS havde ikke medlemmer i udvalget.
ÝBilag Skatte- og afgiftsministerens besvarelse af udvalgets spørgsmål 1 samt besvarelsen af spørgsmål nr.
S 788¨ »Spørgsmål 1:§ Der ønskes en ajourført oversigt over forbrugerpriserne på energiprodukter inkl. moms, jf. betænkningen over lovforslag nr.
L 18, s. 12, samt en ajourføring af Bilag B til alm. del, bilag 109.
»Svar:§ I følgende oversigt er angivet forbrugerpriserne på en række energiprodukter inklusive moms pr. 16. marts 1987.
De ønskede oplysninger om udvikling i forbrugerprisindekset er givet i bilag B.
Det bemærkes vedrørende benzin, at prisen på blyfri benzin og blandinger af blyfri og blyholdig benzin fra november 1986 indgår i beregning af forbrugerprisindekset.
Den blyfri benzin betragtes imidlertid som en ny vare, og det fald, bilisten oplever i prisen for blyfri benzin og blylet benzin i forhold til prisen på de oprindelige 92 oktan og 95-96 oktan blyholdig benzin, giver sig ikke udslag i lavere indeks.
Ligeledes er den anførte udvikling i elektricitetsprisen baseret på oplysninger om prisen ved et forbrug på 3.000 kWh.
Den lavere sats for forbrug af elektricitet ud over 4.000 kWh i elopvarmede boliger indgår således ikke i forbrugerprisindekset.
For så vidt angår prisudviklingen for elektricitet og fjernvarme bemærkes, at prisen uden afgift fastsættes for en længere periode på baggrund af budgetter over omkostninger.
I budgetterne kan indgå reguleringer for tidligere perioders over- eller underdækning.
Variationerne i de bagved liggende energipriser kommer således ikke til udtryk samtidigt i forbrugerpriserne på fjernvarme og elektricitet, men først med nogen forsinkelse.
Derimod vil afgiftsforhøjelser slå igennem i forbrugerpriserne med det samme.
Det skal bemærkes, at der siden januar 1987 er sket væsentlige prisfald på olieprodukter.
»Isi Foighel§ /Hans Larsen Ý(Bilag B) Oversigt over udviklingen i forbrugerpriserne (forbrugerprisindeks for visse energiprodukter¨ 1980 = 100 A = Benzin(* 5) B = Flydende brændsel til opvarmning C = Fjernvarme(* 6) D = El E = Gas(* 7) F = Forbrugerpriser i alt G = Energipriser i alt(* 8) ÝSkriftlig besvarelse af spørgsmål nr.
S 788¨ Til »ministeren for skatter og afgifter§ 6/3 87) af:
 Stavad (S):
Kan ministeren bekræfte, at energiafgifterne sættes ned til april 1987 som lovet af Det Konserative Folkepartis folketingsmedlem, Niels Ahlmann-Ohlsen, på et møde i Fjerritslev den 24. februar 1987? Besvarelse Regeringspartierne og de Radikale har indgået aftale om at tage spørgsmålet om eventuel regulering af energiafgifter op hver 6.
måned, næste gang i april 1987, under forudsætning af, at råolieprisen i danske kr. for februar og marts 1987 afviger mere end 10 pct. fra grundlaget bag seneste regulering (kartoffelkuren).
Da der endnu ikke foreligger oplysninger om udviklingen i priserne for hele perioden februar-marts 1987, er det for tidligt at afgøre, om betingelserne for at indlede drøftelse med de Radikale om eventuel regulering vil være opfyldt.
Jeg kan dog oplyse, at gennemsnittet for februar 1987 med en snæver margen ikke oversteg grundlaget for kartoffelkuren med 10 pct.
»Isi Foighel§ /Hans Larsen (* 1) forbrugerpriser januar 1987 (* 2) forbrugerpriser fra 1. januar 1987 (* 3) gennemsnitlig kWh-pris for forbruger-elmarme ved 20.000 kWh, anden el ved 3.000 kWh.
Fast abonnemenstbetaling er indregnet i gennemsnitsprisen.
For elvarme lav afgift af første 4.000 kWh - høj afgift af resten.
(* 4) hos BP. Øvrige olieselskaber typisk ca. 180 kr. højere pr. t, men ved rabatter reelt samme pris som for BP.
 (* 5) Benzin og olietransport.
(* 6) Kul m.v., fuel og fyringstjære afsættes ikke direkte til forbrugerne.
Afgifterne belaster fjernvarme- og kraftværkers varmeleverancer efter brændselsforbrug.
 (* 7) Naturgas, bygas og LPG.
 (* 8) Udregnet med vægtfordeling april 1984.
