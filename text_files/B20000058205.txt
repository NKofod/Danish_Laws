Bekendtgørelse om  

 varmeplanlægning og godkendelse af anlægsprojekter for kollektive  

 varmeforsyningsanlæg I medfør af § 4, stk. 2, § 5, § 13, stk. 2, § 26 a, nr. 2, § 27,  

 stk. 3, og § 34, stk. 2, i lov nr. 382 af 13. juni 1990 om varmeforsyning,  

 som senest ændret ved lov nr. 451 af 31. maj 2000 samt efter  

 forhandling med de kommunale organisationer, fastsættes:
Kapitel 1 Bekendtgørelsens område § 1. Bekendtgørelsen omfatter  

 kommunalbestyrelsens planlægning for varmeforsyningen og behandling af  

 sager efter varmeforsyningslovens § 3, stk. 1, og § 4.
 § 2. Kommunalbestyrelsen skal i samarbejde med  

 forsyningsselskaber og andre berørte parter udføre en  

 planlægning for varmeforsyningen i kommunen, blandt andet til brug for  

 kommunalbestyrelsens behandling og godkendelse af projekter for kollektive  

 varmeforsyningsanlæg.
 Stk. 2. De af miljø- og energiministeren i  

 medfør af varmeforsyningslovens § 3 fastsatte forudsætninger  

 skal lægges til grund for den kommunale  

 varmeforsyningsplanlægning og projektbehandling.
§ 3. Projekter for kollektive  

 varmeforsyningsanlæg, der er omfattet af bilaget til  

 bekendtgørelsen, skal forelægges kommunalbestyrelsen til  

 godkendelse.
Tilsvarende gælder vedligeholdelses- og  

 reparationsarbejder på et kollektivt varmeforsyningsanlæg, der  

 tillige i væsentlig grad indebærer en forbedring af  

 anlæggets drifts- og energiøkonomi samt levetid.
 Stk. 2. Retlige og faktiske dispositioner til  

 gennemførelse af et projekt må først foretages, efter  

 projektet er godkendt.
Kapitel 2 Planlægning § 4. Det påhviler kommunalbestyrelsen  

 på baggrund af de af miljø- og energiministeren meddelte  

 forudsætninger:
1)	at planlægge varmeforsyningen og den i varmeforsyningslovens §  

 9 angivne omlægning af eksisterende produktionsanlæg, 2)	at drage omsorg for, at der udarbejdes projekter herfor, jf.  

 varmeforsyningslovens § 8, jf. §§ 6 og 7, 3)	at behandle og godkende projekter, der opfylder gældende  

 betingelser mv., og 4)	at påse, at projekter gennemføres inden for de  

 gældende frister, eventuelt i form af påbud.
 Stk. 2. Det påhviler kommunalbestyrelsen at  

 udføre planlægningen i samarbejde med forsyningsselskaber og  

 andre berørte parter, f.eks. virksomheder med særlige energi- og  

 varmebehov eller med særlige muligheder for at foretage el- og  

 varmeproduktion.
 § 5. Kommunalbestyrelsen drager omsorg for, at  

 planlægningen efter § 4 inddrages i forbindelse med den fysiske  

 planlægning, region-, kommune- og lokalplanlægningen, bl.a. i  

 forbindelse med revisioner eller ændringer af kommuneplaner eller  

 vedtagelse af lokalplaner, og at varmeplanlægningen i øvrigt er  

 koordineret med denne lovgivning herunder reglerne om vurdering af  

 større anlægs virkning på miljøet (VVM) og anden  

 lovgivning, især byggelovgivningen og  

 miljøbeskyttelsesloven.
Kapitel 3 Godkendelse af anlægsprojekter § 6. Ansøgning om godkendelse af et  

 anlægsprojekt (projektforslag) skal være skriftlig og ledsaget af  

 følgende oplysninger i det omfang, som er nødvendigt for den  

 godkendende myndigheds bedømmelse af projektet:
1)	den eller de ansvarlige for projektet, 2)	forholdet til varmeplanlægningen, herunder forsyningsforhold  

 og varmekilder, jf. § 4, samt til kommune- og lokalplaner, 3)	forholdet til anden lovgivning, herunder til lov om elforsyning og  

 lov om naturgasforsyning, 4)	fastlæggelse af forsyningsområder samt  

 fastlæggelse af hvilke tekniske anlæg, herunder ledningsnet, der  

 påtænkes etableret samt anlæggets kapacitet,  

 forsyningssikkerhed og andre driftsforhold, 5)	tidsplan for etableringen, 6)	arealafståelser, servitutpålæg og eventuelle  

 aftaler med grundejere mv., der er nødvendige for anlæggets  

 gennemførelse, 7)	redegørelse for projektansøgers forhandlinger med,  

 herunder evt. udtalelser fra berørte forsyningsselskaber, virksomheder  

 m.fl., 8)	økonomiske konsekvenser for brugerne og 9)	energi-, miljø-, samfunds- og selskabsøkonomiske  

 vurderinger.
 Stk. 2. Den projektgodkendende myndighed kan på  

 grundlag af projektforslagenes forskellige karakter og baggrund bestemme, at  

 oplysninger om et eller flere af de i stk. 1 nævnte forhold ikke skal  

 foreligge, ligesom den projektgodkendende myndighed kan kræve  

 yderligere oplysninger.
Stk. 3. Den projektgodkendende myndighed kan træffe  

 bestemmelse om en faseopdeling af projektbehandlingen, således at der  

 kan foretages en mere overordnet behandling før den tekniske  

 behandling.
En sådan fremgangsmåde kan f.eks. anvendes i  

 forbindelse med projekter, der berører flere kommuner.
 § 7. Kommunalbestyrelsen drager omsorg for, at  

 projektbehandlingen koordineres med den fysiske planlægning, region-,  

 kommune- og lokalplanlægningen, og at godkendte projekter indgår  

 ved revision af kommuneplaner og udarbejdelse af lokalplaner i det omfang,  

 dette er påkrævet.
§ 8. Kommunalbestyrelsen skal skriftligt  

 underrette berørte forsyningsselskaber, kommuner og  

 regionplanmyndigheder samt grundejere, der skal afgive areal eller  

 pålægges servitut, om projektforslaget med henblik på, at  

 eventuelle bemærkninger til projektforslaget kan fremsendes til  

 kommunalbestyrelsen inden for 4 uger.
Ved ændringer i  

 områdeafgrænsningen i forhold til det hidtidige plangrundlag,  

 skal de berørte forsyningsselskaber mv. inddrages.
Kommunalbestyrelsen  

 kan tilsvarende underrette andre, f.eks. virksomheder, de statslige told- og  

 skattemyndigheder.
§ 9. For anlægsprojekter, der  

 vedrører affaldsforbrændingsanlæg gælder, at  

 kommunalbestyrelsen skal sende projektforslag, modtagne bemærkninger  

 efter § 8, og kommunalbestyrelsens udtalelse om projektet til  

 Energistyrelsen.
Dette gælder dog ikke for projektforslag for  

 affaldsforbrændingsanlæg med en varmekapacitet på 1 MW  

 eller derunder.
 Stk. 2. Energistyrelsen kan bestemme, at den i stk. 1  

 nævnte forelæggelse for styrelsen helt eller delvis kan  

 undlades.
 Stk. 3. Energistyrelsen kan inden 4 uger efter  

 modtagelsen af det i stk. 1 nævnte materiale meddele  

 kommunalbestyrelsen, at godkendelse forudsætter styrelsens  

 forudgående samtykke, herunder at nærmere af styrelsen fastsatte  

 vilkår skal lægges til grund for eller indgå i  

 kommunalbestyrelsens projektgodkendelse.
 § 10. For anlægsprojekter, der ikke  

 vedrører affaldsforbrændingsanlæg, gælder, at  

 kommunalbestyrelsen forud for godkendelse af et projekt for et anlæg  

 med en varmekapacitet på 1 MW eller derover skal sende kommunens  

 indstilling og begrundelse af projektforslaget til Energistyrelsen til  

 orientering.
 Stk. 2. Kommunalbestyrelsen skal uanset anlæggets  

 varmekapacitet indsende de i stk. 1 nævnte oplysninger til  

 Energistyrelsen, når anlægsprojektet vedrører en samtidig  

 etablering af et anlæg til fremføring af varmt vand og  

 produktionsanlæg (barmarksværk).
 Stk. 3. Energistyrelsen kan indenfor 14 dage fra  

 modtagelsen af en orienteringsskrivelse meddele kommunalbestyrelsen, at  

 godkendelse af projektforslaget forudsætter Energistyrelsens  

 forudgående samtykke, og at projektforslaget og modtagne  

 bemærkninger efter § 8 skal forelægges for Energistyrelsen.
 § 11. Forinden kommunalbestyrelsen kan meddele  

 godkendelse, skal kommunalbestyrelsen foretage en energimæssig,  

 samfundsøkonomisk og miljømæssig vurdering af projektet.  

 Vurderingen skal ske på baggrund af planlægningen, fastsatte  

 forudsætninger og de af Energistyrelsen evt. fastlagte vilkår for  

 samtykke og de efter § 8 modtagne bemærkninger.
 Stk. 2. Forudsætter projektet anvendelse af de i  

 lovens § 6, stk. 3, og § 7 nævnte regler, skal kommunalbestyrelsen  

 vurdere reglernes anvendelse i forhold til projektets økonomi og  

 opfyldelsen af energipolitiske målsætninger mv.
 § 12. En godkendelse omfatter:
1)	anlægget, herunder dets kapacitet og placering, 2)	forsyningsform, 3)	forsyningsområder, 4)	tidsfølge for anlæggets etablering og 5)	grundlag for beslutning om anvendelse af de i lovens § 6, stk. 3, §  

 7 og §§ 11-13 nævnte regler.
 Stk. 2. Til en godkendelse kan der knyttes vilkår  

 vedrørende anlæggets etablering og drift herunder  

 lavtemperaturdrift, f.eks. om:
1)	tidsfrist for påbegyndelse af anlægsarbejder og  

 tidsbegrænsning af godkendelsen, 2)	forelæggelse inden for fastsatte frister af aftaler med  

 anlægget om energileverancer og om salg af de i anlægget  

 producerede ydelser (varme, el) og 3)	opnåelse af et nærmere afgrænset  

 varmegrundlag § 13. Der skal gives underretning om godkendelsen  

 til projektansøger og til de berørte forsyningsvirksomheder og  

 kommuner samt grundejere, der skal afgive areal eller pålægges  

 servitut, med oplysning om klageadgang og klagefrist.
 Stk. 2. Energistyrelsen skal underrettes om  

 godkendelsen.
Kapitel 4 Klage mv.
 § 14. Kommunalbestyrelsens afgørelse om  

 godkendelse af et projekt for et kollektivt varmeforsyningsanlæg kan  

 påklages til Energiklagenævnet.
Stk. 2. Klagefristen er 4 uger fra den dag,  

 afgørelsen er meddelt den klageberettigede.
Klage indgives til  

 kommunalbestyrelsen, der snarest sender klagen til Energiklagenævnet,  

 ledsaget af en udtalelse og det materiale, som har ligget til grund for  

 kommunalbestyrelsens afgørelse.
Kommunalbestyrelsen skal straks give  

 projektansøger underretning, såfremt godkendelsen er  

 påklaget.
 § 15. Afgørelse truffet af  

 Energiklagenævnet i henhold til § 14 kan ikke indbringes for anden  

 administrativ myndighed.
 § 16. Energistyrelsen kan i særlige  

 tilfælde bestemme, at afgørelse om projektgodkendelse  

 træffes af styrelsen i stedet for af kommunalbestyrelsen.
 Stk. 2. Energistyrelsens afgørelse i henhold til  

 stk. 1 kan inden for 4 uger påklages til Energiklagenævnet.
 § 17. Kommunalbestyrelsen er forpligtet til efter  

 Energiklagenævnets anmodning at meddele Energiklagenævnet alle  

 oplysninger om den virksomhed, der udøves i medfør af denne  

 bekendtgørelse.
Kapitel 5 Sanktions-, ikrafttrædelses-, ophævelses- og  

 overgangsbestemmelser § 18. Med bøde straffes den, der 1)	undlader at indhente godkendelse efter § 3, 2)	overtræder § 3 eller 3)	tilsidesætter en godkendelse, herunder vilkår, fastsat i  

 en godkendelse.
 Stk. 2. Der kan pålægges selskaber m.v.  

 (juridiske personer) straffeansvar efter reglerne i straffelovens 5.  

 kapitel.
 § 19. Bekendtgørelsens §§ 1-8 og §§ 11-19  

 træder i kraft den 1. juli 2000.
 Stk. 2. Bekendtgørelsens § 9 og § 10 i kraft 1.  

 januar 2001.
 Stk. 3. Samtidig bortfalder bekendtgørelse nr. 139  

 af 5. marts 1991 om godkendelse mv. af projekter for kollektive  

 varmeforsyningsanlæg bortset fra bekendtgørelsens § 9, der  

 forbliver i kraft frem til 1. januar 2001.
 Stk. 4. Projektforslag, der ved ikrafttrædelsen af  

 § 9 og § 10 i nærværende bekendtgørelse ikke er endeligt  

 godkendt efter den i stk. 2 nævnte bekendtgørelse,  

 færdigbehandles efter reglerne i § 9 og § 10 i nærværende  

 bekendtgørelse.
Miljø- og Energiministeriet, den 22. juni  

 2000 Svend Auken /Ib Larsen Bilag 1 Godkendelsespligtige projekter for kollektive  

 varmeforsyningsanlæg efter varmeforsyningslovens kapitel 2 1)	Produktions- og behandlingsanlæg 1.1)	Opførelse, udvidelse og nedlæggelse af produktions-  

 og behandlingsanlæg for bygas, LPG (flaskegas), biogas, skraldegas,  

 geotermisk energi m.v.
 1.2)	Opførelse, udvidelse og nedlæggelse af  

 fjernvarmeværker, herunder forbrændningsanlæg for affald,  

 træ, halm m.v.
 1.3)	Opførelse, udvidelse og nedlæggelse af  

 blokvarmecentraler med en varmekapacitet på mere end 0,25 MW.
 1.4)	Opførelse, udvidelse og nedlæggelse af  

 kraftvarmeanlæg/centraler med en eleffekt op til 25 MW.
 1.5)	Ændring af energiform på godkendelsespligtige  

 kollektive varmeforsyningsanlæg, jf. 1.1, 1.2, 1.3 og 1.4.
2)	Transmissions- og fordelingsledninger 2.1)	Etablering eller bortfald af anvendelsen af transmissions- og  

 fordelingsledninger med tilhørende tekniske anlæg ( pumper,  

 stationer, varmeveksler m.v.) for fjernvarme, naturgas eller andre  

 brændbare gasarter (bygas, biogas, skraldegas m.v. ) og det hermed  

 forbundne brændselsvalg.
 2.2)	Forstærkning af transmissionsledninger/fordelingsledninger  

 for fjernvarme, naturgas m.v., som øger kapaciteten.
3)	Distributionsnet og forsyningsområder 3.1)	Etablering, udvidelse, indskrænkning eller bortfald af  

 distributionsnet eller forsyningsområder.
