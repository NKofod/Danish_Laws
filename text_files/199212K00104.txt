Nr LSF 104 Forslag til Lov om Arbejdsgivernes Elevrefusion Fremsat af undervisnings- og forskningsministeren (Bertel Haarder) den 25. november 1992 Vedtaget ved tredjebehandling den 18. december 1992 Lov nr. 1090 af 23/12/1992 Kapitel 1 Almindelige bestemmelser § 1. Arbejdsgivernes Elevrefusion er en selvejende institution,  

 der har til formål at administrere refusions- og tilskudsordninger, der skal  

 medvirke til at skaffe det fornødne antal praktikpladser for  

 uddannelsessøgende.
 § 2. Loven omfatter alle arbejdsgivere, der er omfattet af lov om  

 Arbejdsmarkedets Tillægspension.
Stk. 2. Undtaget fra loven er religiøse samfund, der er fritaget  

 for afgiftspligt i medfør af § 2 a, stk. 1, nr. 1, i lov om afgift af lønsum  

 m.v. samt Julemærkefonden.
Undervisnings- og forskningsministeren kan efter  

 indstilling fra bestyrelsen for Arbejdsgivernes Elevrefusion fastsætte regler  

 om fremgangsmåden ved ansøgning om at blive undtaget fra loven.
§ 3. Arbejdsgivernes Elevrefusion ledes af en bestyrelse, der  

 består af en formand og 14 andre medlemmer.
Heraf udpeger Dansk  

 Arbejdsgiverforening 4, Sammenslutningen af Landbrugets  

 Arbejdsgiverforeninger 1, Landsorganisationen i Danmark 5, staten 1,  

 kommunerne og amtskommunerne tilsammen 1, Kommunale Tjenestemænd og  

 Overenskomstansatte 1 og Centralorganisationernes Fællesudvalg 1. Bestyrelsen  

 udpeger formanden, som ikke må have tilknytning til en arbejdsgiver- eller  

 arbejdstagerorganisation.
Formandens stemme er udslaggivende i tilfælde af  

 stemmelighed.
Stk. 2. Bestyrelsens formand og øvrige medlemmer udpeges for tre  

 år ad gangen.
Genvalg kan finde sted.
 Stk. 3. Bestyrelsen er ansvarlig for institutionens  

 administration.
 Stk. 4. Bestyrelsen kan overlade administrationen til  

 Arbejdsmarkedets Tillægspension.
Kapitel 2 Lønrefusion § 4. Arbejdsgivernes Elevrefusion yder refusion til de i § 2, stk.  

 1, nævnte arbejdsgivere, der i henhold til uddannelsesaftale, der omfatter  

 såvel skoleophold som praktikophold, har udbetalt løn under skoleophold til  

 elever under erhvervsuddannelse og til elever under uddannelser, der efter  

 undervisnings- og forskningsministerens bestemmelse kan sidestilles hermed.  

 Bestyrelsen for Arbejdsgivernes Elevrefusion afgiver indstilling om de  

 uddannelser, der bør sidestilles med erhvervsuddannelser.
 Stk. 2. Refusion ydes ikke, såfremt der for arbejdsgiveren udføres  

 produktivt arbejde som led i skoleopholdene af et omfang svarende til den  

 udbetalte løn.
 Stk. 3. Bestyrelsen for Arbejdsgivernes Elevrefusion fastsætter  

 betingelserne for udbetaling af refusionsbeløb, herunder nærmere betingelser  

 for anvendelse af en særlig sats for voksne elever, jf. § 5, stk. 1.
§ 5. Taksterne for lønrefusion fastsættes i de årlige finanslove  

 efter indstilling fra bestyrelsen for Arbejdsgivernes Elevrefusion.
I årene  

 1993-95 er taksterne dog følgende:
1. års elever: 1.100 kr. pr. uge 2. års elever: 1.270 kr. pr. uge 3. års elever: 1.370 kr. pr. uge 4. års elever: 1.590 kr. pr. uge Voksne elever: 2.550 kr. pr. uge.
 Stk. 2. Til delvis dækning af udgifterne til lønrefusion efter  

 stk. 1 overfører staten til Arbejdsgivernes Elevrefusion en takst pr.  

 elev-uge på halvdelen af lønrefusionstaksten efter stk. 1. Statens tilskud  

 udbetales kvartalsvis til Arbejdsgivernes Elevrefusion.
Kapitel 3 Tilskud til befordringsudgifter § 6. Arbejdsgivernes Elevrefusion yder tilskud til  

 befordringsudgifter, som arbejdsgiveren har afholdt i forbindelse med elevens  

 skoleophold.
Beløbene ydes for elever i erhvervsuddannelser og i uddannelser,  

 der efter § 4, stk. 1, er sidestillet med erhvervsuddannelser.
 Stk. 2. Tilskuddet til befordringsudgifter, herunder  

 befordringsudgifter, der afholdes for andre elever i medfør af § 12, kan  

 højst udgøre 80 pct. af de af arbejdsgiveren afholdte udgifter.
§ 7. I uddannelsesområder eller dele af et uddannelsesområde vil  

 der kunne indgås kollektive overenskomster mellem uddannelsesområdets  

 arbejdsgiver- og arbejdstagerorganisationer vedrørende befordringsgodtgørelse  

 til elever under erhvervsuddannelse, som arbejdsgiveren har afholdt i  

 forbindelse med uddannelse af disse elever.
Hvis sådanne overenskomster  

 findes inden for uddannelsesområdet eller dele af uddannelsesområdet, skal de  

 heri fastsatte ydelser udredes af alle arbejdsgivere inden for området.
Kapitel 4 Mobilitetsfremmende ydelser § 8. Med henblik på indgåelse af uddannelsesaftaler vedrørende  

 erhvervsuddannelser og landbrugets grunduddannelse yder Arbejdsgivernes  

 Elevrefusion økonomisk støtte til elever i form af:
 1) Rejsehjælp til søgning eller overtagelse af en praktikplads.
 2) Flyttehjælp ved overtagelse af en praktikplads.
 3) Tilskud til forsørgere til merudgifter til dobbelt husførelse.
 4) Tilskud i særlige tilfælde til andre boligudgifter.
 Stk. 2. Bestemmelsen i stk. 1 finder tilsvarende anvendelse  

 vedrørende lov om skolepraktik i erhvervsuddannelserne.
 § 9. Arbejdsgivernes Elevrefusion yder økonomisk støtte til elever  

 under erhvervsuddannelse, jf. § 5, stk. 4, i lov om erhvervsuddannelser og i  

 modul 2 i landbrugets grunduddannelse med henblik på praktikuddannelse i  

 virksomheder i et andet land inden for De Europæiske Fællesskaber eller inden  

 for Den Europæiske Frihandelsorganisation (EFTA).
 Stk. 2. Støtten ydes i form af:
 1) Tilskud m.v. nævnt i § 8, stk. 1, nr. 1-3.
 2) Rejsehjælp til rejsen til Danmark ved praktikperiodens afslutning.
 3) Tilskud til boligudgifter.
 4) Tilskud til andre særlige udgifter, der er begrundet i udlandsopholdet.
 Stk. 3. Bestyrelsen for Arbejdsgivernes Elevrefusion kan beslutte  

 at yde tilskud til rejseudgifter til elever, der ønsker at indgå en aftale  

 med en arbejdsgiver om gennemførelse af en faglig grunduddannelse i et af de  

 i stk. 1 nævnte lande.
 Stk. 4. Reglerne i § 8, stk. 2, finder tilsvarende anvendelse for  

 støtte efter denne bestemmelse.
 § 10. Arbejdsgivernes Elevrefusion yder hel eller delvis refusion  

 af udgifter, som en arbejdsgiver har afholdt i forbindelse med udstationering  

 af elever med en erhvervsuddannelsesaftale og elever i modul 2 i landbrugets  

 grunduddannelse i et andet land inden for De Europæiske Fællesskaber eller  

 inden for Den Europæiske Frihandelsorganisation (EFTA) eller andre særlige  

 udgifter i forbindelse med tilvejebringelse af praktikpladser i udlandet.
 Stk. 2. Bestyrelsen for Arbejdsgivernes Elevrefusion kan stille  

 som vilkår for ydelse af refusion, at arbejdsgiveren i  

 udstationeringsperioden ansætter en elev under uddannelse efter lov om  

 skolepraktik i erhvervsuddannelserne.
§ 11. Arbejdsgivernes Elevrefusion yder godtgørelse til elever  

 under 3. og følgende skoleperioder, jf. § 5, stk. 4, i lov om  

 erhvervsuddannelser, og til elever på skole i modul 2 i landbrugets  

 grunduddannelse, når eleverne er optaget på grundlag af praktik i et af de i  

 § 9, stk. 1, nævnte lande.
Godtgørelsen udgør samme beløb, som en  

 arbejdsgiver efter § 5, stk. 1, er berettiget til at modtage som lønrefusion  

 for den pågældende elev.
 Stk. 2. Bestyrelsen for Arbejdsgivernes Elevrefusion kan beslutte  

 at give tillæg til godtgørelsen efter stk. 1. Den samlede godtgørelse må dog  

 højst udgøre et beløb, der svarer til fuld elevløn.
 Stk. 3. Bestyrelsen for Arbejdsgivernes Elevrefusion fastsætter  

 retningslinier for udbetaling af godtgørelsen.
 § 12. Bestyrelsen for Arbejdsgivernes Elevrefusion kan beslutte,  

 at bestemmelserne i §§ 6-10 finder tilsvarende anvendelse for andre elever  

 end elever i erhvervsuddannelser og landbrugets grunduddannelse.
Kapitel 5 Skolepraktik m.v.
§ 13 . Arbejdsgivernes Elevrefusion dækker udgifterne til  

 skolepraktik og godtgørelse til skolepraktikelever, jf. §§ 11-14 i lov om  

 skolepraktik i erhvervsuddannelserne.
Endvidere dækker Arbejdsgivernes  

 Elevrefusion udgifterne til godtgørelse til elever under skoleundervisning i  

 henhold til § 5 i lov om skolepraktik i erhvervsuddannelserne.
For  

 godtgørelsen finder reglerne i § 11 i lov om skolepraktik i  

 erhvervsuddannelserne tilsvarende anvendelse.
§ 14 . Arbejdsgivernes Elevrefusion yder befordringstilskud til  

 elever under skolepraktik i erhvervsuddannelserne, herunder til elever under  

 skoleundervisning i henhold til § 5 og § 14, stk. 1, 2. pkt., i lov om  

 skolepraktik i erhvervsuddannelserne, og økonomisk støtte til elever til  

 værktøj, værnemidler og lignende, hvis disse elever med uddannelsesaftale i  

 den pågældende uddannelse er berettiget til at modtage sådanne ydelser fra  

 arbejdsgiveren.
Endvidere ydes tilskud til skolehjemsudgifter for elever  

 under skoleundervisning efter § 5 og § 14, stk. 1, 2. pkt., i lov om  

 skolepraktik i erhvervsuddannelserne.
 § 15 . Bestyrelsen for Arbejdsgivernes Elevrefusion fastsætter  

 størrelsen af den økonomiske støtte efter §§ 6-10 og 14, 1. pkt., samt  

 betingelserne for ydelse af og udbetaling af støtten.
Kapitel 6 Tilskud til praktikpladser § 16. Arbejdsgivernes Elevrefusion yder tilskud til de i § 2, stk.  

 1, nævnte arbejdsgivere for ansættelse af elever, der i perioden fra den 1.  

 juli 1992 til den 31. december 1995 er begyndt praktikuddannelse hos  

 arbejdsgiveren på grundlag af en skriftlig aftale om at gennemføre en  

 uddannelse.
Det er en betingelse, at eleven modtager løn fra arbejdsgiveren i  

 praktiktiden.
Stk. 2. For 1993 er tilskuddet 20.000 kr. pr. elev.
For 1994 og  

 følgende år er tilskuddet 16.000 kr. årligt pr. elev.
 Stk. 3. Der ydes tilskud efter ansøgning for følgende  

 uddannelsessøgende, der har en skriftlig aftale med arbejdsgiveren om  

 gennemførelse af et uddannelsesforhold:
 1) Elever i erhvervsuddannelser, landbrugets grunduddannelse og  

 erhvervsgrunduddannelser.
 2) Uddannelsessøgende i uddannelser, hvor både skoleophold og  

 praktikophold er reguleret ved eller i henhold til lov.
3) Uddannelsessøgende i indtil 3 år i praktikuddannelse, der a) er aftalt eller godkendt af vedkommende overenskomstparter eller  

 anerkendt af vedkommende brancheorganisation eller b) er fastsat af en offentlig myndighed som betingelse for at opnå en  

 autorisation eller lignende eller som betingelse for at deltage i eller  

 afslutte en videregående uddannelse.
 Stk. 4. Det er en betingelse, at den i stk. 3 nævnte lønnede  

 uddannelsestid er led i en samlet uddannelse.
 Stk. 5. For andre uddannelser end de i stk. 3, nr. 1, nævnte  

 uddannelser kan undervisnings- og forskningsministeren efter indstilling fra  

 bestyrelsen for Arbejdsgivernes Elevrefusion bestemme, at tilskuddet alene  

 beregnes på grundlag af den lønnede praktikperiodes længde.
 Stk. 6. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om,  

 hvilke uddannelser der berettiger til tilskud, samt regler for registrering  

 af aftaler efter stk. 3.
 § 17. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om  

 betingelserne for tilskuddet, om dets beregning, om dets udbetaling og  

 eventuelle tilbagebetaling ved uddannelsesforholdets ophør og om  

 administrationen af ordningen.
Stk. 2. Det er en betingelse for tilskud, at uddannelsesaftalen  

 ikke er ophævet inden prøvetidens udløb, dog skal uddannelsesforholdet have  

 varet mindst tre måneder.
Ansættes eleven eller ophører uddannelsesforholdet  

 i løbet af kalenderåret, ydes tilskuddet forholdsmæssigt.
 Stk. 3. Har den, der oppebærer tilskud, givet urigtige oplysninger  

 eller undladt at meddele oplysninger af betydning for tilskudsudbetalingen,  

 kan Arbejdsgivernes Elevrefusion bestemme, at tilskud bortfalder helt eller  

 delvis, og at udbetalte tilskud skal tilbagebetales.
Kapitel 7 Arbejdsgiverbidrag § 18 . Alle arbejdsgivere, jf. § 2, stk. 1, betaler et bidrag til  

 Arbejdsgivernes Elevrefusion til dækning af udgifterne efter denne lov,  

 herunder de med ordningen forbundne administrationsudgifter.
Staten dækker  

 dog halvdelen af udgifterne til lønrefusion, jf. § 5, stk. 2.
Stk. 2. Bidragets størrelse efter stk. 1 fastsættes i de årlige  

 finanslove.
Bidraget for 1993 udgør 1.500 kr. pr. fuldtidsansat lønmodtager.
 Stk. 3. Til brug for den årlige fastlæggelse af bidragene modtager  

 undervisnings- og forskningsministeren fra bestyrelsen for Arbejdsgivernes  

 Elevrefusion et budget for udgifterne efter loven.
§ 19. Overskydende midler overføres til efterfølgende år.
Den del  

 af bidragene, der ikke omgående viderebetales til ordningerne efter loven,  

 skal anbringes som indestående i danske banker eller sparekasser eller  

 eventuelt i obligationer udstedt eller garanteret af den danske stat eller af  

 danske kommuner, i obligationer udstedt af danske realkreditinstitutioner,  

 der er godkendt af staten, eller i værdipapirer, som i øvrigt efter deres art  

 og sikkerhed kan stilles i klasse hermed.
 Stk. 2. Kan bidrag efter § 18 ikke fuldt ud dække udgifterne i det  

 pågældende år, dækkes underskuddet midlertidigt af Undervisnings- og  

 Forskningsministeriet og indregnes med tillæg af renter, jf. stk. 3, i  

 bidraget for det følgende år.
 Stk. 3. Statens udlæg efter stk. 2 forrentes årligt med 1 pct.  

 over den til enhver tid fastsatte officielle diskonto.
§ 20. Bidrag beregnes kvartalsvis i forhold til antallet af  

 fuldtidsbeskæftigede i det foregående kvartal.
Antallet af  

 fuldtidsbeskæftigede opgøres svarende til det fra arbejdsgiverne modtagne  

 ATP-bidrag i en forudgående 3-måneders-periode.
Stk. 2. Der betales ikke bidrag for een lønmodtager.
I det  

 kvartalsvis beregnede arbejdsgiverbidrag fratrækkes for hver arbejdsgiver et  

 beløb, der svarer til 1/4 af det årlige bidrag for een lønmodtager.
Dette  

 gælder, uanset hvor mange kvartaler det ATP-bidrag, der danner grundlag for  

 beregningen, vedrører.
Ved beregningen af bidraget medtages kun ATP-bidrag,  

 der vedrører beskæftigelse efter den 1. april 1991, jf. dog § 36, stk. 2.
 Stk. 3. Der betales ikke bidrag for elever, der er omfattet af §  

 16. Dette gælder også for elever, der har indgået uddannelsesaftale før den  

 1. juli 1992.
§ 21. Bidrag efter § 18 indbetales til Arbejdsgivernes  

 Elevrefusion fire gange årligt.
Indbetaling af bidrag for mindre end 4  

 ansatte kan dog ske een gang årligt.
 Stk. 2. Sker indbetaling ikke rettidigt, kan Arbejdsgivernes  

 Elevrefusion pålægge arbejdsgiveren at betale renter af bidragene med l1/2  

 pct. for hver påbegyndt måned fra forfaldsdagen.
 Stk. 3. Arbejdsgivernes Elevrefusion har udpantningsret for  

 tilbagesøgning af tilskud, jf. § 17, stk. 1, samt for bidrag og renter.
 Stk. 4. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om  

 betaling af bidrag, herunder frist for indbetalingen.
 § 22. Beløb til dækning af udgifter til skolepraktik efter lov om  

 skolepraktik i erhvervsuddannelserne og skolehjemsudgifter indbetales af  

 Arbejdsgivernes Elevrefusion til Undervisnings- og Forskningsministeriet.  

 Beløb til dækning af de ordninger, der administreres af erhvervsskolerne,  

 udbetales månedsvis af Arbejdsgivernes Elevrefusion til disse skoler.
 Stk. 2. Undervisnings- og forskningsministeren kan fastsætte  

 regler om udbetalingen fra Arbejdsgivernes Elevrefusion og om revision og  

 afgivelse af regnskab for erhvervsskoler vedrørende de i stk. 1, 2. pkt.,  

 nævnte udgifter.
 § 23. Uanset bestemmelserne i § 20, § 21, stk. 1, og § 36, stk. 2,  

 kan undervisnings- og forskningsministeren efter indstilling fra bestyrelsen  

 for Arbejdsgivernes Elevrefusion fastsætte særlige regler om beregning og  

 indbetaling af bidrag for enkelte arbejdsgivere eller grupper af  

 arbejdsgivere.
Kapitel 8 Forskellige bestemmelser § 24. For hvert regnskabsår udarbejder bestyrelsen for  

 Arbejdsgivernes Elevrefusion et årsregnskab bestående af balance,  

 resultatopgørelse og noter.
Der udarbejdes endvidere årsberetning.
Disse dele  

 udgør en helhed.
Regnskabet følger kalenderåret.
 Stk. 2. Det reviderede og godkendte årsregnskab sendes senest 6  

 måneder efter regnskabsårets udløb til Undervisnings- og  

 Forskningsministeriet.
 Stk. 3. Årsregnskabet opstilles på en overskuelig måde i  

 overensstemmelse med denne lov og forskrifter i henhold til loven.
§ 25. Årsregnskabet for Arbejdsgivernes Elevrefusion skal  

 revideres af mindst to revisorer, hvoraf mindst en skal være statsautoriseret  

 revisor.
Bestyrelsen for Arbejdsgivernes Elevrefusion udnævner revisorerne  

 for 3 år ad gangen, men kan til enhver tid trække udnævnelsen tilbage.
 Stk. 2. Ved revisorskift skal bestyrelsen for Arbejdsgivernes  

 Elevrefusion og revisor give undervisnings- og forskningsministeren en  

 redegørelse, hvis skiftet skyldes særlige forhold.
 Stk. 3. Efter at revisionen af årsregnskabet er afsluttet, skal  

 revisorerne ved påtegning på regnskabet bekræfte, at de har revideret dette.
 Stk. 4. Revisorerne har altid ret til at deltage i  

 bestyrelsesmøder under behandling af sager, der har betydning for revision  

 eller aflæggelse af regnskabet.
 Stk. 5. Revisorerne har pligt til at deltage i bestyrelsens  

 behandling af de pågældende sager, hvis det ønskes af blot et  

 bestyrelsesmedlem.
 § 26. Offentlige myndigheder, skoler, arbejdsgivere, elever og  

 arbejdsmarkedets organisationer skal i ansøgningen samt efter anmodning give  

 Arbejdsgivernes Elevrefusion og skolerne oplysninger, der har betydning for  

 afgørelser om udbetaling af ydelser og opkrævning af bidrag efter loven.  

 Oplysningerne kan indhentes i elektronisk form.
§ 27. Klager over afgørelser truffet af Arbejdsgivernes  

 Elevrefusion efter denne lov kan inden fire uger efter meddelelsen af  

 afgørelsen indbringes for et ankenævn.
Ankenævnet består af en formand, der  

 skal opfylde de almindelige betingelser for at kunne blive dommer, og fire  

 andre medlemmer, hvoraf et medlem udpeges af Dansk Arbejdsgiverforening, et  

 medlem af Landsorganisationen i Danmark, et medlem af offentlige  

 arbejdsgivere og et medlem af organisationer, der repræsenterer offentligt  

 ansatte arbejdstagere, jf. dog § 41. Undervisnings- og forskningsministeren  

 beskikker formanden.
Medlemmerne beskikkes og udpeges for 3 år.
 Stk. 2. Ankenævnet fastsætter selv sin forretningsorden.
Stk. 3. Der betales et gebyr på 300 kr. for ankenævnets behandling  

 af klager.
Undervisnings- og forskningsministeren kan fastsætte regler om  

 gebyret.
 § 28. Medmindre højere straf er forskyldt efter den øvrige  

 lovgivning, straffes med bøde den, der undlader at efterkomme en anmodning  

 fra Arbejdsgivernes Elevrefusion eller skolerne om oplysninger eller afgiver  

 urigtige eller vildledende oplysninger, jf. § 26.
Stk. 2. Er overtrædelsen begået af et aktieselskab, andelsselskab  

 eller lignende, kan der pålægges selskabet som sådant bødeansvar.
Er  

 overtrædelsen begået af staten, en kommune eller et kommunalt fællesskab, jf.  

 § 60 i lov om kommunernes styrelse, kan der pålægges staten, kommunen eller  

 det kommunale fællesskab som sådant bødeansvar.
 § 29. Ubetalte arbejdsgiverbidrag efter de indtil 1. januar 1988  

 gældende regler kan med tillæg af omkostninger inddrives af Kongeriget  

 Danmarks Hypotekbank og Finansforvaltning (Hypotekbanken). Hypotekbanken kan  

 inddrive skyldige beløb ved udpantning og ved indeholdelse i løn m.v. hos den  

 pågældende efter reglerne om inddrivelse af personlige skatter i  

 kildeskatteloven.
 Stk. 2. Undervisnings- og forskningsministeren kan fastsætte  

 nærmere regler om fremgangsmåden i forbindelse med lønindeholdelsen, herunder  

 om straf af bøde for overtrædelse af reglerne.
 Stk. 3. Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af de i stk. 1 nævnte beløb, herunder  

 oplysninger om indkomst- og formueforhold.
 Stk. 4. Hypotekbankens afgørelser kan indbringes for  

 finansministeren.
 § 30. Krav på arbejdsgiverbidrag, tilskud og andre ydelser efter  

 denne lov forældes efter reglerne i lov nr. 274 af 22. december 1908 om  

 forældelse af visse fordringer.
§ 31. Arbejdsgivernes Elevrefusion giver efter anmodning  

 undervisnings- og forskningsministeren vederlagsfrit alle oplysninger af  

 betydning for ordningerne efter denne lov, herunder oplysninger med henblik  

 på en vurdering af de økonomiske forhold.
Oplysningerne kan overføres i  

 elektronisk form.
 § 32. I lov om Arbejdsmarkedets Tillægspension, jf.  

 lovbekendtgørelse nr. 693 af 6. august 1992, foretages følgende ændringer:
 1. § 17 a, stk. 1, affattes således:
»Som kompensation for arbejdsgivernes bidrag til Arbejdsmarkedets  

 Tillægspension ydes et beløb til arbejdsgivere, der er registreret efter  

 merværdiafgiftsloven (momsloven) eller lov om afgift af lønsum m.v.
Der ydes  

 ikke kompensation til offentlige arbejdsgivere.« 2. I § 17 a, stk. 2, indsættes efter 2. pkt. som nyt  

 punktum:
»Beløb under 25 kr. udbetales ikke.« 3. I § 28, stk. 1, litra d, indsættes efter  

 »beregning«: »og udbetaling«.
Kapitel 9 Ikrafttrædelses- og overgangsregler § 33. Loven træder i kraft den 1. januar 1993.
 Stk. 2. Lov om Arbejdsgivernes Elevrefusion, jf. lovbekendtgørelse  

 nr. 169 af 12. marts 1992, ophæves, jf. dog § 34 og § 41.
 § 34. I bidrag efter § 18, stk. 2, ydes til private arbejdsgivere  

 et fradrag for elever, der har påbegyndt praktikuddannelse inden den 1. juli  

 1992 efter reglerne i § 12, stk. 3-5, jf. § 2, i lov om Arbejdsgivernes  

 Elevrefusion, jf. lovbekendtgørelse nr. 169 af 12. marts 1992. Fradrag ydes  

 ikke, hvis arbejdsgiveren er berettiget til et tilskud for eleven efter  

 lovens § 16.
 § 35. Bidrag efter § 9 a og § 12 i lov om Arbejdsgivernes  

 Elevrefusion, jf. lovbekendtgørelse nr. 169 af 12. marts 1992, opkræves  

 sidste gang for oktober kvartal 1992 til indbetaling pr. den 1. december  

 1992.
Stk. 2. Eventuelle overskud og restancer efter stk. 1 overføres  

 til lovens andre ordninger.
Eventuelt underskud afholdes af bidraget efter  

 denne lovs § 18.
 § 36 . Arbejdsgiverbidrag efter § 18 opkræves første gang for  

 januar kvartal 1993 til indbetaling pr. den 1. marts 1993.
 Stk. 2. Bidrag som nævnt i stk. 1 for arbejdsgivere, der hidtil  

 ikke har været omfattet af Arbejdsgivernes Elevrefusion, jf. § 2 i lov om  

 Arbejdsgivernes Elevrefusion, jf. lovbekendtgørelse nr. 169 af 12. marts  

 1992, opkræves første gang for januar kvartal 1993 og indbetales pr. den 1.  

 marts 1993. Ved beregning af bidraget medtages kun ATP-bidrag, der vedrører  

 beskæftigelse efter den 1. oktober 1992.
 § 37. I statens tilskud til lønrefusion efter § 5, stk. 2, fragår  

 restbeløb, der hidrører fra tidligere indbetalinger til Arbejdsgivernes  

 Elevrefusion fra staten m.v.
 § 38. Tilskud efter kapitel 6 ydes for uddannelsesaftaler i den  

 normale uddannelsestid, jf. dog § 16, stk. 3, nr. 3, der indgås og påbegyndes  

 inden den 1. januar 1996. Tilskudsrater udbetales første gang i løbet af  

 april kvartal 1993.
 Stk. 2. Ansøgning om tilskud efter kapitel 6 skal være modtaget af  

 Arbejdsgivernes Elevrefusion senest den 1. april 1996.
 § 39. Reglerne i denne lov finder tilsvarende anvendelse for  

 lærlinge og efg-elever.
 § 40. Nyvalg til den i § 3 nævnte bestyrelse finder sted pr. den  

 1. januar 1993.
 § 41. Det i § 18 i lov om Arbejdsgivernes Elevrefusion, jf.  

 lovbekendtgørelse nr. 169 af 12. marts 1992, nævnte ankenævn behandler  

 klager, der er indgivet inden den 1. januar 1993.
 § 42. Loven gælder ikke for Færøerne og Grønland.
Oprindeligt fremsat forslag Kapitel 1 Almindelige bestemmelser § 1. Arbejdsgivernes Elevrefusion er en selvejende institution,  

 der har til formål at administrere refusions- og tilskudsordninger, der skal  

 medvirke til at skaffe det fornødne antal praktikpladser for  

 uddannelsessøgende.
 § 2. Loven omfatter alle arbejdsgivere, der er omfattet af lov om  

 Arbejdsmarkedets Tillægspension.
Stk. 2. Undtaget fra loven er religiøse samfund, der er fritaget  

 for afgiftspligt i medfør af § 2 a, stk. 1, nr. 1, i lov om afgift af lønsum  

 m.v. samt Julemærkefonden.
Undervisnings- og forskningsministeren kan efter  

 indstilling fra bestyrelsen for Arbejdsgivernes Elevrefusion fastsætte regler  

 om fremgangsmåden ved ansøgning om at blive undtaget fra loven.
§ 3. Arbejdsgivernes Elevrefusion ledes af en bestyrelse, der  

 består af en formand og 12 andre medlemmer.
Heraf udpeger Dansk  

 Arbejdsgiverforening og Landsorganisationen i Danmark hver 4, staten 1,  

 kommunerne og amtskommunerne tilsammen 1, Kommunale Tjenestemænd og  

 Overenskomstansatte 1 og Centralorganisationernes Fællesudvalg 1. Bestyrelsen  

 udpeger formanden, som ikke må have tilknytning til en arbejdsgiver- eller  

 arbejdstagerorganisation.
Formandens stemme er udslaggivende i tilfælde af  

 stemmelighed.
Stk. 2. Bestyrelsens formand og øvrige medlemmer udpeges for tre  

 år ad gangen.
Genvalg kan finde sted.
 Stk. 3. Bestyrelsen er ansvarlig for institutionens  

 administration.
 Stk. 4. Bestyrelsen kan overlade administrationen til  

 Arbejdsmarkedets Tillægspension.
Kapitel 2 Lønrefusion § 4. Arbejdsgivernes Elevrefusion yder refusion til de i § 2, stk.  

 1, nævnte arbejdsgivere, der i henhold til uddannelsesaftale, der omfatter  

 såvel skoleophold som praktikophold, har udbetalt løn under skoleophold til  

 elever under erhvervsuddannelse og til elever under uddannelser, der efter  

 undervisnings- og forskningsministerens bestemmelse kan sidestilles hermed.  

 Bestyrelsen for Arbejdsgivernes Elevrefusion afgiver indstilling om de  

 uddannelser, der bør sidestilles med erhvervsuddannelser.
 Stk. 2. Refusion ydes ikke, såfremt der for arbejdsgiveren udføres  

 produktivt arbejde som led i skoleopholdene af et omfang svarende til den  

 udbetalte løn.
 Stk. 3. Bestyrelsen for Arbejdsgivernes Elevrefusion fastsætter  

 betingelserne for udbetaling af refusionsbeløb, herunder nærmere betingelser  

 for anvendelse af en særlig sats for voksne elever, jf. § 5, stk. 1.
§ 5. Taksterne for lønrefusion fastsættes i de årlige finanslove  

 efter indstilling fra bestyrelsen for Arbejdsgivernes Elevrefusion.
I årene  

 1993-1995 er taksterne dog følgende:
 Stk. 2. Til delvis dækning af udgifterne til lønrefusion efter  

 stk. 1 overfører staten til Arbejdsgivernes Elevrefusion en takst pr.  

 elev-uge på halvdelen af lønrefusionstaksten efter stk. 1. Statens tilskud  

 udbetales kvartalsvis til Arbejdsgivernes Elevrefusion.
Kapitel 3 Tilskud til befordringsudgifter § 6. Arbejdsgivernes Elevrefusion yder tilskud til  

 befordringsudgifter, som arbejdsgiveren har afholdt i forbindelse med elevens  

 skoleophold.
Beløbene ydes for elever i erhvervsuddannelser og i uddannelser,  

 der efter § 4, stk. 1, er sidestillet med erhvervsuddannelser.
 Stk. 2. Tilskuddet til befordringsudgifter, herunder  

 befordringsudgifter, der afholdes for andre elever i medfør af § 12, kan  

 højst udgøre 80 pct. af de af arbejdsgiveren afholdte udgifter.
§ 7. I uddannelsesområder eller dele af et uddannelsesområde vil  

 der kunne indgås kollektive overenskomster mellem uddannelsesområdets  

 arbejdsgiver- og arbejdstagerorganisationer vedrørende befordringsgodtgørelse  

 til elever under erhvervsuddannelse, som arbejdsgiveren har afholdt i  

 forbindelse med uddannelse af disse elever.
Hvis sådanne overenskomster  

 findes inden for uddannelsesområdet eller dele af uddannelsesområdet, skal de  

 heri fastsatte ydelser udredes af alle arbejdsgivere inden for området.
Kapitel 4 Mobilitetsfremmende ydelser § 8. Med henblik på indgåelse af uddannelsesaftaler vedrørende  

 erhvervsuddannelser og landbrugets grunduddannelse yder Arbejdsgivernes  

 Elevrefusion økonomisk støtte til elever i form af:
 1) Rejsehjælp til søgning eller overtagelse af en praktikplads.
 2) Flyttehjælp ved overtagelse af en praktikplads.
 3) Tilskud til forsørgere til merudgifter til dobbelt husførelse.
 4) Tilskud i særlige tilfælde til andre boligudgifter.
 Stk. 2. Bestemmelsen i stk. 1 finder tilsvarende anvendelse  

 vedrørende lov om skolepraktik i erhvervsuddannelserne.
 § 9. Arbejdsgivernes Elevrefusion yder økonomisk støtte til elever  

 under erhvervsuddannelse, jf. § 5, stk. 4, i lov om erhvervsuddannelser og i  

 modul 2 i landbrugets grunduddannelse med henblik på praktikuddannelse i  

 virksomheder i et andet land inden for De Europæiske Fællesskaber eller inden  

 for Den Europæiske Frihandelsorganisation (EFTA).
 Stk. 2. Støtten ydes i form af:
 1) Tilskud m.v. nævnt i § 8, stk. 1, nr. 1-3.
 2) Rejsehjælp til rejsen til Danmark ved praktikperiodens afslutning.
 3) Tilskud til boligudgifter.
 4) Tilskud til andre særlige udgifter, der er begrundet i udlandsopholdet.
 Stk. 3. Bestyrelsen for Arbejdsgivernes Elevrefusion kan beslutte  

 at yde tilskud til rejseudgifter til elever, der ønsker at indgå en aftale  

 med en arbejdsgiver om gennemførelse af en faglig grunduddannelse i et af de  

 i stk. 1 nævnte lande.
 Stk. 4. Reglerne i § 8, stk. 2, finder tilsvarende anvendelse for  

 støtte efter denne bestemmelse.
 § 10. Arbejdsgivernes Elevrefusion yder hel eller delvis refusion  

 af udgifter, som en arbejdsgiver har afholdt i forbindelse med udstationering  

 af elever med en erhvervsuddannelsesaftale og elever i modul 2 i landbrugets  

 grunduddannelse i et andet land inden for De Europæiske Fællesskaber eller  

 inden for Den Europæiske Frihandelsorganisation (EFTA) eller andre særlige  

 udgifter i forbindelse med tilvejebringelse af praktikpladser i udlandet.
 Stk. 2. Bestyrelsen for Arbejdsgivernes Elevrefusion kan stille  

 som vilkår for ydelse af refusion, at arbejdsgiveren i  

 udstationeringsperioden modtager en elev under uddannelse efter lov om  

 skolepraktik i erhvervsuddannelserne.
§ 11. Arbejdsgivernes Elevrefusion yder godtgørelse til elever  

 under 3. og følgende skoleperioder, jf. § 5, stk. 4, i lov om  

 erhvervsuddannelser, og til elever på skole i modul 2 i landbrugets  

 grunduddannelse, når eleverne er optaget på grundlag af praktik i et af de i  

 § 9, stk. 1, nævnte lande.
Godtgørelsen udgør samme beløb, som en  

 arbejdsgiver efter § 5, stk. 1, er berettiget til at modtage som lønrefusion  

 for den pågældende elev.
 Stk. 2. Bestyrelsen for Arbejdsgivernes Elevrefusion kan beslutte  

 at give tillæg til godtgørelsen efter stk. 1. Den samlede godtgørelse må dog  

 højst udgøre et beløb, der svarer til fuld elevløn.
 Stk. 3. Bestyrelsen for Arbejdsgivernes Elevrefusion fastsætter  

 retningslinier for udbetaling af godtgørelsen.
 § 12. Bestyrelsen for Arbejdsgivernes Elevrefusion kan beslutte,  

 at bestemmelserne i §§ 6 - 10 finder tilsvarende anvendelse for andre elever  

 end elever i erhvervsuddannelser og landbrugets grunduddannelse.
Kapitel 5 Skolepraktik m.v.
§ 13 . Arbejdsgivernes Elevrefusion dækker udgifterne til  

 skolepraktik og godtgørelse til skolepraktikelever, jf. §§ 11- 14 i lov om  

 skolepraktik i erhvervsuddannelserne.
Endvidere dækker Arbejdsgivernes  

 Elevrefusion udgifterne til godtgørelse til elever under skoleundervisning i  

 henhold til § 5 i lov om skolepraktik i erhvervsuddannelserne.
For  

 godtgørelsen finder reglerne i § 11 i lov om skolepraktik i  

 erhvervsuddannelserne tilsvarende anvendelse.
§ 14 . Arbejdsgivernes Elevrefusion yder befordringstilskud til  

 elever under skolepraktik i erhvervsuddannelserne, herunder til elever under  

 skoleundervisning i henhold til § 5 og § 14, stk. 1, 2. pkt., i lov om  

 skolepraktik i erhvervsuddannelserne, og økonomisk støtte til elever til  

 værktøj, værnemidler og lignende, hvis disse elever med uddannelsesaftale i  

 den pågældende uddannelse er berettiget til at modtage sådanne ydelser fra  

 arbejdsgiveren.
Endvidere ydes tilskud til skolehjemsudgifter for elever  

 under skoleundervisning efter § 5 og § 14, stk. 1, 2. pkt., i lov om  

 skolepraktik i erhvervsuddannelserne.
 § 15 . Bestyrelsen for Arbejdsgivernes Elevrefusion fastsætter  

 størrelsen af den økonomiske støtte efter §§ 6-10 og 14, 1. pkt., samt  

 betingelserne for ydelse af og udbetaling af støtten.
Kapitel 6 Tilskud til praktikpladser § 16. Arbejdsgivernes Elevrefusion yder tilskud til de i § 2, stk.  

 1, nævnte arbejdsgivere, for elever, der i perioden 1. august 1992 til 31.  

 december 1995 ansættes med en skriftlig aftale om gennemførelse af en  

 uddannelse.
Det er en betingelse, at eleven modtager løn fra arbejdsgiveren i  

 praktiktiden.
Stk. 2. For 1993 er tilskuddet 20.000 kr. pr. elev.
For 1994 og  

 følgende år er tilskuddet 16.000 kr. årligt pr. elev.
 Stk. 3. Der ydes tilskud efter ansøgning for følgende  

 uddannelsessøgende, der har en skriftlig aftale med arbejdsgiveren om  

 gennemførelse af et uddannelsesforhold:
 1) Elever i erhvervsuddannelser, landbrugets grunduddannelse og  

 erhvervsgrunduddannelser.
 2) Uddannelsessøgende i uddannelser, hvor både skoleophold og  

 praktikophold er reguleret ved eller i henhold til lov.
3) Uddannelsessøgende i indtil 3 år i praktikuddannelse, der a) er aftalt eller godkendt af vedkommende overenskomstparter eller  

 anerkendt af vedkommende brancheorganisation eller b) er fastsat af en offentlig myndighed som betingelse for at opnå en  

 autorisation eller lignende eller som betingelse for at deltage i eller  

 afslutte en videregående uddannelse.
Stk. 4. Det er en betingelse, at den i stk. 3 nævnte lønnede  

 uddannelsestid er led i en samlet uddannelse.
Praktikuddannelse i tilknytning  

 til uddannelser på universiteter, universitetscentre og Danmarks Tekniske  

 Højskole er ikke omfattet af bestemmelsen.
 Stk. 5. For andre uddannelser end de i stk. 3, nr. 1, nævnte  

 uddannelser kan undervisnings- og forskningsministeren efter indstilling fra  

 bestyrelsen for Arbejdsgivernes Elevrefusion bestemme, at tilskuddet alene  

 beregnes på grundlag af den lønnede praktikperiodes længde.
 Stk. 6. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om,  

 hvilke uddannelser der berettiger til tilskud, samt regler for registrering  

 af aftaler efter stk. 3.
 § 17. Undervisnings-og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om  

 betingelserne for tilskuddet, dets beregning, dets udbetaling og eventuelle  

 tilbagebetaling ved uddannelsesforholdets ophør samt om administrationen af  

 ordningen.
Stk. 2. Det er en betingelse for tilskud, at uddannelsesaftalen  

 ikke er ophævet inden prøvetidens udløb, dog skal uddannelsesforholdet have  

 varet mindst tre måneder.
Ansættes eleven eller ophører uddannelsesforholdet  

 i løbet af kalenderåret, ydes tilskuddet forholdsmæssigt.
 Stk. 3. Har den, der oppebærer tilskud, givet urigtige oplysninger  

 eller undladt at meddele oplysninger af betydning for tilskudsudbetalingen,  

 kan Arbejdsgivernes Elevrefusion bestemme, at tilskud bortfalder helt eller  

 delvis, og at udbetalte tilskud skal tilbagebetales.
Kapitel 7 Arbejdsgiverbidrag § 18 . Alle arbejdsgivere, jf. § 2, stk. 1, betaler et bidrag til  

 Arbejdsgivernes Elevrefusion til dækning af udgifterne efter denne lov,  

 herunder de med ordningen forbundne administrationsudgifter.
Staten dækker  

 dog halvdelen af udgifterne til lønrefusion, jf. § 5, stk. 2.
Stk. 2. Bidragets størrelse efter stk. 1 fastsættes i de årlige  

 finanslove.
Bidraget for 1993 udgør 1.500 kr. pr. fuldtidsansat lønmodtager.
 Stk. 3. Til brug for den årlige fastlæggelse af bidragene modtager  

 undervisnings-og forskningsministeren fra bestyrelsen for Arbejdsgivernes  

 Elevrefusion et budget for udgifterne efter loven.
§ 19. Overskydende midler overføres til efterfølgende år.
Den del  

 af bidragene, der ikke omgående viderebetales til ordningerne efter loven,  

 skal anbringes som indestående i danske banker eller sparekasser eller  

 eventuelt i obligationer udstedt eller garanteret af den danske stat eller af  

 danske kommuner, i obligationer udstedt af danske realkreditinstitutioner,  

 der er godkendt af staten, eller i værdipapirer, som i øvrigt efter deres art  

 og sikkerhed kan stilles i klasse hermed.
 Stk. 2. Kan bidrag efter § 18 ikke fuldt ud dække udgifterne i det  

 pågældende år, dækkes underskuddet midlertidigt af Undervisnings- og  

 Forskningsministeriet og indregnes med tillæg af renter, jf. stk. 3, i  

 bidraget for det følgende år.
 Stk. 3. Statens udlæg efter stk. 2 forrentes årligt med 1 pct.  

 over den til enhver tid fastsatte officielle diskonto.
§ 20. Bidrag beregnes kvartalsvis i forhold til antallet af  

 fuldtidsbeskæftigede i det foregående kvartal.
Antallet af  

 fuldtidsbeskæftigede opgøres svarende til det fra arbejdsgiverne modtagne  

 ATP-bidrag i en forudgående 3-måneders-periode.
Stk. 2. Der betales ikke bidrag for een lønmodtager.
I det  

 kvartalsvis beregnede arbejdsgiverbidrag fratrækkes for hver arbejdsgiver et  

 beløb, der svarer til 1/4 af det årlige bidrag for een lønmodtager.
Dette  

 gælder, uanset hvor mange kvartaler det ATP-bidrag, der danner grundlag for  

 beregningen, vedrører.
Ved beregningen af bidraget medtages kun ATP-bidrag,  

 der vedrører beskæftigelse efter den 1. april 1991, jf. dog § 33, stk. 2.
 Stk. 3. Der betales ikke bidrag for elever, der er omfattet af §  

 16. Dette gælder også for elever, der har indgået uddannelsesaftale før den  

 1. august 1992.
§ 21. Bidrag efter § 18 indbetales til Arbejdsgivernes  

 Elevrefusion fire gange årligt.
Indbetaling af bidrag for mindre end 4  

 ansatte kan dog ske een gang årligt.
 Stk. 2. Sker indbetaling ikke rettidigt, kan Arbejdsgivernes  

 Elevrefusion pålægge arbejdsgiveren at betale renter af bidragene med l1/2  

 pct. for hver påbegyndt måned fra forfaldsdagen.
 Stk. 3. Arbejdsgivernes Elevrefusion har udpantningsret for  

 tilbagesøgning af tilskud, jf. § 17, stk. 1, samt for bidrag og renter.
 Stk. 4. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om  

 betaling af bidrag, herunder frist for indbetalingen.
§ 22. Beløb til dækning af udgifter til skolepraktik efter lov om  

 skolepraktik i erhvervsuddannelserne og undervisningsudgifter efter lov om  

 tilvejebringelse af lære- og praktikpladser samt skolehjemsudgifter  

 indbetales af Arbejdsgivernes Elevrefusion til Undervisnings- og  

 Forskningsministeriet.
Beløb til dækning af de ordninger, der administreres  

 af erhvervsskolerne, udbetales månedsvis af Arbejdsgivernes Elevrefusion til  

 disse skoler.
 Stk. 2. Undervisnings- og forskningsministeren kan fastsætte  

 regler om udbetalingen fra Arbejdsgivernes Elevrefusion samt om revision og  

 afgivelse af regnskab for erhvervsskoler vedrørende de i stk. 1, 2. pkt.,  

 nævnte udgifter.
Kapitel 8 Forskellige bestemmelser § 23. For hvert regnskabsår udarbejder bestyrelsen for  

 Arbejdsgivernes Elevrefusion et årsregnskab bestående af balance,  

 resultatopgørelse og noter.
Der udarbejdes endvidere årsberetning.
Disse dele  

 udgør en helhed.
Regnskabet følger kalenderåret.
 Stk. 2. Det reviderede og godkendte årsregnskab sendes senest 6  

 måneder efter regnskabsårets udløb til Undervisnings- og  

 Forskningsministeriet.
 Stk. 3. Årsregnskabet opstilles på en overskuelig måde i  

 overensstemmelse med denne lov og forskrifter i henhold til loven.
§ 24. Årsregnskabet for Arbejdsgivernes Elevrefusion skal  

 revideres af mindst to revisorer, hvoraf mindst en skal være statsautoriseret  

 revisor.
Bestyrelsen for Arbejdsgivernes Elevrefusion udnævner revisorerne  

 for 3 år ad gangen men kan til enhver tid trække udnævnelsen tilbage.
 Stk. 2. Ved revisorskift skal bestyrelsen for Arbejdsgivernes  

 Elevrefusion og revisor give undervisnings- og forskningsministeren en  

 redegørelse, hvis skiftet skyldes særlige forhold.
 Stk. 3. Efter at revisionen af årsregnskabet er afsluttet, skal  

 revisorerne ved påtegning på regnskabet bekræfte, at de har revideret dette.
 Stk. 4. Revisorerne har altid ret til at deltage i  

 bestyrelsesmøder under behandling af sager, der har betydning for revision  

 eller aflæggelse af regnskabet.
 Stk. 5. Revisorerne har pligt til at deltage i bestyrelsens  

 behandling af de pågældende sager, hvis det ønskes af blot et  

 bestyrelsesmedlem.
 § 25 . Offentlige myndigheder, skoler, arbejdsgivere, elever og  

 arbejdsmarkedets organisationer skal i ansøgningen samt efter anmodning give  

 Arbejdsgivernes Elevrefusion og skolerne oplysninger, der har betydning for  

 afgørelser om udbetaling af ydelser og opkrævning af bidrag efter loven.  

 Oplysningerne kan indhentes i elektronisk form.
§ 26. Klager over afgørelser truffet af Arbejdsgivernes  

 Elevrefusion efter denne lov kan inden fire uger efter meddelelsen af  

 afgørelsen indbringes for et ankenævn.
Ankenævnet består af en formand, der  

 skal opfylde de almindelige betingelser for at kunne blive dommer, og fire  

 andre medlemmer, hvoraf et medlem udpeges af Dansk Arbejdsgiverforening, et  

 medlem af Landsorganisationen i Danmark, et medlem af offentlige  

 arbejdsgivere og et medlem af organisationer, der repræsenterer offentligt  

 ansatte arbejdstagere, jf. dog § 38. Undervisnings- og forskningsministeren  

 beskikker formanden.
Medlemmerne beskikkes og udpeges for 3 år.
 Stk. 2. Ankenævnet fastsætter selv sin forretningsorden.
Stk. 3. Der betales et gebyr på 300 kr. for ankenævnets behandling  

 af klager.
Undervisnings- og forskningsministeren kan fastsætte regler om  

 gebyret.
 § 27. Medmindre højere straf er forskyldt efter den øvrige  

 lovgivning, straffes med bøde den, der undlader at efterkomme en anmodning  

 fra Arbejdsgivernes Elevrefusion eller skolerne om oplysninger eller afgiver  

 urigtige eller vildledende oplysninger, jf. § 25.
Stk. 2. Er overtrædelsen begået af et aktieselskab, andelsselskab  

 eller lignende, kan der pålægges selskabet som sådant bødeansvar.
Er  

 overtrædelsen begået af staten, en kommune eller et kommunalt fællesskab, jf.  

 § 60 i lov om kommunernes styrelse, kan der pålægges staten, kommunen eller  

 det kommunale fællesskab som sådant bødeansvar.
 § 28. Ubetalte arbejdsgiverbidrag efter de indtil 1. januar 1988  

 gældende regler kan med tillæg af omkostninger inddrives af Kongeriget  

 Danmarks Hypotekbank og Finansforvaltning (Hypotekbanken). Hypotekbanken kan  

 inddrive skyldige beløb ved udpantning samt ved indeholdelse i løn m.v. hos  

 den pågældende efter reglerne om inddrivelse af personlige skatter i  

 kildeskatteloven.
 Stk. 2. Undervisnings- og forskningsministeren kan fastsætte  

 nærmere regler om fremgangsmåden i forbindelse med lønindeholdelsen, herunder  

 om straf af bøde for overtrædelse af reglerne.
 Stk. 3. Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af de i stk. 1 nævnte beløb, herunder  

 oplysninger om indkomst- og formueforhold.
 Stk. 4. Hypotekbankens afgørelser kan indbringes for  

 finansministeren.
 § 29. Krav på arbejdsgiverbidrag, tilskud og andre ydelser efter  

 denne lov forældes efter reglerne i lov nr. 274 af 22. december 1908 om  

 forældelse af visse fordringer.
§ 30. Arbejdsgivernes Elevrefusion giver efter anmodning  

 undervisnings-og forskningsministeren vederlagsfrit alle oplysninger af  

 betydning for ordningerne efter denne lov, herunder oplysninger med henblik  

 på en vurdering af de økonomiske forhold.
Oplysningerne kan overføres i  

 elektronisk form.
Kapitel 9 Ikrafttrædelses - og overgangsregler § 31. Loven træder i kraft den 1. januar 1993.
 Stk. 2. Lov om Arbejdsgivernes Elevrefusion, jf. lovbekendtgørelse  

 nr. 169 af 12. marts 1992, ophæves, jf. dog § 38.
 § 32. Bidrag efter § 9a og § 12 i lov om Arbejdsgivernes  

 Elevrefusion, jf. lovbekendtgørelse nr. 169 af 12. marts 1992, opkræves  

 sidste gang for oktober kvartal 1992 til indbetaling pr. den 1. december  

 1992.
Stk. 2. Eventuelle overskud og restancer efter stk. 1 overføres  

 til lovens andre ordninger.
Eventuelt underskud afholdes af bidraget efter  

 denne lovs § 18.
 § 33 . Arbejdsgiverbidrag efter § 18 opkræves første gang for  

 januar kvartal 1993 til indbetaling pr. den 1. marts 1993.
 Stk. 2. Bidrag som nævnt i stk. 1 for arbejdsgivere, der hidtil  

 ikke har været omfattet af Arbejdsgivernes Elevrefusion, jf. § 2 i lov om  

 Arbejdsgivernes Elevrefusion, jf. lovbekendtgørelse nr. 169 af 12. marts  

 1992, opkræves første gang for januar kvartal 1993 og indbetales pr. den 1.  

 marts 1993. Ved beregning af bidraget medtages kun ATP-bidrag, der vedrører  

 beskæftigelse efter den 1. oktober 1992.
 § 34. I statens tilskud til lønrefusion efter § 5, stk. 2, fragår  

 restbeløb, der hidrører fra tidligere indbetalinger til Arbejdsgivernes  

 Elevrefusion fra staten m.v.
 § 35. Tilskud efter kapitel 6 ydes for uddannelsesaftaler i den  

 normale uddannelsestid, jf. dog § 16, stk. 3, nr. 3, der indgås og påbegyndes  

 inden den 1. januar 1996. Tilskudsrater udbetales første gang i løbet af  

 april kvartal 1993.
 Stk. 2. Ansøgning om tilskud efter kapitel 6 skal være modtaget af  

 Arbejdsgivernes Elevrefusion senest den 1. april 1996.
 § 36. Reglerne i denne lov finder tilsvarende anvendelse for  

 lærlinge og efg-elever.
 § 37. Nyvalg til den i § 3 nævnte bestyrelse finder sted pr. den  

 1. januar 1993.
 § 38. Det i § 18 i lov om Arbejdsgivernes Elevrefusion, jf.  

 lovbekendtgørelse nr. 169 af 12. marts 1992, nævnte ankenævn behandler  

 klager, der er indgivet inden den 1. januar 1993.
 § 39. Loven gælder ikke for Færøerne og Grønland.
Bemærkninger til lovforslaget Almindelige bemærkninger Lovforslaget fremsættes på baggrund af en aftale af 20. november 1992 om  

 praktikpladser mellem samtlige politiske partier, bortset fra  

 Fremskridtspartiet.
Aftalen er optrykt som bilag 1.
 Hovedsigtet med lovforslaget er at sikre det tilstrækkelige antal  

 praktikpladser på arbejdsmarkedet.
Flere udvalg har i den seneste tid beskæftiget sig med udviklingen på  

 praktikpladsområdet.
Det gælder særligt Socialkommissionen og Udvalget  

 vedrørende alternativer til praktikpladskompenserende undervisning.
Socialkommissionen har i juni 1992 afgivet rapporten »En god start.  

 Forslag til en samlet uddannelses- og beskæftigelsesindsats for de  

 unge.« Socialkommissionen foreslår bl.a. indførelse af et årligt tilskud til  

 arbejdsgiverne pr. ansat erhvervsuddannelseselev.
Samtidig foreslås den dyre  

 værkstedsundervisning (jf. lov om tilvejebringelse af lære- og  

 praktikpladser) afskaffet.
Alle arbejdsgivere skal finansiere ordningen.
Udvalget vedrørende alternativer til praktikpladskompenserende  

 undervisning, der bl.a. har repræsentanter fra LO og DA, har i begyndelsen af  

 oktober 1992 afgivet sin rapport.
Heri peger et flertal på en begrænset  

 tilskudsordning med eet tilskud for opretholdelse af det eksisterende antal  

 pladser og eet for hver nye plads, der yderligere oprettes.
Udvalget håber,  

 at en ny tilskudsordning kan overflødiggøre praktikpladskompenserende  

 undervisning.
Også dette udvalg foreslår, at de offentlige arbejdsgivere  

 tager et medansvar, herunder ved at medvirke til finansieringen af en  

 tilskudsordning.
 Nærværende lovforslag fremsættes sammen med forslag til lov om ændring af  

 lov om erhvervsuddannelser, lov om skolepraktik i erhvervsuddannelserne og  

 lov om erhvervsgrunduddannelser.
 På grund af mange ændringer er det fundet hensigtsmæssigt, at der  

 udarbejdes en ny lov om Arbejdsgivernes Elevrefusion.
Tilskudsordning Det foreslås, at der midlertidigt indføres en tilskudsordning, hvorefter  

 der ydes et årligt tilskud for elever, der har en skriftlig aftale med  

 arbejdsgiveren om gennemførelse af en vekseluddannelse.
Tilskud ydes for nye  

 elever, der efter den 31. juli 1992 ansættes med en uddannelsesaftale.
En tilskudsordning, hvorefter der ydes tilskud for samtlige nye pladser,  

 sikrer de enkleste incitamenter til at oprette og opretholde et  

 tilstrækkeligt antal praktikpladser.
Samtidig er ordningen administrativ  

 enkel.
Både offentlige og private arbejdsgivere får ret til at modtage  

 tilskud.
Tilskuddet udgør i 1993 20.000 kr. pr. ansat elev.
For 1994 og følgende år  

 er tilskuddet 16.000 kr. pr. år.
Det nuværende fradrag i arbejdsgiverbidraget  

 på 6.000 kr. pr. elev bortfalder.
Tilskud ydes ikke kun for elever i erhvervsuddannelser, landbrugets  

 grunduddannelse, de grundlæggende social- og sundhedsuddannelser og i  

 erhvervsgrunduddannelsen i kontraktperioden, men tilskuddet foreslås også  

 ydet for andre lignende uddannelser med lønnet praktik, jf. herom i  

 bemærkningerne til de enkelte bestemmelser.
Der betales ikke bidrag for  

 elever.
Ved at give tilskud til alle undgår man de forvridninger, der kan opstå,  

 hvis nogle uddannelser kan opnå tilskud og andre ikke.
Samtidig vil stort set  

 alle virksomheder og arbejdsgivere have mulighed for at opnå tilskud ved at  

 ansætte elever.
Hensigten er at skabe incitament til, at alle private og  

 offentlige arbejdsgivere medvirker til at uddanne unge.
 Ordningen er midlertidig, idet det foreslås, at tilskud udbetales sidste  

 gang til elever med uddannelsesaftale indgået i 1995.
 Samtlige arbejdsgivere, der er omfattet af Arbejdsmarkedets Tillægspension  

 (ATP) betaler bidrag til finansiering af tilskudsordningen, jf. nærmere herom  

 nedenfor.
 Samtidig henstilles det til arbejdsmarkedets parter at holde  

 elevlønningerne uændret i de 3 år, tilskudsordningen varer.
Lønrefusion Efter den gældende lov om Arbejdsgivernes Elevrefusion, AER, betaler  

 staten et beløb til AER til delvis dækning af udgifter til refusion af løn,  

 som de private arbejdsgivere har betalt til erhvervsuddannelseselever og  

 enkelte sidestillede elever under skoleophold.
Lønrefusionen dækker i  

 gennemsnit 70 pct. af lønudgiften.
På finanslovforslaget for 1993 er afsat  

 ca. 730 mio. kr. til lønrefusion.
Lønrefusionsordningen foreslås bevaret med visse ændringer.
De offentlige  

 arbejdsgivere vil fremover ifølge forslaget blive berettiget til at modtage  

 lønrefusion for erhvervsuddannelseselever og enkelte sidestillede elever.
 I årene 1993-95 fastfryses lønrefusionstaksterne på 1992-niveau.
 Lønrefusionen fastfryses for at modvirke, at praktikpladstilskuddet  

 medfører højere elevlønninger.
 Fra 1996, hvor tilskudsordningen bortfalder, fastsættes  

 lønrefusionstaksterne atter på de årlige finanslove.
 Staten yder tilskud til halvdelen af lønrefusionsudgifterne, mens den del  

 af udgifterne til lønrefusionsordningen, der ikke dækkes af statens tilskud,  

 dækkes af arbejdsgiverbidraget efter § 18.
 Det midlertidige arbejdsgiverfinansierede lønrefusionstillæg på ca. 20  

 pct. bortfalder.
Skolepraktik Selv om det forventes, at tilskudsordningen vil medføre en stærk  

 begrænsning i antallet af praktikpladssøgende elever, findes det nødvendigt  

 at give egnede unge, der ikke opnår en plads, et tilbud om at færdiggøre en  

 erhvervsuddannelse, jf. det samtidig fremsatte forslag om skolepraktik i  

 erhvervsuddannelserne.
Udgifterne hertil, til godtgørelse til elever under  

 skoleophold i skolepraktiktiden, visse skolehjems- og befordringsudgifter  

 m.m., foreslås fortsat finansieret af AER.
Mobilitetsfremmende ydelser og befordring Efter den gældende lov kan AER også yde tilskud til mobilitetsfremmende  

 ydelser med det formål at skaffe praktikpladser i Danmark eller inden for EF  

 og EFTA.
AER yder endvidere en godtgørelse til visse elever uden  

 uddannelsesaftale, der optages på skole i Danmark efter praktikophold i  

 udlandet.
Disse ordninger foreslås fortsat med enkelte justeringer.
 Et statstilskud på 400.000 kr. til mobilitetsfremmende ydelser bortfalder.
 Efter den gældende lov yder AER et tilskud til delvis dækning af udgifter,  

 som arbejdsgivere har betalt til befordring i forbindelse med  

 erhvervsuddannelseselevers mfl.'s skoleophold.
 Denne ordning foreslås bevaret, men fremover finansieret ved  

 arbejdsgiverbidrag efter denne lov.
Arbejdsgiverbidrag Til fuld dækning af udgifterne ved de ovenfor beskrevne ordninger betaler  

 private og offentlige arbejdsgivere et bidrag pr. fuldtidsbeskæftiget  

 lønmodtager.
Bidraget beregnes i forhold til modtagne ATP-bidrag.
Der betales  

 ikke bidrag for een lønmodtager og for elever.
På finanslovforslaget for 1993 er der påregnet bidrag fra de private  

 arbejdsgivere på 860 kr. pr. fuldtidsansat.
Efter forslaget påregnes opkrævet  

 1.500 kr. pr. fuldtidsansat i 1993.
 Bidragene fastsættes i de årlige finanslove.
Tidsbegrænsning Udviklingen i ungdomsårgangenes størrelse forventes i løbet af nogle år at  

 overflødiggøre særlige tilskudsordninger, der har til formål at skaffe det  

 nødvendige antal praktikpladser.
 Derfor foreslås det, at tilskudsordningen efter loven gøres midlertidig  

 med ophør for aftaler indgået og påbegyndt efter den 31. december 1995.
Konsekvenser for Arbejdsministeriets lovgivning Ændringen af lov om Arbejdsgivernes Elevrefusion til også at omfatte  

 offentlige arbejdsgivere indebærer, at AER-arbejdsgiverregisteret ophæves.  

 Efter ATP-lovens § 17 a er det bl.a. en betingelse, for at der kan udbetales  

 kompensation for arbejdsgivernes bidrag til Arbejdsmarkedets Tillægspension,  

 at arbejdsgiveren er omfattet af lov om Arbejdsgivernes Elevrefusion.  

 ATP-loven vil blive ændret således, at afgrænsningen mellem offentlige og  

 private arbejdsgivere så vidt muligt bevares.
Administrative og økonomiske konsekvenser Den samlede lønrefusionsordning, der ved forslaget udvides til også at  

 omfatte elever i den offentlige sektor, administreres af AER.  

 Lønrefusionstaksterne fastfryses på 1992-niveau.
Staten yder tilskud til  

 halvdelen af lønrefusionen.
Det forventes, at tilskudsordningen og de øvrige initiativer til  

 fremskaffelse af flere praktikpladser vil øge antallet af indgåede  

 praktikaftaler i erhvervsuddannelserne og de nye erhvervsgrunduddannelser med  

 ialt 9.000 pladser årligt.
Heraf forventes etableret 7.000 pladser i den  

 private sektor og 2.000 pladser i den offentlige sektor.
Bestanden af elever  

 i uddannelser med lønnet praktik forøges herved fra at udgøre ca. 97.500 i  

 1992 til at udgøre henholdsvis 106.500, 115.500 og 116.500 i 1993, 1994 og  

 1995.
 Elevbestanden vedrørende skolepraktik forventes at udgøre 1.500 til 2.000  

 årselever, hvilket svarer til et fald på omkring 1.000 årselever i forhold  

 til den nuværende elevbestand.
 Det skal tilføjes, at de her gjorte forudsætninger om udviklingen i  

 antallet af praktikaftaler er særdeles følsomme overfor såvel  

 konjunkturudviklingen som udfaldet af de forestående  

 overenskomstforhandlinger.
 Under forudsætning af, at der indgås det ovennævnte antal aftaler, skal  

 der i 1993 udbetales godt 1.710 mio. kr. i tilskud til praktikvirksomhederne.
Udgifter til skolepraktik udgør 280 mio. kr.
Hertil kommer skolehjems- og  

 befordringsudgifter for disse elever.
 De samlede administrationsomkostninger, incl. særlige etableringsudgifter,  

 forventes i 1993 at være ca. 40 mio. kr.
 De samlede udgifter og indtægter for AER modsvarer hinanden og forventes i  

 1993 at udgøre følgende:
De samlede udgifter under loven, incl. administration, skønnes at beløbe  

 sig til ca. 3.100 mio. kr.
Opkrævning af dette beløb indebærer et  

 arbejdsgiverbidrag på 1.500 kr. pr. fuldtidsansat i 1993. I årene 1994-95 vil  

 bidraget blive fastsat på de årlige finanslove.
Tilskudsordningen omfatter såvel private som offentlige arbejdsgivere.
På  

 det kommunale område indebærer ordningen, at kommunernes udgifter til  

 uddannelse af elever reduceres væsentligt.
Der vil dog ikke blive krævet  

 bloktilskudskompensation for tilskudsordningen.
Det følger af de statslige  

 retningslinier om kompensation efter det udvidede totalbalanceprincip, at  

 generelle arbejdsgiverafgifter, der påvirker de kommunale arbejdsgivere på  

 samme måde som de private arbejdsgivere, ikke kompenseres over de kommunale  

 bloktilskud.
 Der vil således ikke ske bloktilskudsregulering som følge af den samlede  

 ordning.
Bemærkninger til de enkelte bestemmelser Til § 2 Det foreslås, at de offentlige arbejdsgivere inddrages i AER-loven og  

 dermed opnår ret til ydelser efter loven og pligt til indbetaling af bidrag.
Religiøse Samfund og Julemærkefonden samt julemærkehjemmene holdes dog  

 uden for ordningen, og de kan følgelig heller ikke modtage ydelserne efter  

 loven.
Nye religiøse samfund m. fl. må indgive ansøgning om fritagelse.  

 Fritagelsen har virkning fra begyndelsen af det kvartal, hvori AER har  

 modtaget ansøgning om fritagelse.
Til § 3 Det foreslås, at AER's bestyrelse udvides med 2 offentlige  

 arbejdsgiverrepræsentanter og 2 lønmodtagerrepræsentanter for den offentlige  

 sektor.
Hidtil har Landsorganisationen i Danmark og Dansk  

 Arbejdsgiverforening hver haft 4 medlemmer i bestyrelsen.
Finansministeriet udpeger et medlem, og repræsentanten for den kommunale  

 sektor udpeges efter aftale mellem Kommunernes Landsforening,  

 Amtsrådsforeningen og Københavns og Frederiksberg kommuner.
De to offentlige  

 lønmodtagerrepræsentanter udpeges af Kommunale Tjenestemænd og  

 Overenskomstansatte, KTO, og Centralorganisationernes Fællesudvalg, CFU.
 Da Arbejdsgivernes Elevrefusion er direkte omfattet af lov nr. 427 af 13.  

 juni 1990 om ligestilling mellem mænd og kvinder ved besættelse af visse  

 bestyrelsesposter i den statslige forvaltning, skal udpegning af medlemmer  

 til bestyrelsen følge denne lovs regler.
Til §§ 4 og 5 Refusion ydes som hidtil for løn udbetalt under elevernes skoleophold.  

 Reglerne omfatter også lærlinge og efg-elever.
 Som noget nyt vil også offentlige arbejdsgivere, d.v.s. arbejdsgivere, der  

 hidtil ikke har været omfattet af Arbejdsgivernes Elevrefusion, kunne opnå  

 lønrefusion, jf. dog § 2, stk. 2.
Ministeren beslutter efter bestyrelsens indstilling, hvilke uddannelser  

 der kan sidestilles med erhvervsuddannelser.
Det er for tiden dele af  

 landbrugets grunduddannelse og apoteksassistent.
 AER vil som hidtil fastsætte regler om lønrefusionen, herunder regler  

 vedrørende den særlige sats for voksne elever.
Til §§ 6 og 7 Reglerne svarer stort set til de hidtil gældende regler om  

 befordringstilskud under skoleophold.
Offentligt ansatte elever inddrages.  

 Befordringstilskuddet udbetales til arbejdsgiveren.
 Der henvises også til bemærkningerne til § 12.
Til §§ 8-10 Reglerne svarer stort set til den gældende lovs §§ 14 a - 14 c, dog er  

 reglerne i §§ 9 og 10 blevet obligatoriske.
Dette indebærer blandt andet, at  

 støtten efter §§ 9 og 10 omfatter alle erhvervsuddannelseselever, også  

 elever, der har bestået højere handelseksamen eller højere teknisk eksamen.
Reglen i § 10 svarer til gældende lovs § 14 c, men det vil ikke længere  

 kunne stilles som betingelse for tilskud, at arbejdsgiveren skal modtage en  

 skolepraktikelev ud over den periode, hvori den anden elev er udstationeret i  

 en udenlandsk virksomhed.
Der ydes tilskud efter § 16 for den udstationerede  

 elev og for den nye skolepraktikelev, såfremt denne modtager løn fra  

 virksomheden.
Bestyrelsen fastlægger som hidtil ydelsernes størrelse.
De af bestyrelsen  

 hidtil fastsatte satser har været så lave, at meget få elever har benyttet  

 sig af ordningen.
 Det forudsættes derfor, at satserne efter §§ 9 og 10 fremover fastsættes  

 på et højere niveau, således at flere elever tager afsted til udlandet.
 Praktikophold, der helt eller delvist træder i stedet for modul 2-  

 praktikuddannelse i landbrugets grunduddannelse, jf. § 15 i lov om  

 landbrugsuddannelser, er omfattet af §§ 9 og 10.
 Der henvises også til bemærkningerne til § 12.
Til § 11 Denne bestemmelse svarer stort set til den gældende § 14 d, jf. § 14 e.  

 Dog får flere elever efter forslaget mulighed for at modtage godtgørelse,  

 herunder elever, der har bestået højere handelseksamen og højere teknisk  

 eksamen m.fl.
Til § 12 Ydelserne efter §§ 6-10 skal gives til elever under erhvervsuddannelse,  

 jf. lov om erhvervsuddannelser, og landbrugets grunduddannelse Bestyrelsen kan herudover beslutte, at ydelserne vedrørende befordring,  

 mobilitetsfremmende ydelser m. fl. kan ydes for elever i andre lignende  

 uddannelser med praktik.
Til §§ 13 og 14 Herom henvises til forslag til lov om skolepraktik i  

 erhvervsuddannelserne.
 AER afholder udgifterne til godtgørelse til elever i skolepraktik for  

 såvel praktikdelen som skoledelen.
 Der forudsættes, at de nuværende satser for ydelse af  

 befordringsgodtgørelse mv. fastholdes på nogenlunde samme niveau som hidtil,  

 jf. herom i lovbemærkningerne til de tidligere fremsatte lovforslag om disse  

 ydelser.
 Tilskud til skolehjemsudgifter gives efter statens regler om  

 skolehjemsophold for almindelige erhvervsuddannelseselever.
 Elever under uddannelse efter lov om skolepraktik i erhvervsuddannelserne  

 kan opnå befordringstilskud efter § 14 under såvel praktikuddannelsen som  

 under skoleopholdene, jf. nævnte lovs § 5.
Til § 16 Der henvises herom til de almindelige bemærkninger.
Der ydes tilskud i 1993 på 20.000 kr. pr. elev og 16.000 kr. for 1994 og  

 følgende år.
Tilskud kan ydes for elever i en række uddannelser, såfremt der  

 er indgået en skriftlig uddannelsesaftale, og såfremt praktikperioden er  

 lønnet.
Der ydes tilskud for uddannelsesaftaler, der er indgået efter den 31.  

 juli 1992. Der ydes herunder tilskud for aftaler om restlæreforhold og  

 kombinationsaftaler, der er indgået efter den 31. juli 1992.
De uddannelser på det private arbejdsmarked, der efter de nuværende regler  

 berettiger til fradrag i AER-bidraget, ventes at blive omfattet af  

 tilskudsordningen.
Hertil kommer en række uddannelser på det offentlige  

 område, fx de grundlæggende social- og sundhedsudddannelser, etats- og  

 etatslignende uddannelser og sygeplejersker.
Den nye erhvervsgrunduddannelse  

 vil blive omfattet på lige fod med erhvervsuddannelsen m.fl.
Undervisnings- og forskningsministeren kan fastsætte regler om, at  

 uddannelser med lange sammenhængende skoleperioder kun berettiger til tilskud  

 for praktikperioden.
Ulønnede praktikperioder giver ikke adgang til tilskud.
 Tilskudsordningen er midlertidig og ophører med virkning for  

 uddannelsesaftaler, der indgås efter den 31. december 1995.  

 Uddannelsesaftaler indgået og tiltrådt senest denne dato modtager tilskud for  

 den resterende aftaleperiode inden for den normale uddannelsestid, jf. § 35.
Til § 17 Tilskudsordningen administreres af AER.
 Det foreslås, at tilskud ikke ydes for uddannelsesforhold af under tre  

 måneders varighed.
 Der fastsættes nærmere regler om tilskuddene, herunder regler for eventuel  

 tilbagebetaling ved uddannelsesforholdets ophør samt i øvrigt  

 administrationen af ordningen.
 Tilskuddene ventes udbetalt kvartalsvis bagud, eventuelt sammen med  

 opkrævningen af bidrag.
Til §§ 18-19 Det er hensigten, at arbejdsgiverbidraget efter § 18 skal fastlægges så  

 realistisk som overhovedet muligt.
Eventuel usikkerhed om udgifternes  

 størrelse vil blive imødegået ved at anlægge et skøn i underkanten af det  

 forventede udgiftsbehov.
Herved undgås det, at der i løbet af året opsamles  

 en større reserve.
Eventuelt underskud vil blive dækket foreløbigt af  

 Undervisnings- og Forskningsministeriet.
Disse udgifter og renter heraf vil  

 blive opkrævet via arbejdsgiverbidraget det følgende år.
 Der skal ikke opsamles likvide midler i AER udover det nødvendige beløb  

 til de løbende udbetalinger.
 Det bemærkes, at arbejdsgiverbidragene efter § 18 er en skat i grundlovens  

 forstand.
Til § 20 Arbejdsgiverbidraget beregnes i den nugældende lovgivning på grundlag af  

 arbejdsgiverens ATP-indbetalinger.
Ved bidragets indførelse i 1991 blev det i  

 lovens § 15, stk. 2, fastsat, at der ved beregningen af bidraget kun medtages  

 ATP-bidrag, der vedrører beskæftigelsen efter den 31. marts 1991. Denne dato  

 er i forslaget fastholdt for den arbejdsgiverkreds, der er bidragspligtig  

 både efter de nugældende og forslagets regler (private arbejdsgivere). For de  

 arbejdsgivere, der ikke er bidragspligtige efter de nugældende regler  

 (offentlige arbejdsgivere mv.), er datoen fastsat til den 1. oktober 1992,  

 jf. § 33, stk. 2.
Efter den nugældende lovgivning betales ikke bidrag for elever, hvis  

 eleverne berettiger til det kvartalsvise elevfradrag på 1.500 kr.
Tilsvarende  

 opnår arbejdsgiveren efter forslaget fritagelse for et bidrag for hver  

 tilskudsberettiget elev.
Til § 21 Der vil som hidtil blive udstedt en bekendtgørelse med de nærmere regler  

 vedr. opkrævning og beregning af bidrag m.v.
 Alle offentlige og private arbejdsgivere betaler samme bidrag pr. ansat,  

 og bidraget beregnes for alle arbedsgivere på grundlag af indbetalte ATP-  

 bidrag.
 For de offentlige arbejdsgivere m. fl, der hidtil ikke har været omfattet  

 af AER-ordningen, bliver det imidlertid af tekniske grunde nødvendigt at  

 fastsætte en særlig regulering.
 Det skyldes, at der for ca. 1/2 mio. offentligt ansatte indbetales  

 ATP-bidrag med ureguleret sats( halvt bidrag kaldet B-bidrag). ATP modtager  

 først meddelelse herom med indberetningen fra skattemyndighederne op til 1  

 1/2 år efter og kender først på dette tidspunkt fordelingen mellem den  

 enkelte arbejdsgivers lønmodtagere med A- og B-bidrag.
Til § 26 Ankenævnet består efter den gældende lov af en dommer, et medlem udpeget  

 af DA og et medlem udpeget af LO.
Ankenævnet foreslås udvidet med et medlem  

 for de offentlige arbejdsgivere og et medlem for de offentlige arbejdstagere.
Det foreslås, at det i loven fastlægges, at klagere betaler et gebyr på  

 300 kr.
Får klager medhold i klagen, betales beløbet tilbage.
Herved sikres, at ankenævnet alene modtager seriøse klager.
De 300 kr.  

 svarer ikke til de gennemsnitlige omkostninger ved klagesagerne.
Til § 30 Reglen indsættes for at sikre, at undervisnings- og forskningsministeren  

 uden omkostninger kan pålægge AER at afgive rimeligt tilgængelige oplysninger  

 til Undervisnings- og Forskningsministeriet til belysning af AER-ordningerne,  

 bl.a. til brug for vurdering af AER's økonomiske forhold og i forbindelse med  

 påtænkt lovgivning og ændringer på området.
Til § 31 Ydelser efter denne lov gives med virkning fra den 1. januar 1993.
 Vedtagelsen af den nye lov vil ikke medføre afbrydelse i igangværende  

 udbetalinger.
 Til stk. 4, bemærkes, at opkrævning af det særlige bidrag til finansiering  

 af lønrefusionstillægget sidste gang finder sted for oktober kvartal 1992.
Til § 32 Efter forslaget opkræves bidrag efter den nugældende lov sidste gang for  

 oktober kvartal 1992 med 1. december 1992 som forfaldsdato.
Opkrævning for  

 januar kvartal 1993 vil ske efter de nye regler, jf. bemærkningerne til § 33.
Til § 33 Efter forslaget opkræves arbejdsgiverbidraget 1. gang den 1. marts 1993.  

 Beregningsgrundlaget vil normalt være arbejdsgivernes ATP-bidrag for det  

 foregående kvartal.
Bidraget, der opkræves den 1. marts 1993, vedrører januar  

 kvartal 1993, og det vil derfor være baseret på arbejdsgivernes  

 ATP-indbetalinger vedrørende beskæftigelsen i oktober kvartal 1992. For de  

 private arbejdsgivere, der er omfattet af den nuværende  

 bidragsopkrævningsordning, vil også ATP-indbetalinger for tidligere kvartaler  

 kunne indgå i beregningsgrundlaget, når blot de vedrører beskæftigelse efter  

 den 31. marts 1991, jf. bemærkningerne til § 20.
Til § 34 I statens bevilling til lønrefusionsordningen fratrækkes ubrugte tidligere  

 statslige overførsler til lønrefusion, befordring, overskud fra tidligere  

 aktstykkehjemlede ordninger, Socialfondsmidler m.v.
Til § 35 Det forventes, at AERs administration skal anvende fire kalendermåneder  

 til den tekniske tilrettelæggelse af tilskudsordningen, således som den er  

 udformet i lovforslaget.
Til § 37 Da bestyrelsen udvides med fire offentlige repræsentanter, findes det  

 nødvendigt, at nyvalg sker hurtigst muligt.
 Som nævnt i bemærkningerne til § 3 skal samtlige udpegningsberettigede  

 organisationer m.fl. foretage udpegning og beskikkelse efter reglerne i lov  

 om ligestilling mellem mænd og kvinder ved besættelse af visse  

 bestyrelsesposter i den statslige forvaltning.
Til § 38 Ankenævnet i sin hidtidige sammensætning, d.v.s. 3 medlemmer, tager sig af  

 klager, der er indgivet inden den 1. januar 1993.
Bilag 1 Aftale om praktikpladser mellem Socialdemokratiet, Det  

 Konservative Folkeparti, Venstre, Socialistisk Folkeparti,  

 Centrumdemokraterne, Det Radikale Venstre og Kristeligt Folkeparti  

 Regeringens 3 lovforslag (Lov om AER, Lov om skolepraktik og Lov om ændring  

 af lov om erhvervsuddannelser) gennemføres med følgende ændringer:
 1) Alt gøres tidsbegrænset for en 3-årig periode frem til udgangen af  

 1995. Dette gælder for AER-lovens vedkommende dog kun tilskudsordningen.  

 Dette indebærer, at tilskudsordningen, lov om skolepraktik og ændringen af  

 godkendelsesbestemmelserne i erhvervsuddannelsesloven bortfalder med udgangen  

 af 1995. (Lov om lære- og praktikpladser ophæves naturligvis med  

 ikrafttrædelsen af lov om skolepraktik).
 2) Tilskudsordningen ændres således:
Til elever, der ansættes med uddannelsesaftale i perioden 1. august 1992-  

 31. december 1993 gives et årligt tilskud på 20.000 kr. i 1993 og 16.000 kr.  

 i hvert af de følgende år.
Til elever ansat i perioden 1. januar 1994 - 31.  

 december 1995 gives et tilskud på 16.000 pr. år. i hele uddannelsesaftalens  

 løbetid.
Tilskuddenes størrelse fastsættes i AER-loven.
 I lyset af udviklingen i antallet af elevpladser i forhold til de  

 forudsatte måltal kan tilskuddenes størrelse tages op til forhandling i  

 forbindelse med forhandlingerne om de årlige finanslove mod kompenserede  

 ændringer i bidragets størrelse.
 Arbejdsgiverbidraget fastsættes til 1.500 kr. pr. fuldtidsansat i 1993.  

 For de følgende år fastsættes bidraget på finansloven, således at ordningen  

 er selvfinansierende.
 3) Bestemmelserne om skoleydelse fjernes fra erhvervsuddannelsesloven.
 4) Bestemmelserne om skoleydelse fjernes fra skolepraktik-loven.
 5) Taxameteret til skolepraktik fastsættes til i gennemsnit 75% af det  

 nuværende taxameter i 1993, men kan i øvrigt tages op til forhandling i  

 forbindelse med finanslovene for de følgende år.
 6) Taxametertilskuddene til handelsskolernes uddannelser (EU, HHX m.v.)  

 øges med 50 mio. kr.
 7) De samlede offentlige nettomerudgifter til tilskudsordningen og de  

 øvrige elementer i lovpakken bliver 0 mio. kr. i 1993 og skønnes at blive 200  

 - 250 mio. kr. i de to følgende år.
 Lovpakken er gjort udgiftsneutral for det offentlige i 1993 gennem  

 inddragelse af AER's opsparing, som skønnes at være mindst 250 mio. kr.
 Tilskudsordningen omfatter også kommende erhvervsgrunduddannelser.
Regeringens lovforslag om erhvervsgrunduddannelser fremsætter samtidig med  

 lovpakken og færdigbehandles snarest muligt.
Forligspartierne er ikke  

 forpligtet på den konkrete udformning af udkastet.
Bilag 2 Undervisnings- og Forskningsministeriets bekendtgørelse nr. 169 af 12. marts 1992.
Bekendtgørelse af lov om Arbejdsgivernes Elevrefusion Herved bekendtgøres lov om Arbejdsgivernes Elevrefusion, jf.  

 lovbekendtgørelse nr. 485 af 21. juni 1991, med de ændringer, der følger af §  

 4 i lov nr. 891 af 21. december 1991 om ophævelse af lov om  

 arbejdsmarkedsbidrag og om ændring af merværdiafgiftsloven (momsloven) m.v.  

 og lov nr. 133 af 26. februar 1992.
Kapitel 1 Den selvejende institution Arbejdsgivernes Elevrefusion § 1. Arbejdsgivernes Elevrefusion er en selvejende institution med  

 det formål 1) helt eller delvis at refundere arbejdsgivere den løn, som de udbetaler  

 til elever under erhvervsuddannelse under elevernes skoleophold, 2) at yde tilskud til arbejdsgivere til hel eller delvis dækning af  

 afholdte befordringsudgifter eller andre udgifter afholdt i forbindelse med  

 uddannelse af elever under erhvervsuddannelse og 3) at administrere finansieringsordningerne i henhold til kapitel 5 og 5  

 a.
 § 2. Loven omfatter samtlige arbejdsgivere, der er omfattet af lov  

 om Arbejdsmarkedets Tillægspension, bortset fra offentlige myndigheder og  

 private institutioner, hvis udgifter overvejende dækkes af offentlige  

 tilskud.
 Stk. 2. Undtaget er endvidere religiøse samfund, der er fritaget  

 for afgiftspligt i medfør af § 2 a, stk. 1, nr. 1, i lov om afgift af lønsum  

 m.v., samt Julemærkefonden.
 Stk. 3. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om,  

 hvilke arbejdsgivere der efter stk. 1 og stk. 2 ikke skal være omfattet af  

 loven, samt om fremgangsmåden ved ansøgning om at blive undtaget fra loven.
§ 3. Arbejdsgivernes Elevrefusion ledes af en bestyrelse, der  

 består af en formand og 8 andre medlemmer.
Heraf udpeger Dansk  

 Arbejdsgiverforening og Landsorganisationen i Danmark hver 4 medlemmer.  

 Bestyrelsen udpeger formanden, som ikke må have tilknytning til nogen  

 arbejdsgiver- eller arbejdstagerorganisation.
 Stk. 2. Bestyrelsens formand og øvrige medlemmer udpeges for 3 år.  

 Genvalg kan finde sted.
 Stk. 3. Bestyrelsen er ansvarlig for institutionens  

 administration.
 Stk. 4. Bestyrelsen kan overlade administrationen til  

 Arbejdsmarkedets Tillægspension.
§ 4. For hvert regnskabsår udarbejder bestyrelsen et årsregnskab  

 bestående af balance (status), resultatopgørelse og noter.
Der udarbejdes  

 endvidere årsberetning.
Disse dele udgør en helhed.
Regnskabet følger  

 kalenderåret.
 Stk. 2. Det reviderede og godkendte årsregnskab sendes senest 6  

 måneder efter regnskabsårets udløb til Undervisnings- og  

 Forskningsministeriet.
 Stk. 3. Årsregnskabet opstilles på en overskuelig måde i  

 overensstemmelse med denne lov og forskrifter i henhold til loven.
 § 5. Årsregnskabet for Arbejdsgivernes Elevrefusion skal revideres  

 af mindst to revisorer, hvoraf mindst en skal være statsautoriseret revisor.  

 Bestyrelsen udnævner revisorerne for 3 år ad gangen, men kan til enhver tid  

 trække udnævnelsen tilbage.
 Stk. 2. Ved revisorskift skal Arbejdsgivernes Elevrefusion og  

 revisor give undervisnings- og forskningsministeren en redegørelse, hvis  

 skiftet skyldes særlige forhold.
 Stk. 3. Efter at revisionen af årsregnskabet er afsluttet, skal  

 revisorerne ved påtegning på regnskabet bekræfte, at de har revideret dette.
 Stk. 4. Revisorerne har altid ret til at deltage i  

 bestyrelsesmøder under behandling af sager, der har betydning for revision  

 eller aflæggelse af regnskabet.
 Stk. 5. Revisorerne har pligt til at deltage i bestyrelsens  

 behandling af de pågældende sager, såfremt det ønskes af blot et  

 bestyrelsesmedlem.
 § 6. Offentlige myndigheder, skoler, arbejdsgivere, elever,  

 lærlinge og arbejdsmarkedets organisationer skal efter anmodning give  

 Arbejdsgivernes Elevrefusion og skolerne oplysninger, der har betydning for  

 afgørelser om udbetaling af ydelser og opkrævning af bidrag efter loven.  

 Oplysningerne kan indhentes i elektronisk form.
Kapitel 2 Finansiering af refusioner og tilskud § 7. Arbejdsgivernes Elevrefusion afholder udgifterne til refusion  

 og tilskud efter § 1, nr. 1 og 2, samt udgifterne ved ordningernes  

 administration, jf. dog § 9 a.
Takster for refusion fastsættes på de årlige  

 finanslove efter indstilling fra bestyrelsen for Arbejdsgivernes  

 Elevrefusion.
Staten betaler hvert kvartal et beløb til Arbejdsgivernes  

 Elevrefusion til dækning heraf.
 Stk. 2. Den del af beløbet, der ikke viderebetales til dækning af  

 refusionskrav eller af tilskud, skal anbringes som indestående i danske  

 banker eller sparekasser eller eventuelt i obligationer udstedt eller  

 garanteret af den danske stat eller af danske kommuner, i obligationer  

 udstedt af danske realkreditinstitutter, der er godkendt af staten, eller i  

 værdipapirer, som i øvrigt efter deres art og sikkerhed kan stilles i klasse  

 hermed.
 Stk. 3. Overskydende midler fra et år overføres til næste år og  

 fratrækkes i statens udbetalinger i det følgende finansår.
 § 8. Arbejdsgivernes Elevrefusion giver undervisnings- og  

 forskningsministeren oplysninger, der har betydning for fastsættelsen af  

 takster efter § 7, stk. 1, og de kvartalsvise udbetalinger til  

 Arbejdsgivernes Elevrefusion.
Kapitel 3 Refusion af udbetalt løn § 9. Arbejdsgivernes Elevrefusion yder refusion til de i § 2  

 nævnte arbejdsgivere, der i henhold til uddannelsesaftale, der omfatter såvel  

 skoleophold som praktikophold, har udbetalt løn under skoleophold til elever  

 under erhvervsuddannelse og til elever under uddannelser, der efter  

 undervisnings- og forskningsministerens bestemmelse kan sidestilles hermed.  

 Bestyrelsen for Arbejdsgivernes Elevrefusion afgiver indstilling om de  

 uddannelser, der bør sidestilles med erhvervsuddannelser.
 Stk. 2. Refusion ydes ikke, såfremt der for arbejdsgiveren udføres  

 produktivt arbejde som led i skoleopholdene af et omfang svarende til den  

 udbetalte løn.
 Stk. 3. Bestyrelsen for Arbejdsgivernes Elevrefusion fastsætter  

 betingelserne for udbetaling af refusionsbeløb.
 Stk. 4. Arbejdsgivernes krav på refusion forældes efter reglerne i  

 lov nr. 274 af 22. december 1908 om forældelse af visse fordringer.
Kapitel 3 a Tillæg til lønrefusionen § 9 a.
Arbejdsgivernes Elevrefusion yder et tillæg til den efter §  

 7, stk. 1, fastsatte lønrefusionstakst. § 9 finder tilsvarende anvendelse.
 Stk. 2. Arbejdsgivernes Elevrefusion opkræver hos de i § 2 nævnte  

 arbejdsgivere bidrag til dækning af lønrefusionstillægget efter stk. 1.  

 Opkrævningen sker efter reglerne i § 15.
 Stk. 3. Bestyrelsen for Arbejdsgivernes Elevrefusion fastsætter,  

 under hensyntagen til de i medfør af stk. 5 fastsatte maksimale bidrag, det  

 beløb der efter stk. 1 kan refunderes arbejdsgiverne.
 Stk. 4. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion det bidrag, der  

 skal opkræves hos arbejdsgiverne til dækning af lønrefusionstillæg efter stk.  

 1 og administrationsomkostningerne, der er forbundet med denne ordning.
 Stk. 5. Dansk Arbejdsgiverforening og Landsorganisationen i  

 Danmark fastsætter den maksimale størrelse af det enkelte bidrag efter stk.  

 4, ligesom de fastsætter, hvornår reguleringen af dette bidrag skal finde  

 sted.
Kapitel 4 Tilskud til befordringsudgifter og andre udgifter som arbejdsgiveren  

 har afholdt § 10. Bestyrelsen for Arbejdsgivernes Elevrefusion træffer  

 beslutning om, hvorvidt og med hvilke beløb der kan ydes tilskud som nævnt i  

 § 1, nr. 2. Beløbene ydes også for elever i uddannelser, der efter § 9 er  

 sidestillet med erhvervsuddannelser.
Bestyrelsen fastsætter betingelserne for  

 ydelse og udbetaling af tilskud.
 Stk. 2. Den samlede udgift til tilskud efter stk. 1 afholdes inden  

 for 10 pct. af årets udgifter til refusioner, jf. § 7, stk. 1.
 Stk. 3. Arbejdsgivernes krav på tilskud forældes efter reglerne i  

 lov nr. 274 af 22. december 1908 om forældelse af visse fordringer.
§ 11. I uddannelsesområder eller dele af et uddannelsesområde vil  

 der kunne indgås kollektive overenskomster mellem uddannelsesområdets  

 arbejdsgiver- og arbejdstagerorganisationer vedrørende befordringsgodtgørelse  

 til elever under erhvervsuddannelse samt andre udgifter, som arbejdsgiveren  

 har afholdt i forbindelse med uddannelse af disse elever.
Hvis sådanne  

 overenskomster findes inden for uddannelsesområdet eller dele af  

 uddannelsesområdet, skal de heri fastsatte ydelser udredes af samtlige  

 arbejdsgivere inden for området, såfremt de er omfattet af § 2.
Kapitel 5 Finansiering af udgifter til foranstaltninger for elever uden  

 uddannelsesaftale med en virksomhed i Danmark § 12. Arbejdsgivernes Elevrefusion opkræver bidrag til dækning af  

 udgifterne efter § 5, stk. 1, jf. stk. 2, og § 6 i lov om tilvejebringelse af  

 lære- og praktikpladser, udgifterne efter § 12 a, §§ 14 a-e, visse  

 befordrings- og skolehjemsudgifter samt udgifterne ved Arbejdsgivernes  

 Elevrefusions administration af ordningerne.
Bidragene opkræves hos de i § 2  

 nævnte arbejdsgivere.
Stk. 2. Bidragets størrelse pr. fuldtidsansat lønmodtager  

 fastsættes i de årlige finanslove.
Bidraget for 1991 udgør pr. fuldtidsansat  

 lønmodtager 400 kr.
Stk. 3. I de samlede bidrag efter stk. 2 fratrækkes 1500 kr. pr.  

 kvartal pr. fuldtidsansat elev, der er under en af de i stk. 4 nævnte  

 uddannelser.
Er fradragene i et kvartal større end bidragene, bortfalder det  

 overskydende fradrag.
Opgørelsen af de samlede bidrag og fradragene heri  

 foretages for hver ATP-indbetalende enhed.
 Stk. 4. Det i stk. 3 fastsatte fradrag foretages for følgende  

 uddannelsessøgende, der har en skriftlig aftale med virksomheden om  

 gennemførelse af et uddannelsesforhold:
1) de af § 9 omfattede elever under skoleophold og praktikophold, hvor  

 eleven er lønnet af virksomheden, 2) uddannelsessøgende i grunduddannelser og korte videregående uddannelser  

 i den af uddannelsesaftalen omfattede lønnede periode, såfremt både  

 skoleophold og praktikophold er reguleret ved eller i henhold til lov og 3) uddannelsessøgende i praktikuddannelser, der a) er aftalt eller godkendt af vedkommende overenskomstparter eller  

 anerkendt af vedkommende brancheorganisation eller b) fastsat af en offenlig myndighed som betingelse for at opnå en  

 autorisation eller lignende eller som betingelse for at deltage i eller  

 afslutte en videregående uddannelse.
Det er en betingelse, at den lønnede uddannelsestid er led i en samlet  

 uddannelse.
Fradraget kan ydes i indtil 3 år af den lønnede uddannelsestid  

 ifølge ansættelsesaftale.
Praktikuddannelse i tilknytning til uddannelser på  

 universiteter, universitetscentre og Danmarks Tekniske Højskole er ikke  

 omfattet af bestemmelsen.
 Stk. 5. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion, hvilke  

 uddannelser der efter stk. 4, nr. 1-3, berettiger til fradrag, samt regler  

 for registrering af aftaler, der skal danne grundlag for fradraget, og om  

 betingelserne for at opnå fradrag.
§ 12 a.
Arbejdsgivernes Elevrefusion yder befordringstilskud til  

 elever under uddannelse efter § 2, stk. 1, nr. 2, i lov om tilvejebringelse  

 af lære- og praktikpladser og økonomisk støtte til de af lov om  

 tilvejebringelse af lære- og praktikpladser omfattede elever til værktøj,  

 værnemidler og lignende, såfremt elever med uddannelsesaftale i den  

 pågældende uddannelse er berettiget til at modtage sådanne ydelser fra  

 arbejdsgiveren.
Bestyrelsen fastsætter størrelsen af ydelserne samt  

 betingelserne for udbetaling af tilskud og støtte.
 Stk. 2. Udgifterne efter stk. 1 dækkes af det i § 12, stk. 2,  

 nævnte bidrag.
 §§ 13 og 14 (ophævede).
Kapitel 5 a Mobilitetsfremmende ydelser § 14 a.
Med henblik på indgåelse af uddannelsesaftaler vedrørende  

 de i § 9 nævnte uddannelser yder Arbejdsgivernes Elevrefusion økonomisk  

 støtte til elever i form af:
 1) Rejsehjælp til søgning eller overtagelse af en praktikplads.
 2) Flyttehjælp ved overtagelse af en praktikplads.
 3) Tilskud til forsørgere til merudgifter til dobbelt husførelse.
 4) Tilskud i særlige tilfælde til andre boligudgifter.
 Stk. 2. Bestemmelsen i stk. 1 finder tilsvarende anvendelse med  

 henblik på deltagelse i undervisning efter § 2, stk. 1, nr. 1 og 2, i lov om  

 tilvejebringelse af lære- og praktikpladser.
 Stk. 3. Arbejdsgivernes Elevrefusion fastsætter betingelserne for  

 udbetaling af ydelserne efter stk. 1 og stk. 2.
 Stk. 4. Undervisnings- og forskningsministeren fastsætter årligt  

 efter indstilling fra bestyrelsen for Arbejdsgivernes Elevrefusion det  

 samlede budget for ordningen efter stk. 1 og stk. 2. Udgifterne dækkes af det  

 i § 12, stk. 2, nævnte bidrag, jf. dog stk. 5.
 Stk. 5. Undervisnings- og forskningsministeren overfører årligt  

 400.000 kr. til delvis dækning af udgifterne efter stk. 1 og stk. 2.
§ 14 b.
Arbejdsgivernes Elevrefusion kan yde økonomisk støtte til  

 elever under erhvervsuddannelse med henblik på praktikuddannelse i  

 virksomheder i et andet land inden for De Europæiske Fællesskaber eller inden  

 for Den Europæiske Frihandelsorganisation (EFTA), jf. § 5, stk. 4, i lov om  

 erhvervsuddannelser.
 Stk. 2. Støtten kan gives i form af:
 1) Tilskud m.v. nævnt i § 14 a, stk. 1, nr. 1-3.
 2) Rejsehjælp til rejsen til Danmark ved praktikperiodens afslutning.
 3) Tilskud til boligudgifter.
 4) Tilskud til andre særlige udgifter, der er begrundet i udlandsopholdet.
 Stk. 3. Bestyrelsen for Arbejdsgivernes Elevrefusion kan yde  

 tilskud til rejseudgifter til elever, der ønsker at indgå en aftale med en  

 virksomhed om gennemførelse af en faglig grunduddannelse i et af de i stk. 1  

 nævnte lande.
Stk. 4. Reglerne i § 14 a, stk. 2 og 3, finder tilsvarende  

 anvendelse for støtte efter denne paragraf.
Udgifterne dækkes af det i § 12,  

 stk. 2, nævnte bidrag.
§ 14 c.
Bestyrelsen for Arbejdsgivernes Elevrefusion kan yde hel  

 eller delvis refusion af udgifter, som en virksomhed har afholdt i  

 forbindelse med udstationering af elever med en erhvervsuddannelsesaftale i  

 et andet land inden for De Europæiske Fællesskaber eller inden for Den  

 Europæiske Frihandelsorganisation (EFTA) eller andre særlige udgifter i  

 forbindelse med tilvejebringelse af praktikpladser i udlandet.
Udgiften  

 dækkes af det i § 12, stk. 2, nævnte bidrag.
 Stk. 2. Bestyrelsen kan stille som vilkår for ydelse af refusion,  

 at virksomheden, når uddannelsespladsen bliver ledig, indgår en  

 uddannelsesaftale med en elev under uddannelse efter lov om tilvejebringelse  

 af lære- og praktikpladser.
§ 14 d.
Arbejdsgivernes Elevrefusion yder godtgørelse til elever  

 under 3. og følgende skoleperioder, jf. § 5, stk. 4, i lov om  

 erhvervsuddannelser.
Det er en betingelse, at eleven har påbegyndt  

 ansættelsesforholdet i den udenlandske virksomhed senest et år efter  

 afslutningen af 2. skoleperiode.
Godtgørelsen udgør samme beløb, som en  

 arbejdsgiver efter § 9 og § 9 a er berettiget til at modtage som lønrefusion  

 for den pågældende elev.
 Stk. 2. Bestyrelsen for Arbejdsgivernes Elevrefusion kan beslutte  

 at give tillæg til godtgørelsen efter stk. 1. Den samlede godtgørelse kan dog  

 højst udgøre et beløb, der svarer til fuld elevløn.
 Stk. 3. Bestyrelsen for Arbejdsgivernes Elevrefusion kan beslutte  

 at yde godtgørelse under 3. og følgende skoleperioder til elever, der ikke er  

 omfattet af stk. 1.
 Stk. 4. Bestyrelsen for Arbejdsgivernes Elevrefusion fastsætter  

 betingelserne for udbetaling af godtgørelsen.
 Stk. 5. Udgifterne til godtgørelsen efter denne paragraf dækkes af  

 det i § 12, stk. 2, nævnte bidrag.
§ 14 e.
Bestyrelsen for Arbejdsgivernes Elevrefusion kan beslutte,  

 at bestemmelserne i §§ 14 b-d finder tilsvarende anvendelse for andre  

 praktikophold, herunder for praktikophold, der helt eller delvis træder i  

 stedet for modul 2-praktikuddannelse i landbrugets grunduddannelse, jf. § 15  

 i lov om landbrugsuddannelser.
Kapitel 6 Beregning og betaling af arbejdsgiverbidrag m.v.
§ 15. Bidrag efter § 9 a og § 12, stk. 2, indbetales samlet til  

 Arbejdsgivernes Elevrefusion fire gange årligt.
Indbetaling af bidrag for  

 mindre end 4 ansatte kan dog ske een gang årligt.
Stk. 2. Bidrag beregnes kvartalsvis i forhold til antallet af  

 fuldtidsbeskæftigede i det foregående kvartal.
Antallet af  

 fuldtidsbeskæftigede opgøres svarende til det fra arbejdsgiverne modtagne  

 ATP-bidrag i en forudgående 3-måneders-periode.
I det kvartalsvis beregnede  

 arbejdsgiverbidrag fratrækkes for hver arbejdsgiver et beløb, der svarer til  

 1/4 af det årlige bidrag for en lønmodtager, jf. § 12, stk. 3. Dette gælder,  

 uanset hvor mange kvartaler det ATP-bidrag, der danner grundlag for  

 beregningen, vedrører.
Ved beregningen af bidraget medtages kun ATP-bidrag,  

 der vedrører beskæftigelse efter den 31. marts 1991. Der betales ikke bidrag  

 for de i § 12, stk. 4, nævnte uddannelsessøgende, såfremt betingelserne for  

 fradrag er opfyldt.
 Stk. 3. Sker indbetaling ikke rettidigt, kan Arbejdsgivernes  

 Elevrefusion pålægge arbejdsgiveren at betale renter af bidragene med 11/2  

 pct. for hver påbegyndt måned fra forfaldsdagen.
 Stk. 4. Arbejdsgivernes Elevrefusion har udpantningsret for bidrag  

 og renter.
 Stk. 5. Arbejdsgivernes Elevrefusions krav på bidrag efter denne  

 lov forældes efter reglerne i lov nr. 274 af 22. december 1908 om forældelse  

 af visse fordringer.
 Stk. 6. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om  

 betaling af bidrag, herunder frist for indbetalingen.
§ 15 a.
Ubetalte arbejdsgiverbidrag efter de indtil 1. januar 1988  

 gældende regler kan med tillæg af omkostninger inddrives af Kongeriget  

 Danmarks Hypotekbank og Finansforvaltning (Hypotekbanken). Hypotekbanken kan  

 inddrive skyldige beløb ved udpantning samt ved indeholdelse i løn m.v. hos  

 den pågældende efter reglerne om inddrivelse af personlige skatter i  

 kildeskatteloven.
 Stk. 2. Undervisnings- og forskningsministeren kan fastsætte  

 nærmere regler om fremgangsmåden i forbindelse med lønindeholdelsen, herunder  

 om straf af bøde for overtrædelse af reglerne.
 Stk. 3. Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af de i stk. 1 nævnte beløb, herunder  

 oplysninger om indkomst- og formueforhold.
§ 16. Bestemmelsen i § 7, stk. 2, finder tilsvarende anvendelse på  

 de efter § 15 opkrævede bidrag.
Overskydende midler overføres til  

 efterfølgende år.
 Stk. 2. Kan bidrag efter § 12, stk. 1, ikke fuldt ud dække  

 udgifterne i det pågældende år, dækkes underskuddet midlertidigt af  

 Undervisnings- og Forskningsministeriet og indregnes med tillæg af renter,  

 jf. stk. 3, i bidraget for det følgende år.
 Stk. 3. Statens udlæg efter stk. 2 forrentes årligt med 1 pct.  

 over den til enhver tid fastsatte officielle diskonto.
§ 17. Arbejdsgivernes Elevrefusion udbetaler månedligt et beløb  

 til erhvervsskolerne til dækning af godtgørelse til elever efter § 5, stk. 1,  

 jf. stk. 2, i lov om tilvejebringelse af lære- og praktikpladser samt  

 befordringsudgifter.
Beløb til dækning af undervisningsudgifter efter § 6 i  

 lov om tilvejebringelse af lære- og praktikpladser samt skolehjemsudgifter  

 indbetales af Arbejdsgivernes Elevrefusion til Undervisnings- og  

 Forskningsministeriet.
 Stk. 2. Undervisnings- og forskningsministeren kan fastsætte  

 regler om udbetalingen fra Arbejdsgivernes Elevrefusion samt om revision og  

 afgivelse af regnskab for erhvervsskoler vedrørende de i kapitel 5 og 5 a  

 nævnte udgifter.
Kapitel 7 Forskellige bestemmelser § 18. Klager over afgørelser truffet af Arbejdsgivernes  

 Elevrefusion efter denne lov kan inden fire uger efter meddelelsen af  

 afgørelsen indbringes for et ankenævn, der består af en formand, der skal  

 opfylde de almindelige betingelser for at kunne blive dommer, og to andre  

 medlemmer, der udpeges af henholdsvis Dansk Arbejdsgiverforening og  

 Landsorganisationen i Danmark.
Undervisnings- og forskningsministeren  

 beskikker formanden.
Medlemmerne beskikkes og udpeges for 3 år.
 Stk. 2. Ankenævnet fastsætter selv sin forretningsorden.
 Stk. 3. Undervisnings- og forskningsministeren kan fastsætte  

 regler om, at der skal betales et gebyr for ankenævnets behandling af klager.
 Stk. 4. Hypotekbankens afgørelser efter § 15 a kan indbringes for  

 finansministeren.
 § 19. Medmindre højere straf er forskyldt efter den øvrige  

 lovgivning, straffes med bøde den, der undlader at efterkomme en anmodning  

 fra Arbejdsgivernes Elevrefusion eller skolerne om oplysninger eller afgiver  

 urigtige eller vildledende oplysninger, jf. § 6.
 Stk. 2. Er overtrædelsen begået af et aktieselskab, andelsselskab  

 eller lignende, kan der pålægges selskabet som sådant bødeansvar.
Kapitel 8 Ikrafttrædelses- og overgangsbestemmelser § 20. Loven træder i kraft den 1. januar 1991.
Stk. 2. Lov om Arbejdsgivernes Elevrefusion, jf. lovbekendtgørelse  

 nr. 401 af 7. juli 1988, ophæves.
Tilskud til lære- og praktikpladser ydet  

 efter kapitel 3 a udbetales fortsat efter reglerne i dette kapitel.
 Stk. 3 og 4. (Ophævede).
 § 21. De i § 12, stk. 1, nævnte udgifter kan lægges ud af  

 Undervisnings- og Forskningsministeriet, indtil opkrævning hos arbejdsgiverne  

 kan ske.
 § 22. Lovens regler om refusion og tilskud, jf. kapitel 3 og 4,  

 finder tilsvarende anvendelse for lærlinge og efg-elever.
 § 23. I lov nr. 437 af 13. juni 1990 om tilvejebringelse af lære-  

 og praktikpladser foretages følgende ændringer:
 1. I § 5, stk. 2, 1. pkt., ændres »§ 6, stk. 1,»  

 til: »§ 12, stk. 1,».
 2. I § 5 indsættes efter stk. 2 som nyt stykke:
» Stk. 3. Skolerne kan udføre undervisning efter § 2, stk. 1,  

 nr. 2, ved helt eller delvis at udstationere eleven i en virksomhed.
Under  

 udstationering modtager eleven alene elevløn fra virksomheden i stedet for  

 godtgørelse efter stk. 1.« Stk. 3 bliver herefter stk. 4.
 3. § 6, stk. 1, affattes således:
»Undervisningen i henhold til § 2, stk. 1, finansieres efter reglerne  

 i § 12, stk. 1, i lov om Arbejdsgivernes Elevrefusion.« § 24. Loven gælder ikke for Færøerne og Grønland.
Lov nr. 321 af  

 29. maj 1991, hvis § 1 har ændret § 2, § 7, § 9, § 12, §§ 15-18, ophævet §§  

 13-14 og § 20, stk. 3 og 4, samt indsat § 9 a, § 12 a og § 14 a, indeholder i  

 § 3 følgende bestemmelse:
§ 3 Stk. 1. Loven træder i kraft den 1. juni 1991.
 Stk. 2. Bidraget efter § 12, stk. 2, som affattet ved § 1, nr. 7,  

 opkræves i 1991 med en sats på 200 kr. pr. den 1. september og den 1.  

 december 1991. Bidraget efter § 9 a, som affattet ved § 1, nr. 6, opkræves  

 første gang den 1. september 1991.
 Stk. 3. Udbetaling af refusionstillæg efter § 9 a, som affattet  

 ved § 1, nr. 6, sker for løn udbetalt til elever under skoleophold, der er  

 påbegyndt efter den 1. juli 1991. Der udbetales ikke refusionstillæg til  

 skoleophold, der påbegyndes efter den 31. december 1994. Eventuelle  

 overskydende midler anvendes til afholdelse af de i § 12, stk. 1, nævnte  

 udgifter.
Stk. 4. Det i § 14 a, stk. 4, som affattet ved § 1, nr. 10, nævnte  

 beløb overføres første gang i 1992. Senest den 31. december 1991 overføres  

 til Arbejdsgivernes Elevrefusion eventuelle uforbrugte midler af  

 Undervisnings- og Forskningsministeriets bevilling i 1991 til  

 mobilitetsfremmende ydelser.
Lov nr. 380 af 6. juni 1991, hvis § 32 har  

 medført indsættelse af § 15 a og ændring af § 18, indeholder i § 33 følgende  

 bestemmelse:
§ 33 Loven træder i kraft ved bekendtgørelse i Lovtidende og finder også  

 anvendelse på fordringer forfaldne før lovens ikrafttræden.
Lov nr. 891 af  

 21. december 1991, hvis § 4 har ændret § 2, stk. 2, indeholder i § 5 følgende  

 bestemmelse:
§ 5 Stk. 1. Loven træder i kraft den 1. januar 1992. (Udelades). Lov  

 nr. 133 af 26. februar 1992, hvis § 2 ændrer § 1, § 2, § 6, overskriften til  

 kapitel 5, § 12, samt indsætter §§ 14 b-e, indeholder i §§ 3 og 4 følgende  

 bestemmelser:
§ 3 Lovforslaget kan stadfæstes straks efter vedtagelsen.
§ 4 Stk. 1. Loven træder i kraft den 1. marts 1992. De i § 2, nr. 6,  

 nævnte ydelser fra Arbejdsgivernes Elevrefusion kan ydes til udgifter afholdt  

 af elever eller virksomheder efter den 15. januar 1992.
 Stk. 2. Udbetaling af ydelser efter §§ 14 b-e, som affattet ved  

 denne lovs § 2, nr. 6, vedrører elever, der har påbegyndt den  

 støtteberettigende undervisning eller det støtteberettigende  

 virksomhedsophold senest den 31. december 1994. Ydelserne kan oppebæres  

 indtil uddannelsens afslutning inden for den normale uddannelsestid.
 Stk. 3. Ansøgning om ydelserne efter stk. 2 skal være indgivet til  

 Arbejdsgivernes Elevrefusion senest den 1. juli 1995.
Undervisnings- og Forskningsministeriet, den 12. marts 1992 Bertel Haarder / Birgitte Ammitzbøll Efter 2. behandling den 16. december 1992 Kapitel 1 Almindelige bestemmelser § 1. Arbejdsgivernes Elevrefusion er en selvejende institution,  

 der har til formål at administrere refusions- og tilskudsordninger, der skal  

 medvirke til at skaffe det fornødne antal praktikpladser for  

 uddannelsessøgende.
 § 2. Loven omfatter alle arbejdsgivere, der er omfattet af lov om  

 Arbejdsmarkedets Tillægspension.
Stk. 2. Undtaget fra loven er religiøse samfund, der er fritaget  

 for afgiftspligt i medfør af § 2 a, stk. 1, nr. 1, i lov om afgift af lønsum  

 m.v. samt Julemærkefonden.
Undervisnings- og forskningsministeren kan efter  

 indstilling fra bestyrelsen for Arbejdsgivernes Elevrefusion fastsætte regler  

 om fremgangsmåden ved ansøgning om at blive undtaget fra loven.
§ 3. Arbejdsgivernes Elevrefusion ledes af en bestyrelse, der  

 består af en formand og 14 andre medlemmer.
Heraf udpeger Dansk  

 Arbejdsgiverforening 4, Sammenslutningen af Landbrugets  

 Arbejdsgiverforeninger 1, Landsorganisationen i Danmark 5, staten 1,  

 kommunerne og amtskommunerne tilsammen 1, Kommunale Tjenestemænd og  

 Overenskomstansatte 1 og Centralorganisationernes Fællesudvalg 1. Bestyrelsen  

 udpeger formanden, som ikke må have tilknytning til en arbejdsgiver- eller  

 arbejdstagerorganisation.
Formandens stemme er udslaggivende i tilfælde af  

 stemmelighed.
Stk. 2. Bestyrelsens formand og øvrige medlemmer udpeges for tre  

 år ad gangen.
Genvalg kan finde sted.
 Stk. 3. Bestyrelsen er ansvarlig for institutionens  

 administration.
 Stk. 4. Bestyrelsen kan overlade administrationen til  

 Arbejdsmarkedets Tillægspension.
Kapitel 2 Lønrefusion § 4. Arbejdsgivernes Elevrefusion yder refusion til de i § 2, stk.  

 1, nævnte arbejdsgivere, der i henhold til uddannelsesaftale, der omfatter  

 såvel skoleophold som praktikophold, har udbetalt løn under skoleophold til  

 elever under erhvervsuddannelse og til elever under uddannelser, der efter  

 undervisnings- og forskningsministerens bestemmelse kan sidestilles hermed.  

 Bestyrelsen for Arbejdsgivernes Elevrefusion afgiver indstilling om de  

 uddannelser, der bør sidestilles med erhvervsuddannelser.
 Stk. 2. Refusion ydes ikke, såfremt der for arbejdsgiveren udføres  

 produktivt arbejde som led i skoleopholdene af et omfang svarende til den  

 udbetalte løn.
 Stk. 3. Bestyrelsen for Arbejdsgivernes Elevrefusion fastsætter  

 betingelserne for udbetaling af refusionsbeløb, herunder nærmere betingelser  

 for anvendelse af en særlig sats for voksne elever, jf. § 5, stk. 1.
§ 5. Taksterne for lønrefusion fastsættes i de årlige finanslove  

 efter indstilling fra bestyrelsen for Arbejdsgivernes Elevrefusion.
I årene  

 1993-95 er taksterne dog følgende:
 Stk. 2. Til delvis dækning af udgifterne til lønrefusion efter  

 stk. 1 overfører staten til Arbejdsgivernes Elevrefusion en takst pr.  

 elev-uge på halvdelen af lønrefusionstaksten efter stk. 1. Statens tilskud  

 udbetales kvartalsvis til Arbejdsgivernes Elevrefusion.
Kapitel 3 Tilskud til befordringsudgifter § 6. Arbejdsgivernes Elevrefusion yder tilskud til  

 befordringsudgifter, som arbejdsgiveren har afholdt i forbindelse med elevens  

 skoleophold.
Beløbene ydes for elever i erhvervsuddannelser og i uddannelser,  

 der efter § 4, stk. 1, er sidestillet med erhvervsuddannelser.
 Stk. 2. Tilskuddet til befordringsudgifter, herunder  

 befordringsudgifter, der afholdes for andre elever i medfør af § 12, kan  

 højst udgøre 80 pct. af de af arbejdsgiveren afholdte udgifter.
§ 7. I uddannelsesområder eller dele af et uddannelsesområde vil  

 der kunne indgås kollektive overenskomster mellem uddannelsesområdets  

 arbejdsgiver- og arbejdstagerorganisationer vedrørende befordringsgodtgørelse  

 til elever under erhvervsuddannelse, som arbejdsgiveren har afholdt i  

 forbindelse med uddannelse af disse elever.
Hvis sådanne overenskomster  

 findes inden for uddannelsesområdet eller dele af uddannelsesområdet, skal de  

 heri fastsatte ydelser udredes af alle arbejdsgivere inden for området.
Kapitel 4 Mobilitetsfremmende ydelser § 8. Med henblik på indgåelse af uddannelsesaftaler vedrørende  

 erhvervsuddannelser og landbrugets grunduddannelse yder Arbejdsgivernes  

 Elevrefusion økonomisk støtte til elever i form af:
 1) Rejsehjælp til søgning eller overtagelse af en praktikplads.
 2) Flyttehjælp ved overtagelse af en praktikplads.
 3) Tilskud til forsørgere til merudgifter til dobbelt husførelse.
 4) Tilskud i særlige tilfælde til andre boligudgifter.
 Stk. 2. Bestemmelsen i stk. 1 finder tilsvarende anvendelse  

 vedrørende lov om skolepraktik i erhvervsuddannelserne.
 § 9. Arbejdsgivernes Elevrefusion yder økonomisk støtte til elever  

 under erhvervsuddannelse, jf. § 5, stk. 4, i lov om erhvervsuddannelser og i  

 modul 2 i landbrugets grunduddannelse med henblik på praktikuddannelse i  

 virksomheder i et andet land inden for De Europæiske Fællesskaber eller inden  

 for Den Europæiske Frihandelsorganisation (EFTA).
 Stk. 2. Støtten ydes i form af:
 1) Tilskud m.v. nævnt i § 8, stk. 1, nr. 1-3.
 2) Rejsehjælp til rejsen til Danmark ved praktikperiodens afslutning.
 3) Tilskud til boligudgifter.
 4) Tilskud til andre særlige udgifter, der er begrundet i udlandsopholdet.
 Stk. 3. Bestyrelsen for Arbejdsgivernes Elevrefusion kan beslutte  

 at yde tilskud til rejseudgifter til elever, der ønsker at indgå en aftale  

 med en arbejdsgiver om gennemførelse af en faglig grunduddannelse i et af de  

 i stk. 1 nævnte lande.
 Stk. 4. Reglerne i § 8, stk. 2, finder tilsvarende anvendelse for  

 støtte efter denne bestemmelse.
 § 10. Arbejdsgivernes Elevrefusion yder hel eller delvis refusion  

 af udgifter, som en arbejdsgiver har afholdt i forbindelse med udstationering  

 af elever med en erhvervsuddannelsesaftale og elever i modul 2 i landbrugets  

 grunduddannelse i et andet land inden for De Europæiske Fællesskaber eller  

 inden for Den Europæiske Frihandelsorganisation (EFTA) eller andre særlige  

 udgifter i forbindelse med tilvejebringelse af praktikpladser i udlandet.
 Stk. 2. Bestyrelsen for Arbejdsgivernes Elevrefusion kan stille  

 som vilkår for ydelse af refusion, at arbejdsgiveren i  

 udstationeringsperioden ansætter en elev under uddannelse efter lov om  

 skolepraktik i erhvervsuddannelserne.
§ 11. Arbejdsgivernes Elevrefusion yder godtgørelse til elever  

 under 3. og følgende skoleperioder, jf. § 5, stk. 4, i lov om  

 erhvervsuddannelser, og til elever på skole i modul 2 i landbrugets  

 grunduddannelse, når eleverne er optaget på grundlag af praktik i et af de i  

 § 9, stk. 1, nævnte lande.
Godtgørelsen udgør samme beløb, som en  

 arbejdsgiver efter § 5, stk. 1, er berettiget til at modtage som lønrefusion  

 for den pågældende elev.
 Stk. 2. Bestyrelsen for Arbejdsgivernes Elevrefusion kan beslutte  

 at give tillæg til godtgørelsen efter stk. 1. Den samlede godtgørelse må dog  

 højst udgøre et beløb, der svarer til fuld elevløn.
 Stk. 3. Bestyrelsen for Arbejdsgivernes Elevrefusion fastsætter  

 retningslinier for udbetaling af godtgørelsen.
 § 12. Bestyrelsen for Arbejdsgivernes Elevrefusion kan beslutte,  

 at bestemmelserne i §§ 6-10 finder tilsvarende anvendelse for andre elever  

 end elever i erhvervsuddannelser og landbrugets grunduddannelse.
Kapitel 5 Skolepraktik m.v.
§ 13 . Arbejdsgivernes Elevrefusion dækker udgifterne til  

 skolepraktik og godtgørelse til skolepraktikelever, jf. §§ 11-14 i lov om  

 skolepraktik i erhvervsuddannelserne.
Endvidere dækker Arbejdsgivernes  

 Elevrefusion udgifterne til godtgørelse til elever under skoleundervisning i  

 henhold til § 5 i lov om skolepraktik i erhvervsuddannelserne.
For  

 godtgørelsen finder reglerne i § 11 i lov om skolepraktik i  

 erhvervsuddannelserne tilsvarende anvendelse.
§ 14 . Arbejdsgivernes Elevrefusion yder befordringstilskud til  

 elever under skolepraktik i erhvervsuddannelserne, herunder til elever under  

 skoleundervisning i henhold til § 5 og § 14, stk. 1, 2. pkt., i lov om  

 skolepraktik i erhvervsuddannelserne, og økonomisk støtte til elever til  

 værktøj, værnemidler og lignende, hvis disse elever med uddannelsesaftale i  

 den pågældende uddannelse er berettiget til at modtage sådanne ydelser fra  

 arbejdsgiveren.
Endvidere ydes tilskud til skolehjemsudgifter for elever  

 under skoleundervisning efter § 5 og § 14, stk. 1, 2. pkt., i lov om  

 skolepraktik i erhvervsuddannelserne.
 § 15 . Bestyrelsen for Arbejdsgivernes Elevrefusion fastsætter  

 størrelsen af den økonomiske støtte efter §§ 6-10 og 14, 1. pkt., samt  

 betingelserne for ydelse af og udbetaling af støtten.
Kapitel 6 Tilskud til praktikpladser § 16. Arbejdsgivernes Elevrefusion yder tilskud til de i § 2, stk.  

 1, nævnte arbejdsgivere for ansættelse af elever, der i perioden fra den 1.  

 juli 1992 til den 31. december 1995 er begyndt praktikuddannelse hos  

 arbejdsgiveren på grundlag af en skriftlig aftale om at gennemføre en  

 uddannelse.
Det er en betingelse, at eleven modtager løn fra arbejdsgiveren i  

 praktiktiden.
Stk. 2. For 1993 er tilskuddet 20.000 kr. pr. elev.
For 1994 og  

 følgende år er tilskuddet 16.000 kr. årligt pr. elev.
 Stk. 3. Der ydes tilskud efter ansøgning for følgende  

 uddannelsessøgende, der har en skriftlig aftale med arbejdsgiveren om  

 gennemførelse af et uddannelsesforhold:
 1) Elever i erhvervsuddannelser, landbrugets grunduddannelse og  

 erhvervsgrunduddannelser.
 2) Uddannelsessøgende i uddannelser, hvor både skoleophold og  

 praktikophold er reguleret ved eller i henhold til lov.
3) Uddannelsessøgende i indtil 3 år i praktikuddannelse, der a) er aftalt eller godkendt af vedkommende overenskomstparter eller  

 anerkendt af vedkommende brancheorganisation eller b) er fastsat af en offentlig myndighed som betingelse for at opnå en  

 autorisation eller lignende eller som betingelse for at deltage i eller  

 afslutte en videregående uddannelse.
 Stk. 4. Det er en betingelse, at den i stk. 3 nævnte lønnede  

 uddannelsestid er led i en samlet uddannelse.
 Stk. 5. For andre uddannelser end de i stk. 3, nr. 1, nævnte  

 uddannelser kan undervisnings- og forskningsministeren efter indstilling fra  

 bestyrelsen for Arbejdsgivernes Elevrefusion bestemme, at tilskuddet alene  

 beregnes på grundlag af den lønnede praktikperiodes længde.
 Stk. 6. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om,  

 hvilke uddannelser der berettiger til tilskud, samt regler for registrering  

 af aftaler efter stk. 3.
 § 17. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om  

 betingelserne for tilskuddet, om dets beregning, om dets udbetaling og  

 eventuelle tilbagebetaling ved uddannelsesforholdets ophør og om  

 administrationen af ordningen.
Stk. 2. Det er en betingelse for tilskud, at uddannelsesaftalen  

 ikke er ophævet inden prøvetidens udløb, dog skal uddannelsesforholdet have  

 varet mindst tre måneder.
Ansættes eleven eller ophører uddannelsesforholdet  

 i løbet af kalenderåret, ydes tilskuddet forholdsmæssigt.
 Stk. 3. Har den, der oppebærer tilskud, givet urigtige oplysninger  

 eller undladt at meddele oplysninger af betydning for tilskudsudbetalingen,  

 kan Arbejdsgivernes Elevrefusion bestemme, at tilskud bortfalder helt eller  

 delvis, og at udbetalte tilskud skal tilbagebetales.
Kapitel 7 Arbejdsgiverbidrag § 18 . Alle arbejdsgivere, jf. § 2, stk. 1, betaler et bidrag til  

 Arbejdsgivernes Elevrefusion til dækning af udgifterne efter denne lov,  

 herunder de med ordningen forbundne administrationsudgifter.
Staten dækker  

 dog halvdelen af udgifterne til lønrefusion, jf. § 5, stk. 2.
Stk. 2. Bidragets størrelse efter stk. 1 fastsættes i de årlige  

 finanslove.
Bidraget for 1993 udgør 1.500 kr. pr. fuldtidsansat lønmodtager.
 Stk. 3. Til brug for den årlige fastlæggelse af bidragene modtager  

 undervisnings- og forskningsministeren fra bestyrelsen for Arbejdsgivernes  

 Elevrefusion et budget for udgifterne efter loven.
§ 19. Overskydende midler overføres til efterfølgende år.
Den del  

 af bidragene, der ikke omgående viderebetales til ordningerne efter loven,  

 skal anbringes som indestående i danske banker eller sparekasser eller  

 eventuelt i obligationer udstedt eller garanteret af den danske stat eller af  

 danske kommuner, i obligationer udstedt af danske realkreditinstitutioner,  

 der er godkendt af staten, eller i værdipapirer, som i øvrigt efter deres art  

 og sikkerhed kan stilles i klasse hermed.
 Stk. 2. Kan bidrag efter § 18 ikke fuldt ud dække udgifterne i det  

 pågældende år, dækkes underskuddet midlertidigt af Undervisnings- og  

 Forskningsministeriet og indregnes med tillæg af renter, jf. stk. 3, i  

 bidraget for det følgende år.
 Stk. 3. Statens udlæg efter stk. 2 forrentes årligt med 1 pct.  

 over den til enhver tid fastsatte officielle diskonto.
§ 20. Bidrag beregnes kvartalsvis i forhold til antallet af  

 fuldtidsbeskæftigede i det foregående kvartal.
Antallet af  

 fuldtidsbeskæftigede opgøres svarende til det fra arbejdsgiverne modtagne  

 ATP-bidrag i en forudgående 3-måneders-periode.
Stk. 2. Der betales ikke bidrag for een lønmodtager.
I det  

 kvartalsvis beregnede arbejdsgiverbidrag fratrækkes for hver arbejdsgiver et  

 beløb, der svarer til 1/4 af det årlige bidrag for een lønmodtager.
Dette  

 gælder, uanset hvor mange kvartaler det ATP-bidrag, der danner grundlag for  

 beregningen, vedrører.
Ved beregningen af bidraget medtages kun ATP-bidrag,  

 der vedrører beskæftigelse efter den 1. april 1991, jf. dog § 36, stk. 2.
 Stk. 3. Der betales ikke bidrag for elever, der er omfattet af §  

 16. Dette gælder også for elever, der har indgået uddannelsesaftale før den  

 1. juli 1992.
§ 21. Bidrag efter § 18 indbetales til Arbejdsgivernes  

 Elevrefusion fire gange årligt.
Indbetaling af bidrag for mindre end 4  

 ansatte kan dog ske een gang årligt.
 Stk. 2. Sker indbetaling ikke rettidigt, kan Arbejdsgivernes  

 Elevrefusion pålægge arbejdsgiveren at betale renter af bidragene med l1/2  

 pct. for hver påbegyndt måned fra forfaldsdagen.
 Stk. 3. Arbejdsgivernes Elevrefusion har udpantningsret for  

 tilbagesøgning af tilskud, jf. § 17, stk. 1, samt for bidrag og renter.
 Stk. 4. Undervisnings- og forskningsministeren fastsætter efter  

 indstilling fra bestyrelsen for Arbejdsgivernes Elevrefusion regler om  

 betaling af bidrag, herunder frist for indbetalingen.
 § 22. Beløb til dækning af udgifter til skolepraktik efter lov om  

 skolepraktik i erhvervsuddannelserne og skolehjemsudgifter indbetales af  

 Arbejdsgivernes Elevrefusion til Undervisnings- og Forskningsministeriet.  

 Beløb til dækning af de ordninger, der administreres af erhvervsskolerne,  

 udbetales månedsvis af Arbejdsgivernes Elevrefusion til disse skoler.
 Stk. 2. Undervisnings- og forskningsministeren kan fastsætte  

 regler om udbetalingen fra Arbejdsgivernes Elevrefusion og om revision og  

 afgivelse af regnskab for erhvervsskoler vedrørende de i stk. 1, 2. pkt.,  

 nævnte udgifter.
 § 23. Uanset bestemmelserne i § 20, § 21, stk. 1, og § 36, stk. 2,  

 kan undervisnings- og forskningsministeren efter indstilling fra bestyrelsen  

 for Arbejdsgivernes Elevrefusion fastsætte særlige regler om beregning og  

 indbetaling af bidrag for enkelte arbejdsgivere eller grupper af  

 arbejdsgivere.
Kapitel 8 Forskellige bestemmelser § 24. For hvert regnskabsår udarbejder bestyrelsen for  

 Arbejdsgivernes Elevrefusion et årsregnskab bestående af balance,  

 resultatopgørelse og noter.
Der udarbejdes endvidere årsberetning.
Disse dele  

 udgør en helhed.
Regnskabet følger kalenderåret.
 Stk. 2. Det reviderede og godkendte årsregnskab sendes senest 6  

 måneder efter regnskabsårets udløb til Undervisnings- og  

 Forskningsministeriet.
 Stk. 3. Årsregnskabet opstilles på en overskuelig måde i  

 overensstemmelse med denne lov og forskrifter i henhold til loven.
§ 25. Årsregnskabet for Arbejdsgivernes Elevrefusion skal  

 revideres af mindst to revisorer, hvoraf mindst en skal være statsautoriseret  

 revisor.
Bestyrelsen for Arbejdsgivernes Elevrefusion udnævner revisorerne  

 for 3 år ad gangen, men kan til enhver tid trække udnævnelsen tilbage.
 Stk. 2. Ved revisorskift skal bestyrelsen for Arbejdsgivernes  

 Elevrefusion og revisor give undervisnings- og forskningsministeren en  

 redegørelse, hvis skiftet skyldes særlige forhold.
 Stk. 3. Efter at revisionen af årsregnskabet er afsluttet, skal  

 revisorerne ved påtegning på regnskabet bekræfte, at de har revideret dette.
 Stk. 4. Revisorerne har altid ret til at deltage i  

 bestyrelsesmøder under behandling af sager, der har betydning for revision  

 eller aflæggelse af regnskabet.
 Stk. 5. Revisorerne har pligt til at deltage i bestyrelsens  

 behandling af de pågældende sager, hvis det ønskes af blot et  

 bestyrelsesmedlem.
 § 26. Offentlige myndigheder, skoler, arbejdsgivere, elever og  

 arbejdsmarkedets organisationer skal i ansøgningen samt efter anmodning give  

 Arbejdsgivernes Elevrefusion og skolerne oplysninger, der har betydning for  

 afgørelser om udbetaling af ydelser og opkrævning af bidrag efter loven.  

 Oplysningerne kan indhentes i elektronisk form.
§ 27. Klager over afgørelser truffet af Arbejdsgivernes  

 Elevrefusion efter denne lov kan inden fire uger efter meddelelsen af  

 afgørelsen indbringes for et ankenævn.
Ankenævnet består af en formand, der  

 skal opfylde de almindelige betingelser for at kunne blive dommer, og fire  

 andre medlemmer, hvoraf et medlem udpeges af Dansk Arbejdsgiverforening, et  

 medlem af Landsorganisationen i Danmark, et medlem af offentlige  

 arbejdsgivere og et medlem af organisationer, der repræsenterer offentligt  

 ansatte arbejdstagere, jf. dog § 41. Undervisnings- og forskningsministeren  

 beskikker formanden.
Medlemmerne beskikkes og udpeges for 3 år.
 Stk. 2. Ankenævnet fastsætter selv sin forretningsorden.
Stk. 3. Der betales et gebyr på 300 kr. for ankenævnets behandling  

 af klager.
Undervisnings- og forskningsministeren kan fastsætte regler om  

 gebyret.
 § 28. Medmindre højere straf er forskyldt efter den øvrige  

 lovgivning, straffes med bøde den, der undlader at efterkomme en anmodning  

 fra Arbejdsgivernes Elevrefusion eller skolerne om oplysninger eller afgiver  

 urigtige eller vildledende oplysninger, jf. § 26.
Stk. 2. Er overtrædelsen begået af et aktieselskab, andelsselskab  

 eller lignende, kan der pålægges selskabet som sådant bødeansvar.
Er  

 overtrædelsen begået af staten, en kommune eller et kommunalt fællesskab, jf.  

 § 60 i lov om kommunernes styrelse, kan der pålægges staten, kommunen eller  

 det kommunale fællesskab som sådant bødeansvar.
 § 29. Ubetalte arbejdsgiverbidrag efter de indtil 1. januar 1988  

 gældende regler kan med tillæg af omkostninger inddrives af Kongeriget  

 Danmarks Hypotekbank og Finansforvaltning (Hypotekbanken). Hypotekbanken kan  

 inddrive skyldige beløb ved udpantning og ved indeholdelse i løn m.v. hos den  

 pågældende efter reglerne om inddrivelse af personlige skatter i  

 kildeskatteloven.
 Stk. 2. Undervisnings- og forskningsministeren kan fastsætte  

 nærmere regler om fremgangsmåden i forbindelse med lønindeholdelsen, herunder  

 om straf af bøde for overtrædelse af reglerne.
 Stk. 3. Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af de i stk. 1 nævnte beløb, herunder  

 oplysninger om indkomst- og formueforhold.
 Stk. 4. Hypotekbankens afgørelser kan indbringes for  

 finansministeren.
 § 30. Krav på arbejdsgiverbidrag, tilskud og andre ydelser efter  

 denne lov forældes efter reglerne i lov nr. 274 af 22. december 1908 om  

 forældelse af visse fordringer.
§ 31. Arbejdsgivernes Elevrefusion giver efter anmodning  

 undervisnings- og forskningsministeren vederlagsfrit alle oplysninger af  

 betydning for ordningerne efter denne lov, herunder oplysninger med henblik  

 på en vurdering af de økonomiske forhold.
Oplysningerne kan overføres i  

 elektronisk form.
 § 32. I lov om Arbejdsmarkedets Tillægspension, jf.  

 lovbekendtgørelse nr. 693 af 6. august 1992, foretages følgende ændringer:
 1. § 17 a, stk. 1, affattes således:
»Som kompensation for arbejdsgivernes bidrag til Arbejdsmarkedets  

 Tillægspension ydes et beløb til arbejdsgivere, der er registreret efter  

 merværdiafgiftsloven (momsloven) eller lov om afgift af lønsum m.v.
Der ydes  

 ikke kompensation til offentlige arbejdsgivere.« 2. I § 17 a, stk. 2, indsættes efter 2. pkt. som nyt  

 punktum:
»Beløb under 25 kr. udbetales ikke.« 3. I § 28, stk. 1, litra d, indsættes efter  

 »beregning«: »og udbetaling«.
Kapitel 9 Ikrafttrædelses- og overgangsregler § 33. Loven træder i kraft den 1. januar 1993.
 Stk. 2. Lov om Arbejdsgivernes Elevrefusion, jf. lovbekendtgørelse  

 nr. 169 af 12. marts 1992, ophæves, jf. dog § 34 og § 41.
 § 34. I bidrag efter § 18, stk. 2, ydes til private arbejdsgivere  

 et fradrag for elever, der har påbegyndt praktikuddannelse inden den 1. juli  

 1992 efter reglerne i § 12, stk. 3-5, jf. § 2, i lov om Arbejdsgivernes  

 Elevrefusion, jf. lovbekendtgørelse nr. 169 af 12. marts 1992. Fradrag ydes  

 ikke, hvis arbejdsgiveren er berettiget til et tilskud for eleven efter  

 lovens § 16.
 § 35. Bidrag efter § 9 a og § 12 i lov om Arbejdsgivernes  

 Elevrefusion, jf. lovbekendtgørelse nr. 169 af 12. marts 1992, opkræves  

 sidste gang for oktober kvartal 1992 til indbetaling pr. den 1. december  

 1992.
Stk. 2. Eventuelle overskud og restancer efter stk. 1 overføres  

 til lovens andre ordninger.
Eventuelt underskud afholdes af bidraget efter  

 denne lovs § 18.
 § 36 . Arbejdsgiverbidrag efter § 18 opkræves første gang for  

 januar kvartal 1993 til indbetaling pr. den 1. marts 1993.
 Stk. 2. Bidrag som nævnt i stk. 1 for arbejdsgivere, der hidtil  

 ikke har været omfattet af Arbejdsgivernes Elevrefusion, jf. § 2 i lov om  

 Arbejdsgivernes Elevrefusion, jf. lovbekendtgørelse nr. 169 af 12. marts  

 1992, opkræves første gang for januar kvartal 1993 og indbetales pr. den 1.  

 marts 1993. Ved beregning af bidraget medtages kun ATP-bidrag, der vedrører  

 beskæftigelse efter den 1. oktober 1992.
 § 37. I statens tilskud til lønrefusion efter § 5, stk. 2, fragår  

 restbeløb, der hidrører fra tidligere indbetalinger til Arbejdsgivernes  

 Elevrefusion fra staten m.v.
 § 38. Tilskud efter kapitel 6 ydes for uddannelsesaftaler i den  

 normale uddannelsestid, jf. dog § 16, stk. 3, nr. 3, der indgås og påbegyndes  

 inden den 1. januar 1996. Tilskudsrater udbetales første gang i løbet af  

 april kvartal 1993.
 Stk. 2. Ansøgning om tilskud efter kapitel 6 skal være modtaget af  

 Arbejdsgivernes Elevrefusion senest den 1. april 1996.
 § 39. Reglerne i denne lov finder tilsvarende anvendelse for  

 lærlinge og efg-elever.
 § 40. Nyvalg til den i § 3 nævnte bestyrelse finder sted pr. den  

 1. januar 1993.
 § 41. Det i § 18 i lov om Arbejdsgivernes Elevrefusion, jf.  

 lovbekendtgørelse nr. 169 af 12. marts 1992, nævnte ankenævn behandler  

 klager, der er indgivet inden den 1. januar 1993.
 § 42. Loven gælder ikke for Færøerne og Grønland.
