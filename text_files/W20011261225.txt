I løbet af de følgende 2 måneder blev patienten  

 tilset flere gange ved sygebesøg samt indlagt på grund af almen  

 utilpashed og mentalt fravær, uden at der opstod mistanke om hoftebrud.  

 I stedet blev patienten skrevet op til en ikke-akut ambulant  

 røntgenundersøgelse af højre hofteled på mistanke  

 om slidgigt eller kræft i knoglerne.
Ved denne  

 røntgenundersøgelse blev der i højre lårbenshals  

 påvist et brud, som sandsynligvis ikke var helt friskt.
 Der blev klaget over, at det ikke tidligere blev opdaget, at patienten  

 havde pådraget sig et hoftebrud.
Klage over manglende diagnostik af  

 hoftebrud Patientklagenævnet fandt ikke grundlag for kritik af den læge,  

 som undersøgte patienten umiddelbart efter faldet.
Nævnet lagde  

 vægt på, at lægen ved sin undersøgelse fandt  

 ømhed og smerter i højre skulder og venstre hofteled, hvorfor  

 han ordinerede akut røntgenundersøgelse heraf.
Patientklagenævnet fandt endvidere ikke grundlag for kritik af den  

 læge, som efterfølgende undersøgte patienten.  

 Nævnet lagde vægt på, at lægen foretog en objektiv  

 undersøgelse, som blandt andet indeholdt bøjning af  

 hofteleddene.
Herunder viste patienten ingen tegn på smerter.
Videre fandt Patientklagenævnet ikke grundlag for kritik af de  

 undersøgelser, som en praksisreservelæge efterfølgende  

 foretog.
Nævnet lagde vægt på, at praksisreservelægen  

 ikke fandt tegn på knoglebrud, men alligevel ordinerede  

 røntgenundersøgelse af begge hofter for at afklare, om der  

 forelå slidgigt.
Idet patienten kunne gå og støtte  

 på benet, fandt nævnet endvidere, at henvisningen til ikke-akut  

 røntgenundersøgelse var i overensstemmelse med almindelig  

 anerkendt faglig standard.
Endelig fandt Patientklagenævnet ikke grundlag for kritik af  

 lægerne på medicinsk afdeling.
Nævnet lagde vægt  

 på, at det ved den kliniske undersøgelse ikke kunne vurderes, om  

 der var nedsat kraft i benene, da almentilstanden var meget svækket,  

 men patienten gav imidlertid ikke udtryk for smerte hverken i højre  

 eller venstre hofte.
Dagen efter indlæggelsen kunne patienten  

 støtte på benene.
Endvidere lagde nævnet vægt  

 på, at medicinsk afdeling ikke var blevet oplyst om, at  

 praksisreservelægen havde iværksat henvisning til  

 røntgenafdelingen vedrørende røntgenoptagelse af  

 bækken og højre hofte senere på måneden.  

 Henvisningen var derfor ikke lægerne på medicinsk afdeling  

 bekendt.
