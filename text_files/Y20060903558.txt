Beskrivelse af reglerne om bindende svar  

 vedrørende moms og lønsumsafgifti forbindelse med fællesregistrering og  

 delregistrering SKAT skal på given foranledning udtale sig om  

 reglerne om bindende svar i relation til moms- og lønsumsafgiftslovens regler  

 om fællesregistrering og delregistrering.
Et bindende svar kan gives både til en fællesregistrering  

 og til et enkelt selskab m.v. i en fællesregistrering.
Endvidere kan en  

 delregistrering få et bindende svar.
Når svaret er givet til en fællesregistrering,  

 gælder den bindende virkning alene for fællesregistreringen.
Det har ingen  

 betydning for den bindende virkning, hvis et selskab mv. udtræder af  

 fællesregistreringen.
Hvis det er et selskab mv. i en  

 fællesregistrering der anmoder om et bindende svar, svares der på virkningen  

 af  

 en påtænkt disposition.
Der kan først støttes ret på svaret, når selskabet  

 m.v.  

 ikke længere indgår i en fællesregistrering og dermed er en afgiftspligtig  

 person.
 Den bindende virkning af et svar givet til en  

 fællesregistrering bortfalder hvis et nyt selskab mv. indtræder i  

 fællesregistreringen,  

 eller hvis fællesregistreringen opløses.
 For et svar givet til en delregistrering vil den  

 bindende virkning bortfalde hvis delregistreringen opløses eller indgår i en  

 fællesregistrering.
 Et svar, hvor den bindende virkning anses for  

 bortfaldet, kan ikke på ny anses for bindende, f.eks. som følge af, at en  

 delregistrering eller fællesregistrering bliver registreret igen.
Det bemærkes, at det af skatteforvaltningslovens  

 § 25, stk. 2 fremgår, at et svar ikke er bindende, i det omfang der er sket  

 ændringer i de forudsætninger, som har været afgørende for indholdet af  

 svaret,  

 herunder ændringer i love eller bekendtgørelser, der har ligget til grund for  

 svaret.
Det samme gælder, i det omfang svaret viser sig at være i strid med  

 EU-retten.
