 Arbejdsformidlingskontorerne.
 Et arbejdsformidlingskontor har rettet henvendelse om registrering af en  

 uddannelsesaftale for en flyttechaufførelev, der ikke fylder 18 år inden for  

 den fastsatte uddannelsestid, og derfor ikke kan opnå førerbevis og afslutte  

 uddannelsen efter den almindelige uddannelsesplan.
 Kontoret rettede efter henvendelse til skolen og praktikvirksomheden  

 påbegyndelsesdatoen fra 1.8.86-1-9-86, idet skolen ville sørge for, at eleven  

 fik kørekort.
Det faglige udvalg returmerede imidlertid uddannelsesaftalen under  

 henvisning til, at eleven skal være fyldt 18 år for under skoleopholdet at  

 tage kørekort og gaffeltruckbevis.
Eleven ville derfor først kunne oprette  

 uddanbnelsesaftale i juni 1987.
 Virksomheden anmodede herefter kontoret om at forelægge sagen for  

 ankenævnet vedrørende læresteder og praktikvirksomheder, der videressendte  

 sagen til Direktoratet for Erhvervsuddannelserne.
 Direktoratet har svaret, at undervisningsministeriets bekendtgørelse nr.  

 380 af 31. juli 1978 med senere ændringer § 4, stk. 1, ikke giver hjemmel til  

 at hindre eleven i at fortsætte i 2. dels-uddannelsen umiddelbart efter  

 afslutning af basisuddannelsen, når der kan indgås et uddannelsesforhold.
Uddannelsesaftalen skal i en konkret sag derfor registreres med den  

 begyndelsesdag, der er aftalt mellem parterne, samt et afslutningstidspunkt,  

 der giver eleven mulighed for at gennemføre uddannelsen efter planen.
Aftalen  

 skal derfor i det foreliggende tilfælde forlænges, således at eleven kan tage  

 førerbevis m.v. under uddannelsen.
 P.D.V.
 E.B.
