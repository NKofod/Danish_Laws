Nr LSF 140 Forslag til Lov om ændring af lov om Lønmodtagernes Dyrtidsfond  

 (Udbetalingsregler) Fremsat af arbejdsministeren (Kirkegaard) den 2. december 1992 Vedtaget ved tredjebehandling den 17. december 1992 Lov nr. 1040 af 23/12/1992 § 1 I lov om Lønmodtagernes Dyrtidsfond, jf. lovbekendtgørelse nr. 42 af 21.  

 januar 1988, foretages følgende ændringer:
 1. § 2, stk. 1, nr. 1 og 2, affattes således:
»1) når lønmodtageren er fyldt 60 år, 2) ved tilkendelse af førtidspension efter § 14 i lov om social  

 pension,».
 2. § 2, stk. 1, nr. 3 og 4, ophæves.
 Nr. 5-9 bliver herefter nr. 3-7.
 3. Efter § 2, stk. 2, indsættes:
»Stk. 3. Ved udbetaling efter stk. 1, nr. 1, før  

 lønmodtagerens fyldte 67. år er det en betingelse, at lønmodtagerens  

 eventuelle kapitalpension er hævet.
Det gælder dog kun, hvis der efter  

 pensionsaftalen er adgang for lønmodtageren til at indbetale på eller hæve  

 pensionsordningen.« § 2 Stk. 1. Loven træder i kraft den 1. januar 1993.
 Stk. 2. Til lønmodtagere, der er fyldt 60 år ved lovens  

 ikrafttræden, udbetales det indbetalte beløb med tillæg efter § 2, stk. 1,  

 nr. 1, som affattet ved denne lovs § 1, nr. 1, inden den 1. april 1993, hvis  

 begæring om udbetaling med dokumentation fra skattemyndighederne eller, hvis  

 denne ikke er fyldestgørende, i form af en tro og love-erklæring fra  

 lønmodtageren er afgivet inden den 1. februar 1993. Indgives begæring med  

 dokumentation senere, skal udbetalingen ske senest 2 måneder efter  

 modtagelsen i Lønmodtagernes Dyrtidsfond.
Oprindeligt fremsat forslag § 1 I lov om Lønmodtagernes Dyrtidsfond, jf. lovbekendtgørelse nr. 42 af 21.  

 januar 1988, foretages følgende ændringer:
 1. § 2, stk. 1, nr. 1 og 2, affattes således:
1) når lønmodtageren er fyldt 60 år, 2) ved tilkendelse af førtidspension efter § 14 i lov om social  

 pension,» 2. § 2, stk. 1, nr. 3 og 4 ophæves.
 Nr. 5-9 bliver herefter nr. 3-7.
 3. Efter § 2, stk. 2, tilføjes:
»Stk. 3. Ved udbetaling efter stk. 1, nr. 1, før  

 lønmodtagerens fyldte 67. år er det en betingelse, at lønmodtagerens  

 eventuelle kapitalpension er hævet.
Det gælder dog kun, hvis der efter  

 pensionsaftalen er adgang for lønmodtageren til at hæve  

 pensionsordningen.« § 2 Stk. 1. Loven træder i kraft 1. januar 1993.
 Stk. 2. Til lønmodtagere, der er fyldt 60 år ved lovens  

 ikrafttræden, udbetales det indbetalte beløb med tillæg efter § 1, nr. 1.1.,  

 inden 1. april 1993.
Bemærkninger til lovforslaget Almindelige bemærkninger Lønmodtagernes Dyrtidsfond blev oprettet ved lov nr. 7 af 9. januar 1980  

 som opfølgning af Folketingsbeslutning af 20. august 1976 om indkomstpolitik  

 for årene 1977-78 og 1978-79 og lov af 2. juni 1977 om midlertidig  

 indbetaling fra staten til Arbejdsmarkedets Tillægspension af visse  

 dyrtidsportioner.
Efter lovens § 2 udbetales det beløb, der blev indbetalt for den enkelte  

 lønmodtager med tillæg af den årlige tilskrivning af andel i fondens overskud  

 normalt, når lønmodtageren fylder 67 år, eller i forbindelse med  

 pensionering, overgang til efterløn, der kan ske fra 60 års alderen, samt ved  

 varig flytning til udlandet.
De berettigede kan dog lade beløbet blive  

 stående med fortsat tilskrivning til det fyldte 70. år, undtagelsesvis til  

 det 75. år.
 Det foreliggende forslag tilsigter en forenkling af udbetalingsreglerne,  

 således at alle fremover kan få udbetalt deres tilgodehavende ved det fyldte  

 60. år.
 For at undgå utilsigtet udnyttelse af reglerne om kapitalpension skal det  

 dog være en betingelse for udbetaling, at der foreligger dokumentation fra  

 skattemyndighederne for, at en eventuel kapitalpension er hævet forinden.  

 Hjemmel hertil findes i LD-loven § 13.
 Betingelsern skal dog udtrykkelig kun gælde, såfremt der efter  

 pensionsaftalen er adgang for lønmodtageren til at hæve pensionen.
 For at undgå at gribe ind i de rettigheder gruppen over 67 år har i dag,  

 er denne gruppe undtaget fra betingelsen.
LD vil iøvrigt som sædvanlig skrive til hver enkelt lønmodtager, når  

 indeståendet kan hæves.
I den forbindelse anføres, hvilke oplysninger og  

 dokumentation LD har brug for.
 Det foreslås, at LD får en passende periode til at afvikle de krav, der  

 rejses i forbindelse med lovens ikrafttræden, jf. § 2, stk. 2. De øvrige  

 ændringer er redaktionelle.
Økonomiske og administrative konsekvenser Dyrtidsfondens formue var ved udgangen af 1991 c. 30 mia kr.
De ordinære  

 udbetalinger er c. 800 mill. kr. årlig og formueafkastet har i de senere år  

 været mellem 2 og 2,5 mia kr. (efter realrenteafgift).
 For en lønmodtager, der var fuldtidsbeskæftiget i den periode, hvor  

 pengene blev indbetalt (1/9 1977-31/8 1979), udgør udbetalingen omkring  

 16.000 kr. efter skat.
 I finanslovsforliget for 1993 er de økonomiske virkninger oplyst såldes:
 Hvis halvdelen af de lønmodtagere, der ekstraordinært får adgang til at  

 hæve deres tilgodehavende, benytter sig af tilbuddet, vil den disponible  

 indkomst vokse med c. 650 mill. kr.
 Den afledede efterspørgselsstigning skønnes i 1993 at medføre en  

 forbedring af statens drift og anlægsudgifter (DAU) på godt 150 mill. kr. og  

 en forbedring af de kommunale budgetter på knap 50 mill. kr.
 Den samlede DAU-virkning i 1993 bliver således godt 1/2 mia kr., og  

 forbedringen af statens og kommunernes finanser under et bliver c. 0,6 mia.  

 kr.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om Lønmodtagernes Dyrtidsfond, jf. lovbekendtgørelse nr. 42 af 21.  

 januar 1988, foretages følgende ændringer:
 1. § 2, stk. 1, nr. 1 og 2, affattes således:
»1) når lønmodtageren er fyldt 60 år, 2) ved tilkendelse af førtidspension efter § 14 i lov om social  

 pension,» 2. § 2, stk. 1, nr. 3 og 4 ophæves.
 Nr. 5-9 bliver herefter nr. 3-7.
 3. Efter § 2, stk. 2, tilføjes:
»Stk. 3. Ved udbetaling efter stk. 1, nr. 1, før  

 lønmodtagerens fyldte 67. år, er det en betingelse, at lønmodtagerens  

 eventuelle kapitalpension er hævet.
Det gælder dog kun, hvis der efter  

 pensionsaftalen er adgang for lønmodtageren til at indbetale på eller hæve  

 pensionsordningen.« § 2. En lønmodtager, for hvem der er indbetalt beløb i medfør af  

 dyrtidsindbetalingsloven, kan forlange udbetaling af beløbet med tillæg af,  

 hvad der er tilskrevet lønmodtagerens konto i medfør af § 7, 1) ved det fyldte 67. år, 2) ved tilkendelse af folkepension efter § 2, stk. 1, nr. 2 eller 3, i lov  

 om folkepension, 3) ved tilkendelse af invalidepension efter § 3, stk. 2-4, i lov om  

 invalidepension mv., 4) ved tilkendelse af enkepension efter § 1, stk. 1 eller stk. 2, i lov om  

 pension til enker m.fl., 5) ved overgang til at oppebære aktuel egenpension efter regler for  

 tjenestemænd i staten, folkeskolen og folkekirken og for kommunale  

 tjenestemænd samt efter regler for ansatte i stillinger, hvortil der er  

 knyttet en pensionsordning, der i det væsentlige giver rettigheder som lov  

 nr. 292 af 18. juni 1969 om tjenestemandspension, 6) ved overgang til at oppebære alders- eller invalidepension fra en  

 privat, godkendt pensionsordning, der er oprettet efter aftale mellem en  

 lønmodtager og dennes arbejdsgiver eller hjemlet i henhold til kollektiv  

 overenskomst, regulativ mv., 7) ved overgang til efterløn efter kapitel 11 a i lov om arbejdsformidling  

 og arbejdsløshedsforsikring mv., 8) ved tilkendelse af erstatning for tab af erhvervsevnen på 50% eller  

 derover i henhold til arbejdsskadeforsikringsloven eller anden dertil  

 svarende lov, dansk eller fremmed, eller 9) ved flytning til udlandet for at tage varig bopæl der.
 Stk. 2. Ved lønmodtagerens død udbetales beløbet med tillæg til  

 boet.
Efter 2. behandling den 15. december 1992 § 1 I lov om Lønmodtagernes Dyrtidsfond, jf. lovbekendtgørelse nr. 42 af 21.  

 januar 1988, foretages følgende ændringer:
 1. § 2, stk. 1, nr. 1 og 2, affattes således:
»1) når lønmodtageren er fyldt 60 år, 2) ved tilkendelse af førtidspension efter § 14 i lov om social  

 pension,».
 2. § 2, stk. 1, nr. 3 og 4, ophæves.
 Nr. 5-9 bliver herefter nr. 3-7.
 3. Efter § 2, stk. 2, indsættes:
»Stk. 3. Ved udbetaling efter stk. 1, nr. 1, før  

 lønmodtagerens fyldte 67. år er det en betingelse, at lønmodtagerens  

 eventuelle kapitalpension er hævet.
Det gælder dog kun, hvis der efter  

 pensionsaftalen er adgang for lønmodtageren til at indbetale på eller hæve  

 pensionsordningen.« § 2 Stk. 1. Loven træder i kraft den 1. januar 1993.
 Stk. 2. Til lønmodtagere, der er fyldt 60 år ved lovens  

 ikrafttræden, udbetales det indbetalte beløb med tillæg efter § 2, stk. 1,  

 nr. 1, som affattet ved denne lovs § 1, nr. 1, inden den 1. april 1993, hvis  

 begæring om udbetaling med dokumentation fra skattemyndighederne er afgivet  

 inden den 1. februar 1993. Indgives begæring med dokumentation senere, skal  

 udbetalingen ske senest 2 måneder efter modtagelsen i Lønmodtagernes  

 Dyrtidsfond.
