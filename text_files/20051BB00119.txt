Fremsat den 5. april 2006 af  

 Thomas Krog (SF) og Ole Sohn (SF) Forslag til folketingsbeslutning om  

 mulighed for at pålægge offentlige myndigheder at betale klagers omkostninger  

 i  

 sociale sager Folketinget opfordrer regeringen til inden den 1. januar 2007 at  

 fremsætte forslag om ændring af reglerne om sager, der behandles gennem det  

 administrative klagesystem, herunder de sociale nævn, Familiestyrelsen og  

 Ankestyrelsen, med henblik på, at kommuner og offentlige myndigheder pålægges  

 at dække de omkostninger, den enkelte borger har ved gennemførelse af  

 klagesager vedrørende den sociale lovgivning.
Reglerne kan ses som en  

 parallel  

 til reglerne om fri proces eller som en parallel til reglerne om  

 omkostningsdækning i sager, der vedrører skattelovgivningen.
Bemærkninger til forslaget Der er i dansk retspleje forskellige muligheder for at søge hel  

 eller delvis dækning af de omkostninger, der er forbundet med at føre  

 klagesager eller retssager.
I retssager er udgangspunktet, at hvis man vinder  

 en retssag, vil modparten blive pålagt at betale omkostninger til den  

 vindende  

 part.
Hvis man opfylder de økonomiske betingelser, det vil sige, at hvis man  

 som borger har en indkomst under et vist beløb, kan man søge om fri proces  

 til  

 dækning af omkostningerne ved at føre retssagen, hvad enten man selv anlægger  

 sagen eller man bliver sagsøgt.
Fri proces gives hvis indtægten er under  

 grænsen for fri proces, dvs. maks. 245.000 kr. brutto i 2004 for en enlig med  

 tillæg af 36.000 kr. pr. hjemmeboende barn under 18 år og maks. 285.000 kr. i  

 2004 for et par, med tillæg pr. hjemmeboende barn.
Desuden skal det ved  

 afgørelsen af, om der skal bevilges fri proces, vurderes, om der er en  

 rimelig  

 grund til at føre sagen, dvs. en rimelig udsigt til, at sagen kan vindes.
Når der er tale om sager uden for domstolene, i det  

 administrative system, er der ikke denne mulighed.
Disse sager er ikke  

 omfattet  

 af reglerne om fri proces.
Der kan alene søges om økonomisk hjælp i form af  

 offentlig  

 retshjælp, dvs. som udgangspunkt den »lille retshjælp«, hvor der kan gives  

 hjælp til at betale advokatbistand op til 800 kr. inkl. moms, hvoraf staten  

 betaler 600 kr. og borgeren betaler 200 kr.
For en særlig type sager   

 skattesager − er der indført regler, der giver 50 pct.  

 omkostningsdækning, og 100 pct. dækning af omkostningerne, hvis borgeren får  

 helt eller overvejende medhold i klagen.
En meget stor del af de afgørelser, der især vedrører grupperne  

 med de laveste indkomster, træffes af kommuner, amter og offentlige  

 institutioner.
Det er f.eks. afgørelser om bevilling eller bortfald af  

 kontanthjælp,  

 sager om førtidspension, sociale ydelser som enkeltydelser efter lov om  

 social  

 service, sygedagpenge og fleksjob.
Disse afgørelser kan påklages i det  

 administrative klagesystem til f.eks.
Det Sociale Nævn.
Der er imidlertid  

 ikke  

 mulighed for en særlig omkostningsdækning som i skattesager, og der er heller  

 ikke mulighed for at pålægge en kommune, hvis afgørelse bliver tilsidesat af  

 Det Sociale Nævn, omkostningsdækning til den borger, der fik medhold.
Der kan  

 alene ydes offentlig retshjælp.
Realiteten er, at i sager, der afgøres ved domstolene, og som  

 vindes, får man dækket sine omkostninger af modparten.
Men i administrative  

 sager, der ofte vedrører selve indkomstgrundlaget for de dårligst stillede,  

 skal borgeren selv betale alle omkostninger, også selvom man får fuldt  

 medhold.  

 Hvis ens sag gælder offentlige ydelser, kan man have nok så meget ret.
Man  

 skal  

 selv betale de omkostninger, man har haft, mens man har ført sagen.
Det  

 betyder, at en række borgere ikke får ført de sager, der kunne give dem ret,  

 eller at den enkelte ikke har mulighed for at få professionel hjælp.  

 Lovgivningen  

 er så kompliceret, at en forudsætning for at få den korrekte ydelse til rette  

 tid ofte er at få professionel hjælp, og at manglende adgang hertil derfor må  

 siges at true retssikkerheden betydeligt.
 Det må også antages, at hvis den enkelte kommune kunne pålægges  

 omkostninger, ville det motivere kommunerne til at sikre korrekte afgørelser.  

 Det er blandt andet baggrunden for, at staten kan tilbageholde refusion til  

 fleksjob, hvis sagsbehandlingen har været mangelfuld.
På baggrund af de massive problemer med  

 kommunernes håndtering af blandt andet sygedagpengesagerne mener  

 forslagsstillerne, at det er højst påkrævet med politisk handling, der kan  

 afbøde de negative konsekvenser af problemerne, ikke mindst set i lyset af,  

 at  

 problemerne tilsyneladende ikke løser sig selv, men blot bliver værre.  

 Tallene  

 taler deres eget tydelige sprog.
I 2002 var der i Nordjyllands Amt ca. 18  

 pct.  

 af klagerne i klagesager om sygedagpenge, der fik helt eller delvis medhold i  

 det sociale nævn.
I 2003 var tallet steget til 38 pct. af klagerne, der fik  

 helt eller delvis medhold.
I 2004 var tallet endnu en gang steget til 46 pct.  

 Og det nyeste tal for 2005 viser endnu en stigning.
Således fik 54 pct. af  

 klagerne i sygedagpengesager medhold i 2005. Årsagerne til, at kommunernes  

 afgørelser bliver ændret, er både grove fejlskøn og en sagsbehandling, der  

 helt  

 åbenlyst ikke lever op til lovens minimumskrav.
Nogle får aldrig et  

 skriftligt  

 svar, andre får aldrig en begrundelse, kommunerne undlader at indhente  

 tilstrækkelige oplysninger, der bliver henvist til forkerte paragraffer, der  

 mangler klagevejledning osv.
En kommunal  

 fejlprocent i klageinstansen, der på kun 4 år er gået fra 18 pct. til nu 54  

 pct., er en meget markant og fuldstændig uacceptabel udvikling.
Når en borger  

 klager over noget så indgribende, som stop for dagpenge må siges at være, er  

 det mere reglen end undtagelsen, at kommunen begår fejl.
I første omgang er  

 det  

 naturligvis kommunernes ansvar, men et ansvarligt Folketing bør også gribe  

 ind  

 over for så alvorlige problemer, der blot er blevet støt værre, og som også  

 omfatter områder som førtidspension, fleksjob, hjælpemidler, hjemmehjælp m.v.
 Man må holde sig  

 for øje, at klagerne er personer, der har rigeligt at slås med i forvejen, og  

 denne  

 udsatte gruppe bliver mere eller mindre bevidst snydt for tusindvis af  

 kroner.  

 Og hvis de vil kræve deres ret, skal de selv betale omkostningerne − en  

 omkostning, de selvsagt har mere end svært ved at finde plads til i  

 budgettet,  

 når kommunen, måske fejlagtigt, har stoppet udbetalingen af deres  

 sygedagpenge.
 Ikke mindst af hensyn til retssikkerheden er det vigtigt, at  

 alle har reel mulighed for at føre en så vigtig sag, som fratagelse af  

 forsørgelsesgrundlag må siges at være, uden at skulle gældsætte sig  

 yderligere.  

 Samtidig finder forslagsstillerne det helt nødvendigt at give kommunerne et  

 økonomisk incitament til at sikre god forvaltningsskik i kommunernes  

 sagsbehandlingspraksis.
Skriftlig fremsættelse Thomas Krog  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om mulighed for at pålægge offentlige myndigheder at  

 betale klagers omkostninger i sociale sager.
(Beslutningsforslag nr.
B 119).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
