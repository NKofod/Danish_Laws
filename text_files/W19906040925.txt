 Ankenævnet fandt at en »vinduesåbningsbegrænser« adskilte  

 sig væsentligt fra det af direktoratet fremdragne materiale, og sagen blev  

 hjemvist til fornyet behandling.
År 1990, den 28. november afsagde Patentankenævnet (Grønning-Nielsen, Hans Chr.
Thomsen, Herborg, Asger Nielsen, Terndrup Pedersen) følgende KENDELSE i sagen j.nr.
P 8/89: Klage fra Mila Beslag A/S, Kvistgaard, v/Patentbureau Magnus Jensens Eftf.
over Patentdirektoratets afgørelse af 21. februar 1989 af patent ansøgning nr. 2330/87.
 Den 7. maj 1987 indleverede klageren til Patentdirektoratet en ansøgning  

 om patent på en »vinduesåbningsbegrænser«.
 Ansøgningens krav af 15. december 1987 lød således:
 »1.Vinduesåbningsbegrænser til brug i vinduer, hvor vinduesrammen har  

 en lukketap (1), som ved hjælp af et betjeningsgreb kan bevæges mellem en  

 lukkeposition (a), hvor tappen fastholder rammen til vindueskarmen og en  

 åbneposition (c), hvor rammen kan vippes eller drejes i forhold til karmen,  

 kendetegnet ved, at begrænseren består af et beslag, som fastgøres til karmen  

 og har en begrænserarm (2), som kan drejes, samt forskydes i lukketappens (1)  

 bevægelsesindretnhing om en fastholdende dorn (5), der er ført gennem en  

 glideslids (4) i begrænserarmen, hvilken arm (2) har en mod rammens  

 åbningsside åben indskæring (3), hvori tappen (1) kan forskydes mellem  

 lukkepositionen (a), hvor tappen ligger an mod indskæringens (3) begrænsning  

 nærmest dornen, og åbnepositionen (c), hvor tappen (1) netop optages i en  

 gribenot (6) i en indskæringens modstående begrænsning, hvorhos glideslidsen  

 (4) er således dimensioneret, at armens (1) forskydelighed svarer til  

 lukketappens (1) udstrækning i bevægelsesretningen.« Direktoratet  

 udtalte i skrivelse af 19. februar 1988 bl.a.:
 »Fra tysk offentliggørelsesskrift nr. 3.521.492 kendes en  

 vinduesåbningsbegrænser af den omhandlede art og som i det væsentlige består  

 af dele svarende til de i ansøgningens beskrivelse og krav angivne, hvilke  

 tilsigter den samme virkemåde som ved den kendte indretning.
Udløsning og aktivering af begrænseren ifølge opfindelsen ved normal  

 håndtering af vinduet ses ikke, som angivet i beskrivelsens side 1, linie  

 13-15, at ske automatisk.
Når vinduet lukkes efter begrænset åbning og atter  

 ønskes åbnet med begrænsning, må tappen (1) først forskydes til venstre fig.  

 c) for at skubbe armen (2) tilbage til sin udgangsposition og derefter  

 tilhøjre (fig. c) for at medtage armen.
Foretages denne manøvrering ikke,  

 forbliver begrænseren inaktiv ved efterfølgende åbninger af vinduet.
 Begrænsermekanismens funktion må således styres såvel ved konstruktionen  

 ifølge opfindelsen som ved den i det ovennævnte tyske offentliggørelsesskrift  

 nr. 3.521.492 beskrevne indretning, og forskellen mellem de to begrænsere  

 skønnes væsentligt at bestå i, at der ved den kendte indretning er anvist  

 foranstaltninger til den valgfrie styring, medens der i ansøgningen slet ikke  

 er angivet de nødvendige styringsmidler, og yderligere at begrænseren ved den  

 kendte indretning uden styringsindgreb forbliver aktiv, medens begrænseren  

 ifølge opfindelsen uden indgreb har den ulempe, at den forbliver inaktiv.
Ansøgningen skønnes derfor ikke at omhandle en patenterbar  

 opfindelse.« Klageren anførte hertil i skrivelse af 18. oktober 1988:
 »Den vinduesåbningsbegrænser der kendes fra DE-OS 35 21 492 er  

 monteret synligt uden på vinduet, den forhindrer normal drejefunktion og den  

 skal, for at frigøres for begrænset kipposition, betjenes ved tryk på en knap  

 på begrænseren.
Dette adskiller den kendte begrænser væsentligt fra den i ansøgningen  

 anviste.
For denne gælder nemlig, at den er skjult monteret mellem karm og  

 ramme, hvilket ville være umuligt hvis den skulle betjenes af en knap på  

 begrænseren, den tillader almindelig drejefunktion, og frigørelse af  

 begrænseren fra begrænset kipstilling sker blot ved at skubbe vinduet  

 i.« Den 21. februar 1989 afslog Direktoratet ansøgningen med følgende  

 begrundelse:
»1. Vi har tidligere meddelt Dem, at vi af nærmere angivne grunde  

 ikke kunne imødekomme ansøgningen.
Vi mener, at disse grunde stadigvæk er til  

 hinder for, at ansøgningen kan imødekommes, og vi har derfor afslået den  

 under henvisning til patentlovens § 16. Den nærmere begrundelse følger  

 nedenfor.
 2. Fra det tidligere fremdragne tyske offentliggørelsesskrift nr.  

 3.521.492 kendes en vinduesåbningsbegrænser af den omhandlede art, og som  

 ligesom begrænseren ifølge ansøgningen har en begrænserarm, der ved den ene  

 ende er drejeligt og forskydeligt lejret i en vindueskarm og ved sin anden  

 ende er udløseligt forbundet med en i forhold til karmen svingbar  

 vinduesramme ved hjælp af en tap-krogindretning.
 Aktivering og udløsning af begrænsermekanismen sker som med begrænseren  

 ifølge opfindelsen ved ind- og udkobling af begrænsermekanismen ved ind- og  

 udkobling af tap-krogforbindelsen, fremkaldt ved forskydning af  

 begrænserarmen i forhold til dens lejring i karmen, idet armen bærer den ene  

 af tapkrogkomponenterne.
 Den kendte begrænser er forsynet med nærmere beskrevne midler til  

 forskydning af begrænserarmen, medens tapkomponenten ved begrænseren ifølge  

 opfindelsen forskydes uden nærmere angivelse af midler hertil.
 Med Deres ovennævnte brev har De sendt en skitse, der viser forskellige  

 stillinger af et vindue med en vinduesåbningsbegrænser ifølge opfindelsen.  

 Her er vist et håndgreb, der synes indrettet til såvel at styre en  

 kippebevægelse af vinduet som en forskydning af tappen i tap-krogmekanismen.  

 Et sådant håndgreb forekommer imidlertid ikke i basisdokumenterne og er  

 derfor ikke nogen del af opfindelsen.
 Angivelsen i basisdokumenterne af, at begrænserarmen ifølge opfindelsen  

 kan udføres som skjult beslag udtrykker kun en for en fagmand nærliggende  

 mulighed, som ligeså vel kunnne realiseres med en begrænser som den kendte.
Vinduesåbningsbegrænseren adskiller sig derfor ikke fra det kendte ved  

 noget patenterbart.« Denne afgørelse har klageren ved skrivelse af 18. april 1989 indbragt for  

 Patentankenævnet med påstand om, at Direktoratets afgørelse omstødes.
 I skrivelse af 11. juli 1989 har klageren anført:
 »Formålet med opfindelsen er at anvise en vinduesåbningsbegrænser,  

 som kan udløses og atter aktiveres automatisk ved normal håndtering af  

 vinduet.
 Dette opnås ifølge opfindelsen ved, at begrænseren består af et beslag,  

 som fastgøres til karmen og har en begrænserarm (2), som kan drejes, samt  

 forskydes i lukketappens (1) bevægelsesindretning om en fastholdende dorn  

 (5), der er ført gennem en glideslids (4) i begrænserarmen, hvilken arm (2)  

 har en mod rammens åbningsside åben indskæring (3), hvori tappen (1) kan  

 forskydes mellem lukkepositionen (a), hvor tappen ligger an mod indskæringens  

 (3) begrænsning nærmest dornen, og åbnepositionen (c), hvor tappen (1) netop  

 optages i en gribenot (6) i indskæringens modstående begrænsning, hvorhos  

 glideslidsen (4) er således dimensioneret, at armens (1) forskydelighed  

 svarer til lukketappens (1) udstrækning i bevægelsesretningen.
Når vindet åbnes, bevæges lukketappen (1) til indgreb med noten (6), og  

 rammens udsvingelighed i forhold til karmen begrænses af den ved oplukning  

 medbragte begrænserarm (2). Lukkes vinduet uden aktivering af lukketappen  

 (drejning af betjeningsgrebet), vil armen (2) svinge tilbage, men til en  

 stilling, hvor tappen ikke fastholdes af gribenoten.
Vinduet kan da åbnes  

 helt.
Lukkes vinduet, og tappen føres til låseposition, vil den medbringe  

 armen tilbage til udgangsstilling, således at begrænseren aktiveres ved næste  

 åbning af vinduet.
 I første betænkning af 19 februar 1988 skriver Patentdirektoratets  

 sagsbehandler, at DE 35 21 492 A1 viser en vinduesåbningsbegrænser af den  

 omhandlede art, og som i det væsentlige består af dele svarende til de i  

 ansøgningen angivne, hvilke (dele) tilsigter den samme virkemåde som ved den  

 kendte begrænser.
 Dette imødegås i besvarelse af 18. oktober 1988. Den kendte  

 vinduesåbningsbegrænser er monteret synligt uden på vinduet, den forhindrer  

 normal drejefunktion, og den skal, for af frigøres, betjenes ved tryk på en  

 knap på begrænseren.
Dette adskiller den kendte begrænser væsentligt fra den i ansøgningen  

 anviste.
For denne gælder nemlig -at den kan monteres skjult mellem karm og ramme (hvilket ville være  

 umuligt, hvis den skulle betjenes af en knap på begrænseren), -at den tillader almindelig drejefunktion, og -at frigørelse af begrænseren for begrænset kipstilling sker blot ved at  

 skubbe vinduet i.
 Med besvarelsen 18. oktober 1988 fulgte en »tegneserie« med  

 forklaring (vedlagt som bilag II).
 I begrundelse af 21. februar 1989 forklarer Patentdirektoratets  

 sagsbehandler, at ansøgningen afslås, fordi der fra det tyske  

 offentliggørelsesskrift kendes en vinduesåbningsbegrænser af den omhandlede  

 art, og som ligesom begrænseren ifølge ansøgningen har en begrænserarm, der  

 ved den ene ende er drejeligt og forskydeligt lejret i en vindueskarm og ved  

 sin anden ende er udløseligt forbundet med en i forhold til karmen svingbar  

 vinduesramme ved hjælp af en tap-krogindretning.
 Aktivering og udløsning af begrænsermekanismen sker som med begrænseren  

 ifølge opfindelsen ved ind og udkobling af begrænsermekanismen ved ind- og  

 udkobling af tap-krogforbindelsen, fremkaldt ved forskydning af  

 begrænserarmen i forhold til dens lejring i karmen, idet armen bærer den ene  

 af tapkrogkomponenterne.
 Den kendte begrænser er forsynet med nærmere beskrevne midler til  

 forskydning af begrænserarmen, medens tapkomponenten ved begrænseren ifølge  

 opfindelsen forskydes uden nærmere angivelse af midler hertil.
 Vi er ikke enige med sagsbehandleren i dette.
Det er i kravets indledning fastslået, at vinduesåbningsbegrænseren er  

 beregnet til brug i forbindelse med sådanne for en fagmand velkendte vinduer,  

 hvor vinduesrammen har en lukketap (1), som ved hjælp af et betjeningsgreb  

 (»håndgreb«, henholdsvis »greb« i basisdokumenterne) kan  

 bevæges mellem en lukkeposition (a), hvor tappen fastholder rammen til  

 vindueskarmen, og en åbneposition (c), hvor rammen kan vippes eller drejes i  

 forhold til karmen.
Der er altså tale om et ganske sædvanligt  

 dreje/vippevindue, hvis opbygning og anvendelse er velkendt.
 Ifølge sagsbehandleren forskydes tapkomponenten ved begrænseren ifølge  

 opfindelsen uden nærmere angivelse af midler hertil.
 Det passer jo ganske enkelt ikke.
If. kravets kendetegnende del (jf. tegningen) kan begrænserarmen (2)  

 drejes og forskydes i lukketappens (1) bevægelsesretning om en fastholdende  

 dorn (5), der er ført gennem en glideslids (4) i begrænserarmen (2). Dette  

 bibringer fagmanden en vis forståelse af »sammenhængen« i venstre  

 side af tegningen.
Dernæst fremgår også af kravets kendetegnende del, at  

 begrænserarmen (2) har en mod rammens åbningsside åben indskæring (3) -  

 fagmanden vil delvis »være med« - og at lukketappen (1) kan  

 forskydes i denne indskæring (3) mellem lukkepositionen (a), hvor tappen  

 ligger an mod indskæringens (3) begrænsning nærmest dornen (5) og  

 åbnepositionen (c), hvor tappen (1) netop optages i en gribenot (6) i  

 indskæringens modstående begrænsning.
Fagmanden har nu overblik over  

 indskæringens (ende-) begrænsninger og over, at der findes en gribenot (6) -  

 hvor og hvordan.
 Endelig fremgår det af kravets kendetegnende del, at glideslidsen (4) er  

 således dimensioneret, at armens (1) forskydelighed (i forhold til dornen  

 (5)) svarer til lukketappens (1) udstrækning i bevægelsesretningen.
Vi må fastslå, at en fagmand på basis af dette og kendskab til det  

 sædvanlige vindues betjening kan indse den funktionsfølge, som fremgår af  

 tegningen til ansøgningen (bilag I). Vi mener altså, at kravet angiver  

 opfindelsen præcist og tydeligt.
Skulle dette ikke være tilfældet, foreslår  

 vi, at sagen tilbagesendes til Direktoratet med ændring af kravets  

 formulering for øje.
 I afslagsbegrundelsen skriver sagsbehandleren, at »angivelsen i  

 basisdokumenterne af, at begrænserarmen ifølge opfindelsen kan udføres som  

 skjult beslag, udtrykker kun en for en fagmand nærliggende mulighed, som lige  

 så vel kunne realiseres med en begrænser som den kendte«.
 Da den kendte begrænser skal påvirkes direkte (ved tryk på delen 26, i  

 øvrigt også når vinduet skal lukkes normalt), kan den ikke udføres skjult.
 Vi må altså fortsat påstå patent udstedt, da opfindelsen ikke foregribes  

 af det, som kendes fra DE 35 21 492 A1.
Hvis det skønnes nødvendigt, ønsker ansøgeren at demonstrere  

 åbningsbegrænseren og dens funktion i et vindue for Ankenævnet.' Ankenævnet har behandlet sagen i sit møde den 3. oktober 1990.
For klageren mødte kemiingeniør Karen Østergaard Petersen med  

 udviklingschef Per Baunsgaard.
For Direktoratet var mødt konsulent Hans Jacob  

 Jensen og civilingeniør Jens Bjørn.
Udviklingschef Per Baunsgaard demonstrerede det ansøgtes og det modholdtes  

 åbne- lukkemekanismer og deres funktion.
Han anførte herved, at der ikke i  

 det ansøgtes design er plads til en åbningsbegrænser af den modholdte type,  

 og at man i det ansøgte kun ønsker en kipåbnings- og ikke tillige en  

 drejeåbningsbegrænser.
 Fra Direktoratets side anførtes, at håndtagets sammenhæng med  

 begrænseranordningnen ikke fremgår af basisdokumenterne.
 Ankenævnet skal udtale:
 Det findes for en fagmand nærliggende, at det ansøgte forudsætter  

 anvendelse af et håndgreb.
 I sin konstruktion og virkemåde findes det ansøgte væsentligt at adskille  

 sig fra det modholdte, hvorfor sagen bør tilbagesendes til Direktoratet til  

 fortsat behandling og eventuel tydeliggørelse.
Herefter bestemmes:
 Sagen tilbagesendes til Direktoratet til fortsat behandling.
Grønning-Nielsen.
Hans Chr.
Thomsen.
L.
Herborg.
Asger Nielsen.
P.
Terndrup Pedersen.
