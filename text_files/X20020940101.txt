Ophørsspaltning   separation   ikke  

 fastsættelse af særlige vilkår Told- og Skattestyrelsen modtog en anmodning om tilladelse til skattefri  

 ophørsspaltning jf. fusionsskattelovens § 15 a og 15 b.
 Spaltningen ønskedes gennemført pr. 1. juli 2002.
 Anparterne i A ApS havde frem til 31. december 2001 eneejet.  Som  

 følge af en bodeling i forbindelse med separation blev halvdelen af  

 anparterne udlagt til den tidligere ægtefælle pr. 31. december  

 2001.
Som begrundelse for anmodningen om skattefri spaltning blev det  

 anført, at på baggrund af separationen ønskede  

 ægtefællerne ikke at skulle arbejde sammen om driften af  

 selskabet, med de mulige samarbejdsvanskeligheder der vil kunne opstå  

 som følge af samlivets ophør.
De ved spaltningen opståede  

 to holdingselskaber ville give mulighed for enten gennem driftsaktivitet  

 eller eventuel datterselskabsstiftelse at skabe grobund for fremtidig  

 vækst, uden at ægtefællerne behøvede at deltage i  

 driftsaktiviteterne sammen.
Spaltningen ville blive foretaget som en ophørsspaltning med en  

 ligelig fordeling af aktiverne i de to selskaber.
De to nuværende  

 anpartshavere ville blive vederlagt med aktier/anparter i de to nystiftede  

 selskaber i forhold til deres ejerandele i selskabet, således at de to  

 anpartshavere efter spaltningen ville blive ejere af hvert deres selskab.
 Told- og Skattestyrelsen kunne baggrund af den anførte begrundelse  

 imødekomme anmodningen og tiltrådte de stedlige  

 skattemyndigheders indstillinger om, at der ikke skulle stilles særlige  

 vilkår for tilladelsen til skattefri ophørsspaltning.
