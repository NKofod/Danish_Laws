 Den 23. oktober 1993 undertegnedes iOuagadougou en overenskomst mellem  

 Danmark og Burkina Faso, ifølge hvilken den danske regering over en periode  

 på 15-20 måneder i løbet af 1993-95 yder et beløb på 107,8 mio. kr. som  

 støtte til udbygning af et kraftværk i Bobo-Dioulasso i Burkina Faso.
Projektets formål er at bidrage til den økonomiske udvikling i Burkina  

 Faso gennem udbygning af produktionskapaciteten inden for el-sektoren.  

 Projektet tilsigter at sikre en stabil strømforsyning fra kraftværket i  

 Bobo-Dioulasso, som er Bukina Fasos næststørste by og det økonomiske center i  

 landet.
Det er tillige formålet at styrke implementeringskapaciteten i det  

 burkinske el-selskab SONABEL.
