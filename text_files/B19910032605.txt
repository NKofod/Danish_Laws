 I medfør af § 15, stk. 5, i lov nr. 408 af 13. juni 1990 om teater og  

 efter forhandling med Kommunernes Landsforening, Amtsrådsforeningen i Danmark  

 samt Københavns og Frederiksberg Kommuner fastsættes:
 § 1.  Staten yder delvis refusion af kommunernes og  

 amtskommunernes udgifter til driften af egnsteatre.
 § 2.  Ved et egnsteater forstås i denne bekendtgørelse  

 et teater, der udøver professionel teatervirksomhed, som henvender sig til en  

 hel egns befolkning og hvis drift helt eller delvist finansieres af kommuner  

 og amtskommuner.
 Stk. 2.  Et egnsteater kan blandt andet varetage  

 følgende opgaver i forhold til egnens befolkning:
 Stk. 3.  Den væsentligste del af teatrets virksomhed bør  

 ligge inden for egnen.
 Stk. 4.  I tvivlstilfælde afgør Teaterrådet, om et  

 teaters virksomhed kan karakteriseres som professionel.
 § 3.  Et egnsteaters regnskabsår løber fra 1. juli til  

 30. juni.
 Stk. 2.  Bestemmelsen i stk. 1 kan fraviges, såfremt den  

 tilskudsgivende kommune eller amtskommune skønner, at en anden tidsmæssig  

 placering af regnskabsåret vil give et bedre indtryk af teatrets virksomhed.
 § 4.  Egnsteatrene indsender i god tid inden sæsonens  

 begyndelse budget til godkendelse hos den eller de tilskudsgivende kommuner  

 og/eller amtskommuner.
 Stk. 2.  Tidspunktet for indsendelse af budget samt  

 hvilke oplysninger budgettet skal indeholde aftales mellem egnsteatret og  

 kommunen/amtskommunen.
 § 5.  Efter hver sæson aflægger egnsteatret et  

 revideret regnskab til kommunen/amtskommunen.
 Stk. 2.  Når kommunen/amtskommunen har godkendt  

 egnsteatrets regnskab, skal dette indsendes til ministeriet.
 § 6.  Den statslige refusion i henhold til § 1 ydes  

 med en procent, der beregnes som forholdet mellem den på finansloven  

 fastsatte bevilling til støtte af egnsteatervirksomhed og de samlede  

 offentlige tilskud.
 Stk. 2.  Refusionsprocenten kan ikke overstige 75.
 Stk. 3.  Refusion af kommuners og amtskommuners samlede  

 tilskud til det enkelte egnsteater ydes inden for et maksimum, som angives i  

 finansloven.
 § 7.  Til brug ved beregningen af den  

 refusionsprocent, som skal gælde for det følgende finansår, underretter  

 kommunerne og amtskommunerne senest 1. august ministeriet om, hvor stort et  

 tilskud kommunen/amtskommunen i det følgende finansår agter at yde til det  

 enkelte egnsteater.
 Stk. 2.  Såfremt kommunen/amtskommunen stiller  

 faciliteter vederlagsfrit til rådighed for et egnsteater, og denne ydelse  

 indgår i det af kommunen/amtskommunen opgjorte driftstilskud, skal der til  

 ministeriet fremsendes oplysning om grundlaget for fastsættelsen af ydelsens  

 værdi.
 § 8.  Senest 1. september meddeler ministeriet  

 kommunerne og amtskommunerne, hvilken refusionsprocent der vil gælde for det  

 følgende finansår.
 § 9.  Mininsteriet udbetaler refusionen kvartalsvis  

 forud.
 § 10.  Kommunerne og amtskommunerne underretter  

 ministeriet, såfremt der i løbet af finansåret sker væsentlige afvigelser i  

 forhold til det tilskud, som kommunen/amtet har anmeldt overfor ministeriet,  

 jf. § 7.
 § 11.  Senest 1. august i det følgende finansår giver  

 kommunerne og amtskommunerne besked til ministeriet om, hvor stort et tilskud  

 der faktisk er udbetalt.
 § 12.  Endelig regulering af den statslige refusion  

 som følge af en eventuel afvigelse mellem det tilskud, som  

 kommunen/amtskommunen har anmeldt over for ministeriet i henhold til § 7, og  

 det beløb, som kommunen/amtskommunen faktisk har udbetalt i tilskud, jf. §  

 11, sker ved ministeriets udbetaling af refusionen for det næstfølgende  

 finansår.
 Stk. 2.  Ved reguleringen anvendes den procentsats, der  

 var gældende i det finansår, hvor det kommunale/amtskommunale tilskud blev  

 udbetalt.
 § 13.  Bekendtgørelsen træder i kraft den 1. juli  

 1991.
 Stk. 2.  Punkt 1-8 i cirkulære af 3. januar 1980 om  

 statsrefusion af kommuners og amtskommuners udgifter til børneteater og  

 opsøgende teater ophæves.
Kulturministeriet, den 27. maj 1991 P.M.V.
 E.B.
