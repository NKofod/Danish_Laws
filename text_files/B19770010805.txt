 I medfør af § 9, stk. 2, 1. punktum, i lov nr. 54 af 25. februar 1976 om  

 elforsyning fastsættes for elforsyningsvirksomheder omfattet af lovens § 3,  

 stk. 1, følgende regler for indregning i elprisen af driftsmæssige  

 afskrivninger samt henlæggelser til nyinvesteringer og forrentning af  

 indskudskapital:
 Driftsmæssige afskrivninger.
A.
Eksisterende anlæg.
§ 1.  For ikke-kommunale anlæg, der er idriftsat inden  

 afslutningen af det regnskabsår, der omfatter den 31. december 1976, beregnes  

 driftsmæssige afskrivninger på grundlag af de bogførte anskaffelsesværdier  

 med fradrag af maksimale skattemæssige afskrivninger.
Skattepligtige  

 virksomheder skal dog kun fradrage faktisk foretagne afskrivninger.
 Stk. 2.  Afskrivninger foretages med højst 15 pct. pr.  

 år af de i stk. 1. nævnte værdier.
 Stk. 3.  I tilfælde, hvor anvendelse af reglerne i stk.  

 1 og 2 sammen med anvendelsen af bekendtgørelsens øvrige regler medfører en  

 urimelig kapitaldannelse, kan elprisudvalget bestemme, at bogførte  

 fondsmidler herunder midler overført til interessenters konti - men bortset  

 fra pensionsfonds, rimelige driftskapitalmidler samt forskudsafskrivninger og  

 henlæggelser omfattet af § 4, stk. 5 - anvendes til nedsættelse af elprisen i  

 forsyningsområderne.
 § 2.  For kommunale anlæg, der er idriftsat inden 1.  

 januar 1977, ansættes afskrivningerne i prisberegningen til et beløb pr. kWh  

 svarende til det beløb til dækning af kapitaludgifter, herunder  

 afskrivninger, men excl. forrentning af rimelige driftskapitalmidler, der  

 fremgår af regnskabet for perioden 1. april 1975 til 31. marts 1976 divideret  

 med antallet af kWh solgt inden for eget forsyningsområde i den pågældende  

 periode.
 Stk. 2.  Det i stk. 1 nævnte afskrivningsbeløb pr. kWh  

 nedsættes med 1/7 i hvert af de følgende år, første gang i regnskabsåret  

 1978.
 Stk. 3.  Ikke udnyttede afskrivninger - opgjort på  

 grundlag af de i de respektive år solgte antal kWh - kan overføres til  

 efterfølgende år inden for den omhandlede 7-års periode.
 Stk. 4.  Såfremt de efter stk. 3 opgjorte tilladte  

 afskrivningsbeløb ikke er benyttet fuldt ud ved 7-års periodens udløb, kan  

 det resterende beløb overføres til en efterfølgende periode på 3 år.
B.
Nye anlæg.
 § 3.  For nye anlæg beregnes de driftsmæssige  

 afskrivninger med fradrag af henlæggelser, jfr. § 4.
 Stk. 2.  Afskrivningerne, der påbegyndes fra og med  

 idriftsættelsesåret, beregnes som lineære afskrivninger over en periode på  

 mindst 15 år.
 Henlæggelser.
 § 4.  Elprisudvalget kan tillade, at henlæggelser til  

 nyinvesteringer for anlæg, der idriftssættes efter afslutningen af det  

 regnskabsår, der omfatter den 31. december 1976, indregnes i elprisen.
 Stk. 2.  Henlæggelserne kan tidligst påbegyndes 5 år før  

 idriftssættelsesåret.
Stk. 3.  I 5 år før idriftsættelsesåret kan der i alt  

 henlægges indtil 75 pct. af den budgetterede anlægssum, som denne vil  

 fremtræde på idriftssættelsestidspunktet ved akkumulering af de i  

 anlægsperioden bogførte anlægsomkostninger excl. renter.
Der kan ikke i noget  

 år henlægges mere end 20 pct. af den nævnte budgetterede anlægssum.
Stk. 4.  Udnyttes de tilladte henlæggelsesmuligheder  

 ikke inden for den i stk. 3 nævnte periode, forlænges denne med de 3  

 efterfølgende år incl. idriftsættelsesåret, i løbet af hvilke differencen -  

 sideløbende med afskrivninger efter § 3 - kan henlægges med maksimalt 15 pct.  

 af den i stk. 3 nævnte anlægssum pr. år.
Utilsigtede henlæggelser udover det  

 tilladte maksimum afvikles efter tilsvarende regler.
 Stk. 5.  For anlæg, der er under opførelse ved  

 afslutningen af det regnskabsår, der omfatter den 31. december 1976, indgår  

 eventuelle henlæggelser eller skattemæssigt maksimale forskudsafskrivninger  

 foretaget på de pågældende anlæg før dette tidspunkt - for skattepligtige  

 virksomheder dog kun faktisk foretagne forskudsafskrivninger - forlods i  

 beregningen af henlæggelserne efter stk. 3, 1. punktum.
 Finansieringssamarbejde.
§ 5.  Elforsyningsvirksomheder kan - selv om de ikke  

 gør brug af retten efter lovens § 17, stk. 2, til at opnå fællesbevilling -  

 foretage driftsmæssige afskrivninger og henlæggelser efter kapitel 1, B, og  

 kapitel 2 i fællesskab, Forrentning af indskudskapital.
 § 6.  I de tilfælde, hvor en elforsyningsvirksomhed  

 ifølge sine vedtægter drives med henblik på at opnå forrentning af  

 aktiekapital eller indskudskapital, kan elprisudvalget tillade, at der  

 indregnes en rimelig forrentning.
 Stk. 2.  For kommunale elforsyninger kan i elprisen,  

 bortset fra forrentning af indskudte, rimelige driftskapitalmidler, kun  

 indregnes forrentning af indskudskapital tilført efter 1. januar 1977.
 Undtagelser og ikrafttræden.
 § 7.  I tilfælde, hvor bestemmelserne i kapitel 1-2  

 medfører væsentlige ulemper for virksomheder eller forbrugere eller urimelig  

 ulighed mellem virksomhederne, kan elprisudvalget undtage fra bestemmelserne  

 også med henblik på opnåelse af en jævn prisudvikling.
 § 8.  Bekendtgørelsen er vejledende for  

 elforsyningsvirksomheder, der ikke omfattes af lovens § 3, stk. 1. Den gælder  

 dog ikke for de i lovens § 9, stk. 4, nævnte virksomheder.
§ 9.  Bekendtgørelsen træder i kraft ved  

 bekendtgørelsen i Lovtidende.
Den har virkning fra 1. marts 1977.
 Handelsministeriet, den 23. marts 1977.
 Ivar Nørgaard.
 /Hagen Jørgensen.
