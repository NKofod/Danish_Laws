Skrivelse vedrørende vejledning om ordination af metadon og  

 andre euforiserende stoffer som led i behandlingen af indsatte stofmisbrugere  

 (substitutionsbehandling) Hermed følger Justitsministeriet, Direktoratet for  

 Kriminalforsorgens vejledning af 4. november 1999 om ordination af metadon og  

 andre euforiserende stoffer som led i behandlingen af indsatte stofmisbrugere  

 (substitutionsbehandling).
 Vejledningen er udarbejdet efter drøftelse med  

 Sundhedsstyrelsen, Amtsrådsforeningen og Københavns Kommune og er samtidig  

 hermed udsendt til amterne.
Udgangspunktet er lov nr. 435  

    

  

 af 14. juni 1995 om ændring af lov om sygehusvæsen og lov om udøvelse af  

 lægegerning, hvorefter der blev foretaget ændringer med hensyn til  

 administrationen af metadonbehandling.
Vejledningen skal ses i sammenhæng med  

 de ændringer, der ved lov nr. 432 af 15. juni 1995, blev gennemført i  

 bistandslovens regler om stofmisbrugsbehandling.
Formålet med lovændringerne er at sikre stofmisbrugerne den mest  

 hensigtsmæssige behandling.
For at opnå dette formål er der fastlagt et  

 entydigt ansvar for sammenhængen mellem metadonordination  

 (substitutionsbehandling) og behandling af stofmisbrugere i øvrigt.  

 Behandling  

 med metadon eller lignende herunder ordination, udlevering og  

 kontrolforanstaltninger er tilrettelagt under amtskommunalt ansvar, og  

 behandlingen bør som hovedregel foregå enten ved amtskommunale  

 behandlingsinstitutioner, eller ved at amtskommunen i konkrete tilfælde  

 træffer  

 særlige aftaler.
Hermed er det blevet pålagt amterne at sikre, at der samtidig  

 med substitutionsbehandlingen gives de forudsatte supplerende  

 behandlingstilbud, så der i hvert enkelt tilfælde tages stilling til en  

 individuel behandlingsplan, med mulighed for fleksible løsninger for den  

 enkelte stofmisbruger.
Amtet skal således, jf. bemærkningerne til den  

 ovennævnte lov, sikre samarbejdet med kommunernes social- og  

 sundhedsforvaltninger, behandlingsinstitutioner, Kriminalforsorgen mv. og  

 have  

 ansvaret for, at der lægges en behandlingsplan.
 Kompetencen med hensyn til ordination mv. af metadon eller  

 lignende, der er fastlagt i § 5 f, stk. 1 i den ovennævnte lov om ændring af  

 lov om sygehusvæsenet mv., er henlagt til læger ansat i kommunale  

 lægestillinger samt i lægestillinger under Hovedstadens Sygehusfællesskab.
 For at gøre det muligt at tage hensyn til de særlige forhold,  

 der gør sig gældende i Kriminalforsorgen, er det i loven fastsat, at denne  

 bestemmelse ikke gælder for de indsatte i Kriminalforsorgens institutioner.
 I medfør af lovens § 5 f, stk. 4 fastsættes særlige regler for  

 samarbejdet mellem Kriminalforsorgens læger og de læger, der  

    

  

 i øvrigt har ansvaret for metadon eller  

 lignende som led i behandling af personer for stofmisbrug.
 Ifølge lovbemærkningerne skal det imidlertid tilstræbes, at  

 behandlingen af indsatte i arresthusene som udgangspunkt omfattes af § 5 f,  

 stk. 1, således at den varetages i overensstemmelse med den almindeligt  

 gældende ordning uden for Kriminalforsorgen.
 Ved den ordning, der er fastlagt i vedlagte vejledning, er  

 der i overensstemmelse med lovens intention taget hensyn til den almindelige  

 regel om amtskommunernes overordnede ansvar for stofmisbrugsbehandlingen og  

 lagt vægt på ønskeligheden af, at Kriminalforsorgen og amterne samarbejder om  

 behandlingen af den persongruppe, der kommer i kontakt med Kriminalforsorgen,  

 også i den tid de opholder sig i Kriminalforsorgens institutioner.
 Samtidig er det også taget i betragtning, at særlige  

 fængselsmæssige forhold kan gøre det påkrævet at fastlægge andre ordninger.  

 Der  

 er derfor åbne mulighed for en vis fleksibilitet med hensyn til fastlæggelsen  

 af lokale ordninger.
