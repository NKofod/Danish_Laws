Bekendtgørelse om ændring af bekendtgørelse om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden juli 2020 til oktober 2020 § 1 I bekendtgørelse nr. 26 af 11. januar 2021 om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden juli 2020 til oktober 2020, som ændret ved bekendtgørelse nr. 186 af 4. februar 2021, foretages følgende ændringer:
 1. I indledningen ændres »og akt nr. 10 af 22. oktober 2020« til: », akt nr. 10 af 22. oktober 2020 og akt nr. 167 af 25. februar 2021«.
 2. § 11 affattes således:
 »§ 11. Virksomheder, der oplever omsætningsnedgang, der er direkte ramt af eller direkte relateret til arrangementer i Danmark, med et forventet deltager antal på mere end 350 personer, og som er aflyst, væsentligt ændret eller udskudt som følge af COVID-19, kan opnå kompensation efter § 24, stk. 2.
Stk. 2. Virksomheder, som vælger kompensation efter § 26, stk. 2, jf. § 26, stk. 4, og som oplever omsætningsnedgang, der er direkte ramt af eller direkte relateret til arrangementer, der er aflyst, væsentligt ændret eller udskudt som følge af COVID-19, i en periode efter § 12, og hvor arrangøren er eller ville kunne være omfattet af kapitel 1 og 2, dog ikke § 2, i bekendtgørelse om kompensation for tab ved aflysning af større arrangementer som følge af COVID-19-afværgeforanstaltninger, jf. § 1, stk. 4, nr. 3, kan opnå kompensation § 24, stk. 2, jf. dog § 24, stk. 6.« 3. I § 14 ændres »private arrangementer uden for private hjem« til: »sociale arrangementer med offentlig adgang og private arrangementer, til afholdelse uden for private hjem og«.
 4. § 18 affattes således:
 »§ 18. Virksomheder, der som følge af grænselukninger og som er omfattet af perioderne i § 19, jf. dog stk. 2, kan opnå kompensation efter § 24, stk. 2, såfremt de kan dokumentere omsætningsnedgang relateret til én af følgende:
 1) Udenlandske kunder, der som følge af COVID-19-relaterede restriktioner ikke krydser grænsen til Danmark.
 2) Før den 26. september 2020 har en registreret hjemstedsadresse i en lufthavns terminaler og yder services i tilknytning til passagerer i lufthavnen, der er eller vil kunne være omfattet af nr. 1.
 3) Virksomhedens omsætning kommer fra flyvninger eller kontrakter direkte knyttet til opgaver, som er midlertidigt nedlagt som følge af grænselukningen eller Udenrigsministeriets rejsevejledninger.
 Stk. 2. Virksomheder, der er omfattet af perioden i § 19, nr. 1, som vælger kompensation efter § 26, stk. 2, jf. § 26, stk. 3, 1. pkt., kan opnå kompensation efter procentsatserne i § 24, stk. 2, såfremt de kan dokumentere omsætningsnedgang relateret til én af følgende:
 1) Mere end 50 pct. af virksomhedens omsætning i perioden den 1. juli 2019 til den 31. august 2019 kom fra udenlandske kunder.
 2) Før den 26. september 2020 har en registreret hjemstedsadresse i en lufthavns terminaler og yder services i tilknytning til passagerer i lufthavnen, der er eller vil kunne være omfattet af nr. 1.
3) Mere end 50 pct. af deres omsætning i perioden den 1. juli 2019 til den 31. august 2019 kom fra flyvninger eller kontrakter direkte knyttet til opgaver, som er midlertidigt nedlagt som følge af grænselukningen eller Udenrigsministeriets rejsevejledninger.« 5. § 21 affattes således:
 »§ 21. Virksomheder omfattet af § 22, jf. dog stk. 2, kan opnå kompensation efter § 24, stk. 2, hvor omsætningen er direkte relateret til salg af rejser, der helt eller delvist går til destinationer, der fra og med den 26. januar 2020 er kommet på listen over lande, som Udenrigsministeriet fraråder ikke-nødvendige rejser til, eller hvor omsætningen er direkte relateret til rejser til Grønland eller Færøerne.
Stk. 2. Virksomheder, der er omfattet af perioden i § 22, nr. 1, som vælger kompensation efter § 26, stk. 2, jf. § 26, stk. 3, 1. pkt., kan opnå kompensation efter procentsatserne i § 24, stk. 2, hvor mindst 50 pct. af omsætningen i perioden den 1. juli 2019 til den 31. august 2019 er direkte relateret til salg af rejser, der helt eller delvist går til destinationer, der fra og med den 26. januar 2020 er kommet på listen over lande, som Udenrigsministeriet fraråder ikke-nødvendige rejser til.« 6. I § 24, stk. 6, indsættes efter »omfattet af«: »§ 3, stk. 1 i kapitel 3 og«.
7. I § 24, stk. 6, ændres »§ 26, stk. 1 og 2, jf. dog § 26, stk. 3, 2. pkt.« til: »§ 26, stk. 1 og 5, jf. dog § 26, stk. 7.« 8. § 25, stk. 1, ophæves.
 Stk. 2-6 bliver herefter stk. 1-5.
 9. § 26 affattes således:
»§ 26. En virksomhed, der modtager kompensation efter § 24, stk. 2, 4 og 5, og som er omfattet af § 3, nr. 2, og § 4 i kapitel 3, kapitel 4 samt kapitel 6, jf. dog stk. 3-6, kan efter reglerne i denne bekendtgørelse maksimalt opnå kompensation på et beløb svarende til 1,8 mio.
EUR indtil den 31. december 2021. Beregningen af, om loftet på 1,8 mio.
EUR er overskredet, skal ske i henhold til reglerne i Temporary Framework for State aid measures to support the economy in the current COVID-19 outbreak pkt. 22(a). Virksomheder der før den 31. december 2019 var kriseramt som defineret i artikel 1, stk. 4, litra c, i Europa-Kommissionens forordning (EU) nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108, er dog ikke berettiget til kompensation.
Virksomheder, der er mikro eller små virksomheder, som defineret i Bilag I til Europa-Kommissionens forordning nr. 651/2014 af 17. juni 2014, er berettiget til kompensation efter 1. pkt., uanset om de allerede var kriseramte pr. 31. december 2019.
Stk. 2. En virksomhed, der modtager kompensation efter § 24, stk. 2 og 3, 1. pkt., og hvor omsætningsnedgangen skyldes restriktionen i § 3, nr. 1, i kapitel 3 og § 11, stk. 2 i kapitel 5, § 18, stk. 2 og § 21, stk. 2, jf. dog stk. 3 og 4, kan efter reglerne i denne bekendtgørelse maksimalt opnå kompensation på 30 mio. kr. pr. måned, svarende til maksimalt 1) 30 mio. kr. for en kompensationsperiode på op til én måned, 2) 60 mio. kr. for en kompensationsperiode fra den 9. juli 2020 til og med den 31. august 2020 eller fra den 1. september 2020 til og med den 31. oktober 2020, eller 3) 120 mio. kr. for en kompensationsperiode fra den 9. juli 2020 til og med den 31. oktober 2020.
 Stk. 3. Virksomheder, der modtager kompensation efter § 18 og 21, kan vælge at være omfattet af henholdsvis reglerne i stk. 1, 2 eller 4, jf. dog stk. 6. Virksomheder omfattet af perioden i § 19, nr. 1, jf. § 18, der vælger at være omfattet af stk. 2, skal opfylde betingelsen i § 18, stk. 2. Virksomheder omfattet af perioden i § 22, nr. 1, jf. § 21, der vælger at være omfattet af stk. 2, skal opfylde betingelsen i § 21, stk. 2.
 Stk. 4. Virksomheder, der modtager kompensation efter § 11, kan vælge at være omfattet af henholdsvis reglerne i stk. 1, 2 eller 5. Virksomheder, der vælger at være omfattet af stk. 2, skal opfylde betingelsen i § 11, stk. 2.
Stk. 5. En virksomhed stiftet senest den 9. marts 2020 og omfattet af § 24, stk. 2, der har udækkede faste omkostninger i kompensationsperioden, kan efter reglerne i denne bekendtgørelse, maksimalt opnå kompensation på 30 mio. kr. pr. måned, dog maksimalt 10 mio.
EUR indtil den 31. december 2021. Virksomheder, der før den 31. december 2019 var kriseramt som defineret i artikel 1, stk. 4, litra c, i Europa-Kommissionens forordning (EU) nr. 651/2014 af 17. juni 2014, om visse kategorier af støttes forenelighed med det indre marked i henhold til traktatens artikel 107 og 108, er dog ikke berettiget.
Virksomheder, der er mikro eller små virksomheder, som defineret i Bilag I til Europa-Kommissionens forordning nr. 651/2014 af 17. juni 2014 er berettiget til kompensation efter 1. pkt., uanset om de allerede var kriseramte pr. 31. december 2019. Kompensationen som beregnet under § 24, stk. 2, må endvidere ikke overstige 1) 90 pct. af virksomhedens udækkede faste omkostninger for virksomheder med ansatte svarende til færre end 50 fuldtidsbeskæftigede, og som har en omsætning eller en balancesum på mindre end 10 mio.
EUR fra virksomhedens senest aflagte årsrapport med balancedag senest den 29. februar 2020, eller 2) 70 pct. for øvrige virksomheder, der ikke er omfattet af nr. 1.
 Stk. 6. Virksomheder med omsætning direkte relateret til rejser til Grønland eller Færøerne, der er ramt af restriktionen i § 21, stk. 1, modtager kompensation efter reglerne i stk. 1 eller 4.
Stk. 7. Virksomheder omfattet af § 24, stk. 6, kan for virksomhedens omsætningsnedgang, der skyldes restriktionen i § 1, stk. 4, nr. 3, maksimalt opnå kompensation på 30 mio. kr. pr. måned.« 10. I § 29, stk. 2, 1. pkt. og § 31, stk. 4, ændres »virksomheden for indkomståret 2020« til: »virksomheden for det indkomstår, henholdsvis 2020 og 2021, der modtages kompensation for,«.
 11. I § 31, stk. 1, nr. 9, 1. pkt., ændres »§ 26, stk. 2« til: »§ 26, stk. 5«.
 12. I § 31, stk. 1, nr. 9, 2. pkt., ændres »§ 26, stk. 2, litra a« til: »§ 26, stk. 5, nr. 1«.
 13. I § 35, stk. 1, ændres »§ 26, stk. 2« til: »§ 26, stk. 5«.
§ 2 Stk. 1. Bekendtgørelsen træder i kraft den 6. marts 2021.
 Stk. 2. Bekendtgørelsens § 1, nr. 6, 9 og 10, finder anvendelse på ansøgninger fra og med den 15. januar 2021.
Stk. 3. Virksomheder, der på ikrafttrædelsestidspunktet, jf. stk. 1, har ansøgt eller fået udbetalt kompensation, kan ansøge på ny efter reglerne i denne bekendtgørelse.
Kompensationsbeløbet vil blive reguleret forholdsmæssigt ud fra virksomhedens tidligere ansøgning.
