 Foranlediget af en konkret forespørgsel har monopoltilsynet udtalt, at  

 installering af køleanlæg ikke kan anses som et normalt led i almindelig  

 bygge og anlægsvirksomhed og derfor ikke er omfattet af licitationslovens  

 bestemmelser.
 En advokat forespurgte på en klients vegne, hvorvidt licitationslovens  

 bestemmelser var anvendelige i forbindelse med indhentning af tilbud på  

 levering og installering af et køleanlæg.
 Det fremgik af det foreliggende materiale, at der til en virksomhed, der  

 producerede dybfrostvarer, ønskedes tilbud på levering og opstilling af et  

 maskinelt køleanlæg, der bl.a. omfattede fryselinie, kompressorer, separator  

 m.v.
 Tilsynet besvarede henvendelsen således (skrivelse af 7. januar 1983): ...
De omhandlede arbejder/leverancer (installering af et køleanlæg) er efter  

 tilsynets opfattelse ikke et normalt led i almindelig bygge- og  

 anlægsvirksomhed og ses ikke at udgøre en del af bygningen som sådan, men må  

 betragtes som specialudstyr til denne - bestemt af bygningens anvendelse.
Det  

 er således tilsynets opfattelse, at tilbudsgivningen på det omhandlede anlæg  

 ikke er omfattet af licitationsloven.... .
