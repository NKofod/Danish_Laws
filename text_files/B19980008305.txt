 I henhold til § 11, § 42, stk. 1, og § 52 i lov om ferskvandsfiskeri, jf.  

 lovbekendtgørelse nr. 495 af 16. juni 1997 fastsættes følgende:
Anvendelsesområde § 1.  Denne bekendtgørelse finder anvendelse for  

 Lindenborg Å fra jernbanebroen ved Bruderupholm til åens udløb i Limfjorden.
Bestemmelser om fiskeri § 2.  Fiskeri må kun udøves med stang og snøre.
Stk. 2.  I perioden 1. august til 31. oktober begge dage  

 inklusive, må der dog anvendes ruser, hvis fangståbning og arme vender mod  

 strømmen, og kasteruser (dobbelte og enkelte) med mindstemaskemål på 32 mm i  

 bagrusen - efter sidste bøjle.
Maskemålet er opfyldt, hvis der i bagposen -  

 mellem sidste og andensidste bøjle - er et areal på 10 x 10 cm med det nævnte  

 maskemål.
Stk. 3.  Den forreste bøjle i ruserne nævnt i stk. 1 må  

 ikke have en diameter, der er større end 90 cm.
Den forreste bøjle i  

 kasteruser må højst have en diameter på 60 cm.
 § 3.  Fiskeri skal i øvrigt drives under hensyn til de  

 til enhver tid gældende regler om ferskvandsfiskeri.
Straf- og ikrafttræden § 4.  Overtrædelse af § 2 straffes med bøde.
 § 5.  Denne bekendtgørelse træder i kraft den 1. marts  

 1998.
 Stk. 2.  Samtidig ophæves regulativ af 18. april 1939  

 for Fiskeriet i en Del af Lindenborg Aa.
