Betænkning afgivet af Trafikudvalget den 27. april 2006 Betænkning over Forslag til lov om udbygning af  

 Holbækmotorvejen mellem Fløng og Roskilde Vest [af  

 transport‑ og energiministeren (Flemming Hansen)] 1. Ændringsforslag Transport og energiministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 22. februar 2006 og var til 1.  

 behandling den 15. marts 2006. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 7. februar 2006 dette  

 udkast til udvalget, jf.
TRU alm. del  bilag 251. Den 8. marts 2006  

 sendte  

 transport- og energiministeren de indkomne høringssvar samt et notat herom  

 til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Borglykke Automobiler A/S,  

 Hedehusene, DTL (Dansk Transport og  

 Logistik), Grundejerforeningen Månebakken/Stjernedalen  

 og Kuwait Petroleum (Danmark) A/S.
 Transport- og energiministeren har over for udvalget skriftligt kommenteret  

 de skriftlige henvendelser til udvalget med undtagelse af en, som ministeren  

 forventes at kommentere skriftligt inden 2. behandling.
Spørgsmål Udvalget har stillet 12 spørgsmål til transport- og energiministeren  

 til skriftlig besvarelse, som denne har besvaret med undtagelse af spørgsmål  

 12, som forventes besvaret inden 2. behandling.
3. Indstillinger og politiske bemærkninger Et  

  

 flertal  

  

 i  

 udvalget (udvalget med undtagelse af EL) indstiller lovforslaget til  

  

 vedtagelse  

  

 med det stillede ændringsforslag.
Socialdemokratiets  

 medlemmer af udvalget er enige i behovet for de foreslåede forbedringer  

 på  

 Holbækmotorvejen.
Socialdemokraterne har ingen bemærkninger til, at  

 forligspartierne i denne sag har lyttet til de indkomne høringssvar.  

 Socialdemokraterne støtter derfor, at motorvejen anlægges som en asymmetrisk  

 udbygning i vejens sydside mellem Københavnsvej og Ringstedvej.  

 Socialdemokraterne  

 finder desuden, at der bør afsættes areal til et rastepladsanlæg som  

 foreslået  

 af Dansk Transport og Logistik.
Socialistisk Folkepartis  

 medlem af udvalget bemærker, at SF er indstillet på at være med til at løse  

 den  

 alvorlige trængselsproblematik, der er på Holbækmotorvejen mellem Roskilde og  

 Fløng.
SFs prioritering for at løse trængselsproblematikken har været  

 at begynde med at udbygge jernbanetrafikken på strækningen.
Der er i den  

 sammenhæng taget beslutninger om forbedringer af jernbanelinjen mellem  

 Kalundborg og København, men SF mener, at løsningerne ikke er omfattende  

 nok, og at de kommer for sent.
Derfor har SF stillet en række spørgsmål  

 til transport- og energiministeren for at afklare, om en stor udbygning af  

 jernbanetrafikken ville kunne overflødiggøre udbygningen af motorvejen.
Af  

 svarene fremgår imidlertid, at udbygning af den kollektive trafik til et  

 niveau  

 svarende til strækningen Slagelse-København ikke vil være tilstrækkelig  

 til at løse trængselsproblematikken.
SF vil derfor stemme for dette  

 lovforslag.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.  

 Mindretallet stemmer for det stillede ændringsforslag.
Enhedslistens medlem af  

 udvalget udtaler, at denne motorvejsudvidelse sker på bekostning af natur og  

 mennesker, og som ved andre motorvejsudvidelser er det tydeligt, at der ikke  

 er  

 tænkt i alternativer.
Endnu en gang har vi at gøre med et folketingsflertal,  

 der ikke er i stand til at tænke i alternativer til asfalt.
Lovforslaget er  

 et  

 udtryk for, at der er et akut behov for bedre plads til bilerne, og derfor må  

 man sige, at der er tale om en panikaktion.
Enhedslisten mener ikke, det er  

 afklaret, hvilke konsekvenser lovforslaget vil få for større kødannelser  

 længere  

 inde mod København, eller hvordan man vil svare igen med  

 rejsetidsforbedringer  

 for den kollektive trafik i myldretiden.
Folketingets Trafikudvalg  

 er blevet præsenteret for nogle undersøgelser fra DSB, som viser, at hvis der  

 var dobbeltspor hele vejen til Holbæk kombineret med enten en  

 femtesporsløsning  

 eller en nybygningsløsning over Køge, kunne der etableres fast  

 20-minutters-drift  

 fra Holbæk, og at et lyntog kunne komme til København fra Holbæk i løbet af  

 35  

 minutter.
De tal, udvalget er blevet præsenteret for af DSB, viser, at  

 investeringer  

 i jernbanen mellem Københavns Hovedbanegård og Holbæk ville skabe en  

 eksplosiv  

 vækst i kundegrundlaget for DSB på denne strækning.
Tallene fra DSB viser  

 således, at cirka en tredjedel af pendlerne benytter DSB i dag, men at man  

 vil  

 kunne komme op på, at over 50 pct. vil benytte DSB på bekostning af  

 bilpendling.
Det er et meget markant ryk fra bil til kollektiv  

 trafik, der kan opnås ved den investering, og netop derfor ville  

 det  

 også være mest fornuftigt at foretage investeringen i jernbanen.
Det har  

 folketingsflertallet ikke villet.
Det er særdeles ærgerligt, for det  

 ville  

 være en meget bedre investering, som kunne medføre, at man helt kunne slippe  

 for at investere de mange penge i motorvejen.
På denne baggrund kan  

 Enhedslisten ikke støtte lovforslaget.
Enhedslisten vil dog kunne støtte  

 det ændringsforslag, transport- og energiministeren har fremsat, da det vil  

 begrænse arealindgrebene på ejendommene nord for motorvejen samt optimere  

 støjbegrænsningen.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 transport- og energiministeren,  

  

 tiltrådt af  

  

 udvalget:
Til § 1 1)  

  

 Som  

  

 stk. 2  

  

 indsættes:
»Stk. 2.  

  

 På strækningen  

 mellem Københavnsvej og Ringstedvej anlægges motorvejen som en asymmetrisk  

 udbygning i vejens sydside.
På de øvrige strækninger anlægges motorvejen som  

 en  

 symmetrisk udbygning.« [Præcisering af anlægsbemyndigelse] Bemærkninger Til nr. 1 Ændringsforslaget medfører, at udbygningen af Holbækmotorvejen  

 sker som skitseret i det af Vejdirektoratet undersøgte alternativ A, jf.  

 Vejdirektoratets VVM-redegørelse, Sammenfattende rapport s. 111 ff.
På  

 strækningen syd om Roskilde mellem Københavnsvej og Ringstedvej anlægges  

 motorvejen således som en asymmetrisk udbygning i vejens sydside, mens  

 motorvejen på de øvrige strækninger anlægges som en symmetrisk udbygning.
 Roskilde Kommune har i et  

 supplerende høringssvar af 9. marts 2006 anbefalet en asymmetrisk udbygning  

 af  

 motorvejen suppleret med ny støjafskærmning nord for motorvejen igennem  

 Roskilde.  

 Roskilde Kommune tilkendegiver dog samtidig, at kommunen subsidiært  

 foretrækker  

 den asymmetriske udbygning uden en udskiftning af den eksisterende støjskærm  

 på  

 nordsiden af motorvejen frem for  

 en symmetrisk  

 udbygning.
 På baggrund af drøftelser mellem regeringen og forligspartierne  

 (Dansk Folkeparti og Det Radikale Venstre) bag trafikaftalen af 4. november  

 2005 foreslår regeringen efter en samlet vurdering den asymmetriske udbygning  

 med forbedring af den eksisterende støjskærm nord for motorvejen gennem  

 Roskilde  

 inden for de udmeldte økonomiske rammer.
 Ændringsforslaget medfører ikke merudgifter for projektet.
Kim Andersen (V)   

 Gitte Lillelund Bech (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Torben Hansen (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 164 Bilagsnr.
Titel 1 Henvendelse af 23/2-2006 fra Grundejerforeningen Månebakken/Stjernedalen 2 Høringssvar og høringsnotat, fra transport- og  

 energiministeren 3 Henvendelse af 14/3-06 fra DTL (Dansk Transport og Logistik) 4 Udkast til tidsplan for udvalgets behandling af  

 lovforslaget 5 Supplerende høringssvar fra Roskilde Kommune af 9/3-06  

 samt høringsnotat, fra transport og energiministeren 6 Henvendelse af 15/3-06 fra Borglykke Automobiler A/S,  

 Hedehusene.
7 Henvendelse af 30/3-06 fra Kuwait Petroleum (Danmark) A/S 8 1. udkast til betænkning 9 Ændringsforslag fra transport og energiministeren 10 Henvendelse af 27/4 fra DTL (Dansk Transport og Logistik) Oversigt over spørgsmål og svar vedrørende L 164 Spm.nr.
