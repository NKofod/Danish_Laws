 Den 6. august 1982 undertegnedes i Harare en overenskomst mellem Danmark  

 og Zimbabve, ifølge hvilken den danske regering yder et beløb på indtil  

 14.500.000 kroner til istandsættelse og udvidelse af landbrugsinstituttet i  

 Esigodini.
 Samme dato og sted undertegnedes en overenskomst mellem de to lande,  

 ifølge hvilken den danske regering yder et beløb på indtil 9.500.000 kroner  

 til oprettelse af et multifagligt træningscenter i Tuli.
Hovedformålet med det faglige og økonomiske samarbejde i medfør af de to  

 overenskomster er at bidrage til en udvidelse af landbrugsundervisning og  

 -oplæring i Zimbabve.
Projekterne tilstræber derved en forbedring af den  

 lokale befolknings levevilkår og en forøgelse af Zimbabves landbrugs- og  

 husdyrproduktion.
