 Afgørelse om afbrydelse af samvær med forældremyndighedens indehaver  

 eller tidsmæssig begrænsning af samvær og omfanget heraf træffes efter  

 bistandslovens § 126 af det sociale udvalg (efter 1. januar 1990 af  

 Børne/Ungeudvalget, jf. § 3 i den sociale styrelseslov).
 Ankestyrelsen kunne derfor ikke tage stilling til spørgsmålet om  

 omfanget af samvær i en sag, hvor dette efter delegation fra udvalget var  

 fastsat af socialforvaltningen.
 Sagen blev derfor hjemvist til udvalget.
 REDEGØRELSE FOR SAGEN:
Tre børn blev i januar 1989 anbragt udenfor hjemmet på døgninstitution  

 efter reglerne i bistandslovens afsnit VIII.
Det sociale udvalg besluttede  

 samtidig i henhold til bistandslovens § 67, stk. 2, at begrænse samværet  

 således, at samværet med børnene skulle foregå på institutionen efter  

 forvaltningens skøn.
 Forvaltningen besluttede, at samværet mellem børnene og forældrene skulle  

 foregå på institutionen 2 timer tirsdag og torsdag samt efter aftale i  

 weekends.
 Efter nogle måneder blev spørgsmålet om fortsat begrænsning i  

 samværsretten på ny behandlet af det sociale udvalg, som herefter traf den  

 påklagede afgørelse, jf. nedenfor.
 AFGØRELSEN, DER KLAGES OVER:
»Samværet begrænses fortsat i henhold til bistandslovens § 67, stk.  

 2, foreløbig 6 måneder.
Samværet skal foregå på institutionen efter  

 forvaltningens bestemmelse.« KLAGEN TIL ANKESTYRELSEN:
 Afgørelsen blev anket af forældrene, der ønskede samværet udvidet til  

 flere gange ugentlig og til at omfatte hjemmebesøg.
 LOVGRUNDLAG:
 Bistandslovens § 67 og § 126.
 Efter bistandslovens § 67, stk. 2, kan det sociale udvalg, når det er  

 absolut påkrævet af hensyn til et barns velfærd, beslutte at afbryde barnets  

 forbindelse med forældremyndighedens indehaver for en bestemt periode.
 Socialstyrelsens vejledning nr. 3 af 27. juli 1988 om bistandslovens  

 bestemmelser om døgnophold for børn og unge, pkt. 77, med supplement af 26.  

 april 1989.
 Af supplementet fremgår bl.a. følgende:
 »Enhver beslutning om tidsmæssige begrænsninger ái samværet  

 mellem børn og forældremyndighedens indehaverá må opfattes som  

 midlertidige (tilbagevendende) afbrydelser af samværet.
 Enhver tidsmæssig begrænsning af samværet mellem forældremyndighedens  

 indehaver og et barn i døgnophold henhører således under bistandslovens § 67,  

 stk. 2.
 Vedrører beslutningen en periode ud over 3 måneder skal afgørelsen træffes  

 efter reglerne i bistandslovens § 126.
Det sociale udvalgs afgørelse efter § 67, stk. 4, kan indbringes for Amtsankenævnet.« ANKESTYRELSENS AFGØRELSE:
 Ankestyrelsen fandt, at det måtte følge af lovens § 67, stk. 4,  

 sammenholdt med § 67, stk. 2, således som denne regel forstås efter  

 Socialstyrelsens vejledning, at det nærmere omfang af afbrydelsen af  

 (begrænsningen i) forældrenes samvær med børnene skal fastsættes efter lovens  

 § 126.
 Da der ikke ved den påklagede afgørelse var sket sådan fastsættelse, kunne  

 Ankestyrelsen ikke tage afgørelsen under påkendelse, men hjemviste sagen til  

 udvalget til eventuel fastsættelse af omfanget af samværet mellem forældre og  

 børn.
 Ankestyrelsen havde ikke efter de nævnte bestemmelser grundlag for at tage  

 stilling til, hvor eller under hvilke nærmere omstændigheder samvær kunne  

 finde sted.
