 I medfør af § 43, stk. 4, i lov om menighedsråd, jf. lovbekendtgørelse nr.  

 571 af 21. juni 1996, meddeles:
 § 1.  Kirkeministeren har godkendt følgende vedtægter  

 om samarbejde mellem menighedsråd:
 Vedtægt nr. 66 for Hedeager og Rind Sogne om sognemedhjælper.
 Vedtægt nr. 67 for Bregninge, Marstal, Rise, Søby, Tranderup og  

 Ærøskøbing Sogne om etablering af et fælles EDB-projekt.
 Vedtægt nr. 68 for Brabrand, Ravnsbjerg, Vejlby og Vor Frue Sogne  

 om etablering af et skole-kirke samarbejde i Århus Kommune.
 § 2.  De i § 1 nævnte samarbejdsvedtægter indebærer,  

 at § 2 i lov om folkekirkens økonomi, jf. lovbekendtgørelse nr. 627 af 4.  

 juli 1994, fraviges således, at udgifterne ved ordningerne kan afholdes af  

 den kirkelige ligning.
§ 3.  Vedtægt nr. 66 trådte i kraft 29. januar 1997 og  

 gælder indtil videre.
Vedtægten er fremlagt på Hedager og Rind Sognes  

 kirkekontorer.
Stk. 2.  Vedtægt nr. 67 trådte i kraft 24. april 1997 og  

 gælder i 3 år.
Vedtægten er fremlagt i Bregninge, Marstal, Rise, Søby,  

 Tranderup og Ærøskøbing kirkers våbenhuse.
Stk. 3.  Vedtægt nr. 68 trådte i kraft 16. maj 1997 og  

 gælder indtil videre.
Vedtægten er fremlagt på Brabrand, Ravnsbjerg, Vejlby  

 og Vor Frue Sognes kirkekontorer samt på bibliotekerne i Århus Kommune.
