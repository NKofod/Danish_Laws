Klageren  

 har efter sin endelige påstand påstået indklagede tilpligtet at betale  

 1.120.995,38 kr.
Indklagede har påstået frifindelse, subsidiært mod betaling  

 af  

 et mindre beløb end af klageren krævet.
Vedrørende  

 krav i forbindelse med sten i vejunderføring udtaler voldgiftsretten, at  

 risikoen for at klagerens arbejde kunne vanskeliggøres af sten med den  

 pågældende størrelse ikke var upåregnelig, og indklagede frifindes derfor for  

 denne del af klagerens krav.
Vedrørende asfalttykkelse fremgår det, at der  

 mellem de involverede parter var en drøftelse af, hvilken asfalttykkelse, der  

 var omfattet af aftalegrundlaget.
Det fremgår ikke, at der er stillet krav,  

 som  

 ændrede parternes aftalegrundlag og indklagede frifindes derfor ligeledes for  

 denne del af klagerens krav.
Ad arbejdets standsning som følge af  

 fortidsminder, udtaler voldgiftsretten, at klageren efter at have standset  

 arbejdet en gang, burde have truffet foranstaltninger til at reducere  

 arbejdsstyrken  

 eller på anden måde begrænse omkostningerne ved arbejdspladsens  

 opretholdelse.  

 Klageren har dog sandsynliggjort, at arkæologernes arbejde medførte tab for  

 ham.
Godtgørelsen fastsættes herefter til 175.000 kr.
Klagerens krav  

 vedrørende  

 tracéforudsætninger og ekstraarbejde ved skole tages ligeledes til følge med  

 henholdsvis 246.690 kr. og 80.180 kr.
 Voldgiftsretten  

 tager herefter klagerens påstand til følge med et beløb på i alt 545.620 kr.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører ABT 93 § 22 og standsning.
 Ved klageskrift, der er indleveret til Voldgiftsnævnet for  

 bygge- og anlægsvirksomhed den 12. februar 2002, har klageren begæret en  

 voldgiftsret nedsat til afgørelse af klagerens tvist med indklagede.  

 Voldgiftsretten er nedsat med følgende medlemmer: Direktør, ingeniør Preben  

 Schiødtz, projektleder, akademiingeniør Henrik Juul Majlund og landsdommer  

 Arne  

 Lyngesen, sidstnævnte som voldgiftsrettens formand.
Indklagede har som totalentreprenør for en kommune udført  

 fjernvarmeforsyning til to byer, og klageren har som underentreprenør for  

 indklagede udført projektets jordarbejder.
Parternes tvist vedrører klagerens  

 eventuelle krav på restentreprisesum, betaling for ekstraarbejder samt  

 godtgørelse for tab i anledning af arbejdets midlertidige standsning som  

 følge  

 af forekomsten af fortidsminder.
Parterne er enige om, at Almindelige  

 Betingelser for Totalentreprise 1993 er gældende for retsforholdet.
 Parternes påstande:
 Klageren har efter sin endelige påstand påstået indklagede  

 tilpligtet at betale 1.120.995,38 kr. med tillæg af procesrente af 933.154,33  

 kr. fra den 1. april 2001 og af 187.841,05 kr. fra den 1. oktober 2001.
 Indklagede har påstået frifindelse, subsidiært med betaling af  

 et mindre beløb end af klageren krævet.
 Af sagens skriftlige  

 materiale fremgår bl.a. følgende:
I marts 2000 udbød kommunen v/rådgivende ingeniør i  

 totalentreprise arbejdet med etablering af fjernvarmeforsyning af de to byer.  

 Det fremgår af udbudsmaterialet bl.a., at entreprenøren på nærmere angiven  

 måde  

 skal dokumentere opgørelse over eventuelle ekstraarbejder, og at  

 entreprenøren  

 fortaber ret til vederlag for ekstraarbejder, hvis opgørelsen ikke er  

 fremsendt  

 inden 30 dage efter aflevering.
Det er i udbudsmaterialet fastsat, at  

 asfaltbelægninger skal retableres efter nærmere beskrevet metode 4.
 I skrivelse af 14. marts 2000 gav amtet tilladelse efter  

 naturbeskyttelseslovens § 18 til det nødvendige gravearbejde og bemærkede, at  

 arbejdet skulle foregå i eksisterende vej, hvorfor der ikke var stor  

 sandsynlighed for at finde genstande af historisk interesse.
Den 24. marts 2000 videresendte indklagede til klageren et  

 rettelsesbrev til udbudsmaterialet, hvoraf det fremgik, at asfalttykkelsen på  

 en vej i den ene af byerne var vurderet til ca. 80 mm med variation.
Det blev  

 samtidig oplyst, at generelt var belægningen afsluttet med OB-lag  

 (overfladebehandling).
Den 28. marts 2000 afgav klageren alternative tilbud på  

 arbejdets udførelse.
Tilbud A var på ca. 10,5 mio. kr.
Af tilbudssummen  

 vedrørte 8.353.878 kr. jordarbejder vedrørende forsyningsledninger.
Klageren  

 tog ved tilbuddets afgivelse forbehold for størrelsen af den endelige  

 entreprisesum, idet klageren henviste til et vedlagt bilag kaldet:  

 Tracéforudsætninger for forsyningsledninger.
I bilaget havde  

 klageren  

 beregnet prisen på forsyningsledningerne i henhold til, hvor mange meter rør  

 (kanalmetre), der skulle nedlægges, og med hvilken dimension.
Inden for hver  

 af  

 disse grupper var angivet en pris pr. m henholdsvis ved nedgravning i  

 befæstet  

 areal (asfalt eller fortov) eller i ubefæstet areal (rabat eller grus). Ved  

 befæstede arealer var prisen mere end det dobbelte af prisen ved nedgravning  

 i  

 ubefæstede arealer.
Til grund for klagerens tilbud var beregnet et antal  

 kanalmetre på 14.363, hvoraf 6.467 m påregnedes nedgravet i befæstede  

 arealer.
Den 13. april 2000 indgik kommunen og indklagede totalentreprisekontrakt  

 vedrørende arbejdet.
I et bilag hertil hedder det bl.a.:
I vejarealer med asfaltbelægninger skal befæstelsen retableres  

 med en opbygning som den eksisterende  Den 14. april 2000 bekræftede klageren indholdet i en skrivelse  

 af 12. april 2000 fra indklagede, hvorefter parterne straks ville indgå  

 aftale  

 om udførelse af jordentreprisen bl.a. på grundlag af klagerens tilbud af 28.  

 marts 2000. Det hedder i skrivelsen endvidere:
Ændringer +/- af klagers tracéforudsætninger for  

 forsyningsledninger  

 (bilag til tilbud) med hensyn til belægninger og graveprofil fordeles 50/50  

 mellem parterne.
Indklagede påtager sig en risikoafdækning på max.
DKK  

 400.000  

 og klager påtager sig den resterende risiko ved ændringer af disse  

 forudsætninger.
Klagers forbehold vedr. tracéplacering og evt. omlægning af  

 eksisterende ledninger er ikke gældende.
I parternes entreprisekontrakt, der er dateret den 30. maj 2000  

 og har en entreprisesum på ca. 10,8 mio. kr., er bilagene til kontrakten  

 opregnet i prioriteret rækkefølge, således at rækkefølgen er gældende i  

 tilfælde af uoverensstemmelser mellem bilagene.
Rækkefølgen er: Kontrakten,  

 det  

 straks nedenfor nævnte bilag 1, skrivelsen af 12. april 2000, indklagedes  

 kontrakt med kommunen af 13. april 2000, klagerens tilbud af 28. marts 2000,  

 udbudsmaterialet med bl.a. rettelsesblad 2 m.fl.
I bilag 1 til kontrakten fremgår det bl.a., at der af  

 entreprisesummen er afsat 8.353.878 kr. til forsyningsledninger, jf.  

 tracéforudsætninger.
Endvidere fremgår følgende af bilaget:
 Der foretages regulering af tilbudsliste A i henhold til aftale  

 af 12.04.00 ved ændring af retablering af belægninger i henhold til  

 entreprenørens tracéforudsætninger for forsyningsledninger   

 bilag til tilbud  

 af 28.03.00, idet der skelnes mellem:
 befæstede arealer = asfalt og fortov.
ubefæstede arealer = rabat og grusveje. Af referat af byggemøde den 1. august 2000 fremgår det bl.a., at  

 klageren v/direktøren mente, at kommunens repræsentant stillede skærpede krav  

 til retablering af asfalt i forhold til de aftalte krav.
Af referat af byggemøde den 8. august 2000  

    

  

 fremgår det bl.a., at direktøren ved klageren  

 accepterer krav   vedr. tykkelsen af den retablerede asfalt.
Det  

 hedder  

 endvidere i mødereferatet: Princippet for retablering af asfalten er,  

 at der  

 skal retableres til samme stand som før vi påbegyndte arbejdet.
 I det følgende byggemøde, den 15. august 2000, blev det tilført  

 referatet, at kommunen i rettelsesblad 2 havde vurderet, at en vej i en af  

 byerne havde en asfalttykkelse på 80 mm.
 I byggemøde den 4. september 2000 oplyste kommunens  

 repræsentant, at der ydes tidsfristforlængelse for de forsinkelser det  

 arkæologiske arbejde i tracéet har medført. Bl.a. klageren er refereret  

 for en  

 oplysning om, at forsinkelserne var ca. 10 dage.
Af referatet af byggemøde den 12. september 2000 fremgår det  

 bl.a., at projektlederen fra indklagede opfordrede bl.a. klageren til at  

 udarbejde opgørelse over de forsinkelser, som fundet af fortidsminder i  

 graveområdet havde afstedkommet.
Projektlederen tilkendegav samtidig, at  

 klageren bar den fulde risiko og det fulde ansvar ved arbejdet med at presse  

 rør under en vej i en af byerne, for så vidt angår forhold der kan  

 henføres  

 til eget arbejde.
Klageren tilkendegav ikke at være enig heri, da  

 der ikke er  

 tilgængelige oplysninger om fremmedledninger i tracéet.
I notat af 19. september 2000 har indklagede anført, at arbejdet  

 navnlig i perioden fra midten af august 2000 til midten af september 2000 var  

 generet af de arkæologiske undersøgelser.
Det fremgår endvidere af notatet,  

 at  

 fremdriften i arbejdet, inden arkæologerne standsede arbejdet, var 241 m pr.  

 dag, mens fremdriften under standsningen kun var 55 m pr. dag.
Indklagede  

 konkluderede, at der var mistet 15 arbejdsdage, for hvilke der krævedes  

 tidsfristforlængelse, ligesom forholdet ville medføre krav om økonomisk  

 kompensation.
I skrivelse af 21. september 2000 afviste bygherrens  

 repræsentant notatet som dokumentation for kravet om tidsfristforlængelse.  

 Det  

 blev samtidig i skrivelsen bemærket, at det samlede besvær højst  

 kunne  

 andrage et tidsrum svarende til 34 dage.
Bygherren opfordrede til, at  

 der  

 fremkom en detaljeret opgørelse over det faktiske tidsforbrug til  

 flytninger  

 m.m..
 I skrivelse af 25. september 2000 protesterede indklagede over  

 bygherrens afvisning.
 Det er af en organisation indenfor byggebranchen den 6. december  

 2000 oplyst, at den valgte metode til opgørelse af forsinkelsen som følge af  

 forekomsten af fortidsminder udgør den nødvendige dokumentation herfor.
 Entreprisen blev efter det oplyste afleveret den 22. januar  

 2001.
 Den 26. januar 2001 fremsendte klageren til indklagede faktura  

 på 10.145,63 kr. vedrørende Udgift til fjernelse af sten i  

 vejunderføring i  

 stål.
Den 22. februar 2001 fremsendte klageren til indklagede faktura  

 på 80.180 kr. vedrørende Skole.
Fjernvarmeledninger. I skrivelse af 23. februar 2001 erklærede indklagede, at alle  

 økonomiske fordringer fra klageren, der blev fremsendt senere end den 27.  

 februar 2001, ikke ville blive indfriet.
 Den 27. februar 2001 sendte klageren til indklagede faktura på  

 233.618 kr. Vedr. merforbrug af asfalt, ved forøgelse fra 8 cm til 12  

 cm.  

 Klageren har senere reduceret fakturabeløbet til 175.213,50 kr., svarende til  

 en forøgelse af asfalttykkelsen fra 8 cm til 11 cm.
Den 1. marts 2001 fremsendte klageren til indklagede faktura  

 vedrørende tab ved arbejdsstandsning på grund af arkæologiske  

 udgravninger.
I  

 fakturaen er anført arbejdsløn til 9 mand i 10 dage med 211.680 kr.,  

 byggepladsomkostninger vedrørende 10 dage med 62.250 kr. og  

 stilstandsomkostninger  

 vedrørende maskiner med 62.810 kr. inkl. moms er fakturaen på 420.925,20 kr.
I skrivelse af 23. marts 2001 meddelte indklagede klageren, at  

 dennes fakturaer vedrørende forsinkelser i anledning af fortidsminder og  

 merforbrug af asfalt samt sten under vejunderføring var videresendt til  

 bygherren, men endnu ikke godkendt, hvorfor indklagede ikke kunne honorere  

 kravet.
Indklagede afviste fakturaen vedrørende skolen.
Indklagede har efter opmåling i et notat af 23. marts 2001  

 opgjort det udførte antal kanalmetre til 14.015 m, hvoraf 7.298 m er  

 nedgravet  

 i befæstet areal.
Indklagede har på dette grundlag og ved anvendelse af de  

 faktiske rørdimensioner og klagerens enhedspriser beregnet, at det udførte  

 tracé angår et samlet beløb på 7.959.174 kr.
Differencen i forhold til  

 klagerens forudsætninger er 394.704 kr., hvilket beløb ifølge indklagede skal  

 deles mellem parterne.
På dette grundlag har indklagede reduceret klagerens  

 vederlag med 197.352 kr. ekskl. moms.
 En statslig styrelse har i erklæring af 30. april 2001 oplyst,  

 at der ved optagning af borekerner fra vejen er konstateret asfalttykkelser  

 med  

 en middelværdi på 11 cm.
I skrivelse af 17. maj 2001 meddelte indklagede klageren, at  

 bygherren havde afvist klagerens fakturaer på ekstraarbejder, men at  

 indklagede  

 agtede at forfølge sagen.
Indklagede efterlyste yderligere dokumentation fra  

 klagerens side.
Den 21. august 2001 fremsendte klageren til indklagede ny  

 faktura vedrørende arbejdsstandsning på grund af arkæologiske udgravninger.  

 Klageren opgjorde nu sit tab på grundlag af en standsningsperiode på 15,22  

 dage  

 og fakturerede på dette grundlag yderligere 219.622,30 kr.
Som grundlag for  

 faktureringen havde klageren udfærdiget bilag over de ansattes gennemsnitlige  

 antal arbejdstimer pr. arbejdsdag og anvendt en timetakst på 245 kr.  

 Endvidere  

 var medregnet de ansattes udepenge samt udgifter til byggeplads og  

 stilstandsomkostninger vedrørende maskiner.
 En revisor har den 16. oktober 2002 erklæret, at enhedspriserne  

 for arbejdsløn og maskiner er de salgspriser, som klageren normalt anvender.
 Afgivne forklaringer:
Under den mundtlige forhandling er fra klageren afgivet  

 forklaringer af direktøren og formanden.
Fra indklagede er afgivet  

 forklaringer  

 af 2 afdelingschefer og projektlederen.
Direktøren fra klageren har bl.a. forklaret, at der i  

 byggeperioden var indtil 15 personer beskæftiget med arbejdet.
Efter  

 henvendelse fra den ene afdelingschef fra indklagede afgav vidnet tilbud.
Han  

 havde 14 dage til at beregne tilbuddet, og han havde alt det fornødne  

 materiale.
Det lå ikke fast, hvor forsyningsledningen skulle løbe.
Vidnet var  

 rimelig sikker på ledningens længde, men han var usikker på, hvorvidt  

 ledningen  

 kunne lægges i rabat eller asfalt.
Han besigtigede området og gættede på, i  

 hvilket omfang ledningen kunne lægges i befæstet eller i ubefæstet areal.  

 Vidnet afgav derfor i første omgang tilbud i forhold til enhedspriser.
Han  

 vedlagde som bilag til tilbuddet sine beregninger, kaldet  

 tracéforudsætninger.
Afdelingschefen fra indklagede var enig i,  

 at dette  

 bilag skulle vedlægges tilbuddet, men efter licitationen fortalte han, at  

 kommunen ikke kunne godkende denne tilbudsform.
Kommunen ville have en fast  

 pris.
Vidnet turde ikke afgive en fast pris, da der ikke forelå en  

 ledningsplan, og da placeringen i befæstet eller ubefæstet areal derfor var  

 usikker.
Usikkerheden kunne medføre en forskel på ½ til 1 mio. kr.
Vidnet og  

 afdelingschefen aftalte herefter den løsning, at indklagede om nødvendigt  

 ville  

 bidrage med yderligere 400.000 kr.
Aftalen endte med at blive, som det er  

 anført i bilag 1 til entreprisekontrakten.
Den endelige aftale blev således  

 en  

 fast pris, men med mulighed for kompensation som følge af usikkerheden.  

 Prisen  

 kunne reguleres i begge retninger, såfremt der blev tale om flere eller færre  

 antal kanalmetre, hvor ledningen måtte nedlægges i befæstet areal.
Ledningens  

 længde har aldrig været diskuteret, og dimensioner og graveprofil var der  

 taget  

 højde for i vidnets tracéforudsætninger.
Vedrørende stenen i vejunderføringen  

 har vidnet forklaret, at amtsvejen ikke måtte opgraves, men skulle passeres  

 enten ved at der blev banket eller spulet et rør ind under vejen.
Den sidste  

 løsning var den dyreste.
Vidnet antog et specialfirma til at udføre arbejdet.  

 Da man stødte på stenen, telefonerede vidnet til projektlederen fra  

 indklagede  

 og bad om forholdsordre.
Projektlederen erklærede, at det var vidnets opgave  

 at  

 løse problemet, og vidnet valgte at lade arbejdet fortsætte.
Da de fik spulet  

 røret rent, viste det sig, at stenen havde kilet sig fast inde i røret.  

 Vidnet  

 måtte antage et nyt specialfirma for at få stenen fjernet.
Det første forsøg  

 herpå mislykkedes, da materiellet ikke var tilstrækkeligt stærkt.
Vedrørende  

 asfalttykkelsen har vidnet forklaret, at en ansat ved kommunen på byggemødet  

 krævede 4 cm ekstra asfalt på en vej.
Dette skulle ske derved, at det  

 underliggende stabile gruslag blev reduceret tilsvarende.
Herefter skulle  

 retableringsmetode 4 anvendes.
Vidnet gjorde indsigelse, men blev afvist.
På  

 næste byggemøde fastholdt vidnet, at han ikke havde accepteret den yderligere  

 tykkelse som værende omfattet af entreprisekontrakten.
Den fakturerede ekstra  

 mængde asfalt hviler på opmåling, som vidnet har foretaget.
Vedrørende  

 fortidsminder har vidnet forklaret, at en statslig styrelse anviste  

 ledningens  

 placering og erklærede, at der ingen risiko var for at støde på  

 fortidsminder.  

 I august måned konstaterede de en række store granitsten, der syntes at have  

 udgjort en tidligere vej.
Arkæologerne kom til stede, og arbejdet måtte  

 indstilles.
Folkene blev ikke sendt hjem, fordi arkæologerne sagde, at  

 standsningen kun ville vare et par dage.
De gravede videre, mens arkæologerne  

 var til stede, men der viste sig yderligere forhold, hvor arkæologerne på ny  

 standsede arbejdet.
Dette gentog sig flere gange.
Det var ikke muligt at  

 flytte  

 mandskabet til andre steder på linieføringen, da fjernvarmerørene, der skulle  

 anvendes disse steder, ikke var leveret.
Arbejdet skulle foregå således, at  

 smeden monterede rørene umiddelbart efter, at kanalen var udgravet.
Rørene  

 skulle straks derefter tildækkes og vejarealer retableres.
Det var klart, at  

 standsningen gav anledning til tidsfristforlængelser.
Vidnet var i vildrede  

 om,  

 hvordan opgørelsen herover skulle udfærdiges.
Han henvendte sig derfor til en  

 organisation indenfor byggebranchen, hvorfra han fik konceptet.
Indklagede  

 fik  

 ligeledes dette, og havde ingen bemærkninger dertil.
Beregningen, hvorefter  

 arbejdet kun skred frem med 55 meter pr. dag i standsningsperioden, er  

 foretaget af afdelingschef 1 fra indklagede.
Klageren fik færdiggjort sin  

 underentreprise uden at ifalde dagbøder.
I forbindelse med entreprisens  

 afslutning udfærdigede vidnet den økonomiske opgørelse.
Vidnet kan ikke  

 nærmere  

 forklare, hvorfor han i første omgang udarbejdede faktura på grundlag af kun  

 10  

 dages standsning.
Det er måske nogle vejrligsdage, han har haft i tankerne.  

 Når  

 vidnet på byggemødet har nævnt 10 dage, var det et tal, han greb ud i luften.  

 Da vidnet og organisationen indenfor byggebranchen senere regnede på kravet  

 på  

 ny, konstaterede man fejlen.
Indklagede har hele tiden været klar over, at  

 godt  

 15 dage var det rigtige antal dage.
I standsningsperioden havde vidnet 9 mand  

 på stedet.
Folkene arbejdede 4 dage pr. uge.
Vidnet fakturerer 245 kr. pr.  

 time  

 ved arbejde for fremmede.
De ansatte var aflønnet med timeløn.
Vidnet har  

 arbejdssedler derpå.
Hvis vidnet havde trukket nogle af folkene hjem, kunne  

 han  

 formentlig have beskæftiget dem, men det blev ikke aktuelt, fordi  

 arkæologerne  

 hele tiden erklærede, at standsningen kun ville vare få dage.
Der var 2  

 gravemaskiner  

 beskæftiget med arbejdet, så der var for så vidt 2 gravehold, men de  

 arbejdede  

 sammen som ét sjak i hele perioden.
Det var først efter standsningsperioden,  

 at  

 klageren havde nogle af sine folk til at grave stikledninger i den anden by.
Klagerens formand har forklaret, at han var klagerens formand på  

 arbejdet.
Der var op til 14 mand beskæftiget med entreprisen.
Stikledninger  

 og  

 gadeledninger blev udført af klagerens underentreprenør.
Vidnet havde  

 ansvaret  

 for forsyningsledningen fra den nærliggende by.
Folkene var på timeløn, men  

 med  

 bonus for hvor langt de nåede.
Selv fik han som den eneste fast løn.
Arbejdet  

 startede midt i maj 2000 og var færdigt i januar 2001. Vidnet var på  

 arbejdsstedet i hele perioden.
Han havde god kontakt til projektlederen fra  

 indklagede, som styrede byggemøderne, hvori vidnet deltog.
Vedrørende  

 vejunderføringer blev der udført to efter pressemetoden og fire ved spuling.  

 Passagen af en vej i en af byerne skete ca. 1 ½ meter over vejunderfladen.  

 Vidnet har bekræftet klagerens direktørs oplysninger om arbejdet med at  

 fjerne  

 den blokerende sten.
Første forsøg var forgæves.
Anden gang blev der anvendt  

 kraftigere materiel.
Vedrørende asfalttykkelsen har vidnet forklaret, at de  

 eksisterende forhold på en vej i en af byerne ikke var anderledes end på de  

 øvrige veje.
En ansat ved kommunen krævede 12 cm asfalt.
Klagerens direktør,  

 indklagedes projektleder og den ansatte ved kommunen diskuterede dette.  

 Klagerens direktør endte med at meddele vidnet, at de 12 cm var et  

 myndighedskrav og derfor skulle opfyldes.
Da de fræsede den eksisterende  

 belægning på den ene vej op, konstaterede de, at tykkelsen var 8 cm.
Under  

 gravearbejdet ud for en campingplads stødte de på en gammel kampestensbelagt  

 vej, og arbejdet blev standset af arkæologerne.
De prøvede at fortsætte  

 gravearbejdet, men ved en slotsruin blev de på ny standset.
Arkæologerne  

 mente,  

 det kun ville vare nogle dage, men da de fortsatte, blev de standset på ny.  

 Vidnet drøftede situationen med indklagedes projektleder.
Det kunne ikke lade  

 sig  

 gøre at grave andre steder, idet gravearbejdet skulle koordineres løbende med  

 rørsmedens arbejde.
Det var ikke muligt for folkene at hjælpe  

 underentreprenøren med stikledningerne i byen.
Alle folkene var til stede  

 alle  

 dage, hvor arbejdet var standset.
Indklagedes projektleder har ikke sagt, at  

 klageren skulle sende folkene hjem eller foreslået andet arbejdssted, og  

 vidnet  

 modtog ikke kritik af, at folkene blev på stedet for at afvente situationen.  

 Vidnet var med til at opmåle længden af det gravearbejde, der var udført  

 såvel  

 før som under standsningen.
Vedrørende skolen har vidnet forklaret, at  

 rørføringen blev ændret og ført igennem parkeringspladsen, idet skolen skulle  

 have et ekstra stik.
Det var indklagedes projektleder, der sagde, at sådan  

 skulle det være.
Klagerens arbejde var færdigt til tiden inkl.  

 tidsfristforlængelse.
Afdelingschef 1 fra indklagede har forklaret bl.a., at han var  

 chef for projektets afvikling og havde det overordnede økonomiske ansvar.
Ved  

 entreprisens indgåelse var det ikke afklaret, hvorvidt fjernvarmerørene  

 skulle  

 lægges i rabat eller i vej.
Bygherren havde overladt dette spørgsmål til  

 afklaring mellem klageren og indklagede.
Vidnet har bekræftet, at parterne  

 endte med en entrepriseaftale med fast pris, men med en reguleringsklausul.  

 Vidnet afsatte indtil 400.000 kr. for det tilfælde, at klagerens arbejde blev  

 dyrere.
Parternes aftale skal forstås således, at entreprisesummen kunne  

 reguleres såvel op som ned i forhold til tre variable størrelser: Den  

 nedgravede rørlængde (kanalmetre), rørdimensionerne og den belægning, hvor  

 nedgravningen fandt sted.
Parterne havde et opstartsmøde i begyndelsen af  

 maj.  

 Vidnet har om projektet oplyst, at der var tale om 8 km forsyningsledning fra  

 en større by til to mindre med stikledninger til de enkelte forbrugere i de  

 to  

 forsyningsområder.
Arbejdet påbegyndtes først den ene af de mindre byer og  

 ca.  

 1. august i den anden.
Forsyningsledningen var færdig midt i oktober.  

 Klageren  

 havde op til 14 mand på arbejdet.
Da problemerne med fortidsminder i den  

 førstnævnte af de mindre byer begyndte, var arbejdet i den anden by  

 forsinket.  

 Man drøftede at flytte mandskab til den anden by eller at udføre arbejde  

 andetsteds på forsyningsledningen.
Kun 3-5 mand arbejdede sammen med  

 arkæologerne.
Vidnet har beregnet de 55 meter pr. dag i standsningsperioden  

 på  

 grundlag af byggemødereferaterne.
Opgørelsesmåden kan diskuteres, idet der  

 ved  

 sammenligning med de foregående ugers arbejde bør tages højde for, hvorvidt  

 arbejdet foregik i åbent terræn eller i by/vej, der krævede megen  

 retablering.  

 Opgørelsen af standsningens længde skete med henblik på at drøfte situationen  

 med bygherren.
Indklagede afleverede hovedentreprisen indenfor tidsfristen  

 med  

 en aftalt tidsfristforlængelse på 27 dage, hvoraf arkæologernes undersøgelser  

 medførte 7 dage, og 20 dage var vejrligsdage.
Indklagede ifaldt ikke  

 dagbøder.  

 Vidnet har forgæves rykket klageren for dokumentation for dennes tab for at  

 kunne underbygge kravet overfor bygherren.
Vedrørende skolen har vidnet  

 bekræftet, at ledningsføringen blev ændret, og at der blev etableret ekstra  

 stikledning.
Vidnet har efterfølgende opmålt, hvor meget af  

 fjernvarmeledningen, der er nedgravet i befæstet område og hvor meget i  

 ubefæstet område.
Vedrørende asfalttykkelsen har vidnet oplyst, at  

 retableringen  

 skulle ske til forud eksisterende tilstand.
Det er også det, klageren har  

 udført.
Klageren skulle dokumentere det påståede ekstra asfaltforbrug, men  

 vidnet har aldrig modtaget denne dokumentation.
Afdelingschef 2 fra indklagede har forklaret bl.a., at han i det  

 indklagede firma har ansvaret for afgivelse af tilbud og udfærdigelse af  

 kontrakt.
Derefter overdrages opgavens udførelse til afdelingschef 1s  

 afdeling.
Klagerens direktør erklærede, at han ønskede at afgive tilbud, og  

 at  

 han havde alt materiale.
I forhold til kommunen kunne indklagede selv vælge  

 føringsvejene.
Han har med klagerens direktør drøftet, at denne skulle  

 frafalde  

 sine tracéforudsætninger.
Klagerens direktør følte sig imidlertid usikker på  

 situationen, og det endte med, at de aftalte en risikoafdækning på 400.000  

 kr.  

 Usikkerheden kunne gå begge veje.
Vidnet mente, at man kunne optimere  

 projektet, således at det blev noget billigere at udføre.
De endelige  

 rørdimensioner lå lidt under de dimensioner, som klageren havde beregnet sit  

 tilbud  

 efter.
Det er vidnet, der har udfærdiget entreprisekontraktens bilag 1 og  

 skrivelsen af 12. april 2000. Når der i bilag 1 er omtalt belægninger, mener  

 vidnet, at dette udtryk dækker alle tre variable størrelser, i henhold til  

 hvilke entreprisesummen skulle reguleres: De anvendte rørlængder,  

 rørdimensioner og områdets befæstelse.
Den efterfølgende opmåling er i  

 overensstemmelse hermed.
Projektlederen fra indklagede har forklaret bl.a., at han var  

 projektleder og har deltaget i arbejdet fra start til aflevering.
Vidnet og  

 klageren har fastlagt linieføringen.
Den blev fastlagt bl.a. på grundlag af  

 tegninger, der viste fremmede ledninger.
De søgte at undgå asfalterede  

 områder.  

 De vidste, at der i området ved slotsruinen var risiko for at støde på  

 fortidsminder.
Til deres overraskelse stødte de på en gammel vejbelægning på  

 et  

 areal, som tilhørte kommunen og ikke den statslige styrelse Klageren havde to  

 gravehold.
Det ene hold gravede uanfægtet videre, mens det andet gravehold  

 havde en arkæolog tilknyttet.
Da gravearbejdet skulle passere slotsruinen,  

 blev  

 de på ny standset og nu i ca. 1 uge, for at arkæologerne kunne undersøge  

 stedet.
Hvor arkæologerne arbejdede, var der kun tilknyttet højst 5 af  

 klagerens folk.
Vidnet mener, at nogle af de øvrige folk under standsningen  

 arbejdede med stikledninger i den anden by.
Til det fortsatte arbejde med  

 forsyningsledningen var der på standsningstidspunktet leveret det  

 tilstrækkelige antal fjernvarmerør.
Vidnet husker ikke, at kommunens  

 repræsentant skulle have krævet større asfalttykkelse på en vej.
Efter de  

 møder, der fandt sted vedrørende retableringen, er vidnet sikker på, at det  

 endte med enighed om, at der skulle retableres til eksisterende forhold.
 Parternes procedure.
Parterne har samstemmende tilkendegivet, at spørgsmålet om  

 reduktion i henhold til tracéforudsætninger og spørgsmålet om fakturaen  

 vedrørende ekstraarbejder ved skolen hænger sammen.
Spørgsmålene skal afgøres  

 på grundlag af voldgiftsrettens stillingtagen til, hvorvidt entreprisesummens  

 regulering skal ske, som af klageren anført: kun på grundlag af forholdet  

 mellem befæstede arealer og ubefæstede arealer eller som af indklagede  

 anført:  

 på grundlag af 3 variable størrelser: kanalmetre, rørdimensioner samt  

 befæstede  

 eller ubefæstede arealer.
 Klageren har opgjort sin påstand inkl. moms således:
Sten i vejunderføring 10.145,63  

 kr.
Forøgelse af asfalttykkelse 175.213,50  

 kr.
 Standsning som følge af fortidsminder:
 Faktureret 1. 3. 2001:
 420.925,20 kr.
 Faktureret 21. 8. 2001:
 219.622,30 kr.
 640.547,50 kr.
 Afregnet for arbejde for arkæologer:
 31.781,25  

 kr.
 608.766,25  

 kr.
Tilbageholdt vedr. tracéforudsætninger 246.690,00  

 kr.
Ekstraarbejder vedr. skolen 80.180,00  

 kr.
 Påstand:
 1.120.995,38  

 kr.
Klageren har gjort gældende, at fortolkningen af den aftalte  

 reguleringsordning  

 skal træffes på grundlag af bilag 1 til entreprisekontrakten.
Bilaget har  

 højeste prioritet, jf. kontrakten.
Formuleringen i bilaget er klar.
Kun  

 belægningens beskaffenhed er relevant.
Det er indklagede, der har udfærdiget  

 bilaget, og hvis der tvivl om forståelsen, må tvivlen komme indklagede til  

 skade.
Indklagedes efterfølgende opmåling viser, at klageren har arbejdet i  

 befæstet område i videre udstrækning, end klageren har faktureret.
Klagerens  

 krav på udbetaling af yderligere entreprisesum og på betaling af  

 ekstraarbejde  

 vedrørende skolen må derfor tages til følge.
Vedrørende fjernelse af sten ved  

 vejunderføringen anvendte klageren den billigste metode, og det var  

 upåregneligt, at en så stor sten hindrede arbejdet.
Vedrørende  

 asfalttykkelsen  

 må det efter bevisførelsen lægges til grund, at der er krævet yderligere  

 asfalt.
Hvorfor skulle klager ellers have påført dette tykkere lag.
Det må  

 endvidere lægges til grund, at der også efter indklagedes opfattelse opstod  

 forsinkelse med arbejdet som følge af fundet af fortidsminder.
Klageren burde  

 ikke have forudset fortidsminer i det område, hvor de gravede, idet den  

 statslige styrelse havde meddelt, at der ingen risiko herfor var.
Hvis  

 forsinkelsen ikke var indtruffet, ville klager have været færdig med arbejdet  

 15 dage tidligere og da have haft mulighed for at udføre andet arbejde.  

 Klager  

 har derfor lidt et tab, som klager har krav på at få godtgjort.
Klagers  

 opgørelse er godkendt af organisationen indenfor byggebranchen og af revisor.  

 Opgørelsesmetoden er også brugt af indklagede.
Det var ikke muligt at sende  

 folkene hjem.
Problemet var, at folkene som følge af arkæologernes udtalelser  

 måtte blive på stedet, men ikke kunne arbejde effektivt.
Det fremgår således  

 af  

 indklagedes opgørelse, at arbejdet en dag blev standset i en periode på kun  

 nogle timer.
Klagerens krav blev fremsendt rettidigt, men med en fejl blev  

 hele  

 kravet ikke opgjort.
Indklagede vidste imidlertid, at arbejdet havde været  

 standset i 15 dage og måtte derfor være klar over, at der var tale om en  

 åbenbar fejl i tabsopgørelsen.
Indklagede har gjort gældende, at det mellem parterne er aftalt,  

 at betaling for ekstraarbejder kun vil blive honoreret, såfremt betalingen er  

 godkendt af bygherren.
Vedrørende stenen i vejunderføringen har indklagede  

 anført, at den udførende entreprenør ved den pågældende type arbejde må  

 indkalkulere en risiko herfor.
Den sten, som gav anledning til problemer, var  

 ikke en sten af en usædvanlig størrelse.
Omkostningen må derfor bæres af  

 klageren.
Klageren har ikke krav på ekstrabetaling vedrørende asfaltforbrug.  

 Klageren har ikke dokumenteret, at der er givet pålæg om ekstratykkelse og  

 heller ikke dokumenteret sit indkøb af asfalt.
Retablering af asfalt skulle  

 ske  

 til eksisterende niveau i henhold til metode 4 i parternes aftalegrundlag, og  

 klager har ikke fremsat indvendinger, da den præcise tykkelse blev oplyst for  

 ham.
Vedrørende fortidsminder er det rigtigt, at gravearbejdet stødte på  

 vanskeligheder, men ikke så store, som klageren har gjort gældende.  

 Indklagede  

 har i denne anledning af bygherren fået tidsfristforlængelse på 7 dage.  

 Klageren har oprindelig på byggemødet anført 10 dage.
Klagerens krav  

 vedrørende  

 yderligere dage er fremsat for sent og dermed fortabt.
Klageren kan i alle  

 tilfælde ikke få godtgørelse derfor udover sit faktiske tab.
Klagerens  

 ansatte  

 kunne anvendes andetsteds, og der er til klagerens tabsopgørelse knyttet  

 betydelig usikkerhed.
Det er således oplyst, at klagerens folk arbejdede 4  

 dage  

 om ugen, mens klagerens beregning er foretaget på grundlag af 5 ugentlige  

 arbejdsdage.
Der er endvidere tvivl om, hvorvidt der var ét eller to  

 gravehold,  

 hvorvidt der var timebetaling og/eller akkord.
Klageren kunne have  

 dokumenteret  

 sit krav ved fremlæggelse af arbejdssedler, men har trods opfordring dertil  

 ikke gjort dette.
Klageren har ikke lidt tab vedrørende byggepladsudgifter,  

 da  

 klageren var færdig til tiden, og klageren har af samme grund heller ikke  

 lidt  

 tab ved folkenes færgebilletter.
Klagerens maskinpark blev i  

 standsningsperioden brugt ved de arkæologiske udgravninger.
Parternes  

 aftalegrundlag skal ses på baggrund af, at klageren oprindelig afgav tilbud  

 med  

 enhedspriser.
Klagerens egne tracéforudsætninger, der indgår i  

 aftalegrundlaget, tager højde for 3 variable forhold, som kan regulere den  

 endelige  

 entreprisesum såvel opad som nedad.
Den risikofordeling, parterne endte med  

 at  

 aftale, fastholdt dette princip og medførte, at der reelt fortsat var tale om  

 enhedspriser.
Den endelige kontraktsum skal derfor opgøres i henhold til  

 indklagedes efterfølgende opmålinger, der tillige tager hensyn til de ændrede  

 forhold vedrørende skolen.
 Voldgiftsretten udtaler:
 Ad sten i vejunderføring:
Det stålrør, der blev presset under en vej, havde en diameter på  

 godt 40 cm, og den sten, der kilede sig fast inde i røret, havde derfor en  

 tilsvarende størrelse.
Risikoen for, at klagerens arbejde kunne  

 vanskeliggøres  

 af sten med den pågældende størrelse, var ikke upåregnelig, og omkostningerne  

 ved stenens fjernelse oversteg ikke det, som klageren i så fald måtte  

 forvente.
 Indklagede frifindes derfor for denne del af klagerens krav.
 Ad asfalttykkelse på en vej:
Ifølge rettelsesbladet fra 23. marts 2000 var den eksisterende  

 asfalttykkelse på vejen ca. 8 cm med variationer og afsluttet med OB-lag.  

 Vejbelægningen skulle retableres i henhold til metode 4 og til eksisterende  

 forhold.
Metode 4 indebar, at asfaltbærelaget i første omgang skulle udlægges  

 i  

 niveau med oversiden af det omgivende slidlag (OB-lag). Da klageren således i  

 første omgang skulle aflevere underentreprisen med en asfalttykkelse, der  

 svarede til tykkelsen af det oprindelige asfaltbærelag med tillæg af  

 OB-laget,  

 indebar dette, at det konditionsmæssigt udførte arbejde krævede et samlet  

 asfaltlag på mere end 8 cm.
De af en statslige styrelse udtagne boreprøver  

 med  

 en gennemsnitlig asfalttykkelse på 11 cm må bedømmes på denne baggrund.
Der var mellem de involverede parter en drøftelse af, hvilken  

 asfalttykkelse der var omfattet af aftalegrundlaget.
Der fremgår ikke af  

 sagens  

 skriftlige materiale, at der er stillet krav, som ændrede parternes  

 aftalegrundlag, og klageren har ikke på byggemøde eller på anden måde  

 beviseligt taget forbehold om ekstrabetaling for forøget asfalttykkelse.
 På denne baggrund frifindes indklagede for denne del af  

 klagerens krav.
 Ad arbejdets standsning som følge af fortidsminder:
Klagerens gravearbejde blev standset, da man stødte på  

 fortidsminder.
Arbejdet var i løbet af den næste måned periodevis generet af  

 arkæologernes undersøgelser.
Klageren har i første omgang opgjort  

 standsningsperioden til 10 dage, og indklagede har oplyst, at bygherren i  

 samme  

 anledning har accepteret en tidsfristforlængelse på 7 dage.
Klagerens senere opgørelse af en samlet standsningsperiode på  

 15,22 dage er fremkommet længe efter slutopgørelsen, og uden at der er givet  

 nogen rimelig forklaring på den forsinkede fremkomst.
Selvom indklagede til  

 brug for drøftelserne med bygherren havde anvendt samme opgørelse, findes  

 klageren i kraft af opgørelsen af 1. marts 2001 at have bibragt indklagede  

 den  

 opfattelse, at klageren havde begrænset sit krav svarende til en periode på  

 10  

 dage.
Voldgiftsretten tager herefter ikke den senere opgørelse i betragtning  

 ved sagens afgørelse.
Da arbejdet ikke straks kunne genoptages, men tværtimod efter  

 genoptagelse blev bremset af nye fund, burde klageren have truffet  

 foranstaltninger til at reducere arbejdsstyrken eller på anden måde begrænse  

 omkostningerne ved arbejdspladsens opretholdelse.
Klageren findes ikke at  

 have  

 dokumenteret, at en del af mandskabet ikke kunne være sat til andet arbejde i  

 standsningsperioden.
På den anden side har klageren sandsynliggjort, at arkæologernes  

 arbejde medførte tab for ham.
Der tilkommer klageren en godtgørelse herfor.  

 Voldgiftsretten fastsætter denne godtgørelse efter et skøn over  

 arbejdsstyrkens  

 størrelse og omkostningerne ved alternativ beskæftigelse samt udgifterne til  

 byggepladsens fortsatte opretholdelse og omkostningerne ved maskinparkens  

 manglende udnyttelse.
Godtgørelsen kan herefter passende fastsættes til  

 175.000  

 kr. ekskl. moms.
 Det bemærkes herved, at det ikke hindrer klagerens krav, at  

 bygherren ikke har accepteret indklagedes krav om tilsvarende godtgørelse.
 Ad tracéforudsætninger og skolen:
Bilag 1 til parternes entreprisekontrakt har næst efter  

 kontrakten højeste prioritet i tilfælde af uoverensstemmelser mellem  

 kontraktsbilagene.
Det følger af bilagets ordlyd, at der kun skal foretages  

 regulering af klagerens vederlag i tilfælde af ændringer vedrørende  

 belægninger, og det vil sige ændring af omfanget af gravearbejder i  

 henholdsvis  

 befæstede og ubefæstede arealer.
Klageren har udført gravearbejde i befæstede  

 arealer i et omfang, der mindst svarer til de tracéforudsætninger, der ligger  

 til grund for fastsættelsen af entreprisesummen i parternes kontrakt.
 Som følge af det anførte tages klagerens krav om betaling af  

 246.690 kr. til følge.
 Efter parternes processuelle tilkendegivelse imødekommes tillige  

 klagerens krav på 80.180 kr. vedrørende ekstraarbejde i forbindelse med  

 arbejdet ved skolen.
 Voldgiftsretten tager herefter klagerens påstand til følge for  

 så vidt angår et beløb på i alt 545.620 kr. inkl. moms og med procesrente fra  

 den 1. april 2001.
 I sagsomkostninger skal indklagede til klageren betale 30.000  

 kr.
 Voldgiftsrettens omkostninger skal betales af klageren med 1/3  

 og af indklagede med resten.
 Thi bestemmes:
 Inden 14 dage fra modtagelsen af denne kendelse skal indklagede  

 til klageren betale 545.620 kr. med procesrente fra den 1. april 2001 samt  

 sagens omkostninger med 30.000 kr.
 Inden 14 dage efter opgørelse og påkrav fra Voldgiftsnævnet for  

 bygge- og anlægsvirksomhed skal omkostningerne ved voldgiftsrettens  

 virksomhed  

 betales med 1/3 af klageren og 2/3 af indklagede.
