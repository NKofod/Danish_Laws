På grundlag af undersøgelser, herunder  

 EEG-undersøgelse, diagnosticerede man under indlæggelsen en  

 tilsyneladende primært generaliseret epilepsi, og drengen blev sat i  

 behandling med Deprakine Retard.
Endvidere fandt man, at han havde  

 forskrækkelsesudløste anfald.
I februar 1998 begyndte drengen igen at få  

 forskrækkelsesudløste anfald, og han blev sideløbende med  

 behandlingen med Deprakine sat i behandling med Frisium.
Ved ambulant kontrol  

 den 7. april 1998 var han psykomotorisk mere langsom end tidligere, hvorfor  

 behandlingen med Frisium ophørte.
I perioden frem til november 1998  

 blev den medicinske behandling ændret flere gange under hensyntagen til  

 de forekommende anfald og bivirkninger af behandlingen.
Forældrene modtog efter anmodning kopi af journalarkene, men var  

 blevet bekendt med, at der også fandtes to breve i journalen Der blev klaget over, at forældrene ikke fik fuld aktindsigt i  

 drengens journal i henhold til deres anmodning herom.. Der blev endvidere  

 klaget over, at der i november 1997 blev stillet en forkert diagnose, idet  

 der ikke var belæg for at antage, at drengen var hjerneskadet, herunder  

 at forældrene ikke blev informeret om overlægens antagelse om, at  

 drengen havde en hjerneskade.
Der blev endelig klaget over, at medicineringen  

 af drengen ikke blev ændret på trods af, at han fik alvorlige  

 bivirkninger såsom ligegyldighed, manglende interesse og  

 sløvhed.
Behandling af barn med anfald samt  

 spørgsmål om aktindsigt Patientklagenævnet fandt, at forældrene burde  

 have fået aktindsigt i både journalkontinuationerne samt i  

 bilagene i journalen.
Nævnet oplyste, at blodprøvesvar,  

 røntgenbeskrivelser m.v. samt øvrigt materiale, der befinder  

 sig i journalen, er en del af patientens journal.
En anmodning om aktindsigt  

 i journalen indebærer som udgangspunkt, at der ved imødekommelse  

 af anmodningen skal gives aktindsigt i alle bilagene i journalen.
Patientklagenævnet fandt på baggrund af de  

 foreliggende oplysninger, at der er rimeligt belæg for en antagelse om,  

 at drengen lider af mental retardering/hjerneskade.
Nævnet lagde  

 vægt på, at det er oplyst, at drengen var blevet behandlet for  

 medfødt syfilis, som var konstateret i 4 års alderen, og at han  

 i de første år af sit liv sandsynligvis har været udsat  

 for manglende følelsesmæssig kontakt.
Endvidere fremgik det, at  

 drengen i tiltagende grad ikke var i stand til at følge undervisningen  

 i skolen, som vurderede, at der var behov for specialundervisning.  

 Nævnet lagde endvidere vægt på, at faderen ifølge  

 journalen selv fandt, at drengen var bagud i sproglig og intellektuel  

 udvikling, selvom forældrene ydede massiv  

 indlæringsstøtte.
Patientklagenævnet fandt ikke anledning til at  

 kritisere overlægen for ikke direkte at have informeret  

 forældrene om, at det var hendes opfattelse, at drengen havde en  

 hjerneskade.
Nævnet lagde vægt på, at det af journalen  

 fremgår, at forældrene har været til flere samtaler med  

 overlægen omkring drengens tilstand.
Selvom overlægen ikke  

 direkte skulle have nævnt ordet hjerneskade, fremgår det af  

 journalen, at man har talt om drengens hjerneskade, som kunne give  

 indlæringsmæssige problemer i form af hukommelses- og  

 koncentrationsproblemer, og at man var enige om, at det ikke som sådan  

 kunne behandles.
Endvidere lagde nævnet vægt på, at  

 forældrene ifølge sagens oplysninger var bekendt med, at drengen  

 var bagud i sin udvikling.
 På baggrund af observeret krampeanfald den 24.  

 oktober 1997 og påviste svære abnormiteter ved  

 EEG-undersøgelse den 23. oktober 1997 fandt Patientklagenævnet,  

 at der var tilstrækkeligt grundlag for at stille diagnosen epilepsi.  

 Nævnet fandt endvidere, at behandlingen af drengens epilepsi var i  

 overensstemmelse med almindelig praksis, hvad angik præparatvalg og  

 dosering.
