Erstatningsansvarslovens § 26 - forbrydelser mod kønssædeligheden mv., nævnets j.nr. 16-520-10160 Nævnet fandt i j.nr. 16-520-10160 grundlag for at tilkende 20.000 kr. i godtgørelse for tort for et voldtægtsforsøg:
Ansøgeren blev på vej hjem imod sin bopæl skubbet ind i en indkørsel af to mænd.
I indkørslen blev ansøger under fastholdelse berørt på sine bryster og fik sine bukser knappet op.
Det lykkedes herefter ansøger at flygte fra stedet.
Nævnet lagde til grund, at ansøger havde været udsat for forsøg på voldtægt.
Ved fastsættelsen af godtgørelsens størrelse lagde nævnet samtidig vægt på omstændighederne ved overgrebet, herunder karakteren og den forholdsvis korte varighed heraf.
