Nr LSF 88 Forslag til Lov om ændring af forskellige skattelove m.v. (Omlægninger i  

 selskabsbeskatningen m.v.) Fremsat af skatteministeren (Fogh Rasmussen) den 6. december 1989 Vedtaget ved tredjebehandling den 28. december 1989 Lov nr. 889 af 29/12/1989 § 1 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 593 af 30. september 1988, foretages følgende  

 ændringer:
 1. § 1, stk. 1, nr. 5, affattes således:
 »5) gensidige forsikringsforeninger, der ikke er omfattet af kapitel  

 21 i lov om forsikringsvirksomhed,».
 2. § 13, stk. 2, affattes således:
»Stk. 2. Forsikringsselskaber kan ved opgørelsen af den  

 skattepligtige indkomst fradrage beløb, der hensættes til dækning af  

 forpligtelserne over for de forsikrede (præmiehensættelser,  

 livsforsikringshensættelser, erstatningshensættelser, udjævningshensættelser  

 og bonusudjævningshensættelser).« 3. I § 17, stk. 1, § 17 B, stk. 1, § 18, stk. 1, og § 21  

 ændres »50 pct.« til: »40 pct.« 4. I § 19 ændres »20 pct.« til: »16 pct.« 5. § 20 affattes således:
 » § 20. Indkomstskatten for de i § 1, stk. 1, nr. 5, nævnte  

 gensidige forsikringsforeninger samt de i § 1, stk. 1, nr. 6, nævnte  

 foreninger m.v. udgør 40 pct. af den skattepligtige indkomst.
Stk. 2. Indkomstskatten for de i § 1, stk. 1, nr. 5 a, nævnte  

 investeringsforeninger udgør 50 pct. af den skattepligtige indkomst.« 6. I § 31, stk. 3, indsættes efter nr. 4 som nyt nummer:
»5) Gensidige forsikringsforeninger som nævnt i § 1, stk. 1, nr.  

 5.« Nr. 5 bliver herefter nr. 6.
 7. Efter § 35 I indsættes:
»§ 35 J.
For gensidige forsikringsforeninger, der overgår til  

 beskatning efter § 1, stk. 1, nr. 5, finder reglerne i § 5 C, stk. 2, og  

 fondsbeskatningslovens §§ 16-19 tilsvarende anvendelse.
§ 35 K.
Ved opgørelse af tab eller fortjeneste efter  

 ejendomsavancebeskatningsloven, aktieavancebeskatningsloven eller  

 kursgevinstloven for gensidige forsikringsforeninger, der er overgået til  

 beskatning efter § 1, stk. 1, nr. 5, gælder 2.-8. punktum samt stk. 2-4, når  

 aktivet eller gælden er erhvervet henholdsvis påtaget forud for det  

 indkomstår, der ligger til grund for skatteansættelsen for  

 overgangsskatteåret.
For fast ejendom træder ejendomsværdien ved den seneste  

 vurdering forud for overgangsskatteåret i stedet for anskaffelsessummen.  

 Foreningen kan dog vælge at lægge anskaffelsessummen til grund.
For aktier  

 træder kursværdien ved begyndelsen af det indkomstår, der ligger til grund  

 for skatteansættelsen for overgangsskatteåret, i stedet for  

 anskaffelsessummen.
Foreningen kan dog vælge at lægge anskaffelsessummen til  

 grund.
For fordringer og gæld træder kursværdien ved begyndelsen af det  

 indkomstår, der ligger til grund for skatteansættelsen for  

 overgangsskatteåret, i stedet for anskaffelsessummen henholdsvis værdien ved  

 gældens påtagelse.
Foreningen kan dog vælge at lægge sidstnævnte værdier til  

 grund.
Valget skal træffes samlet for samtlige fordringer og forpligtelser  

 under eet.
Stk. 2. Ved afgørelsen af, i hvilket omfang tab kan fradrages eller  

 fortjeneste skal beskattes efter ejendomsavancebeskatningsloven,  

 aktieavancebeskatningsloven eller kursgevinstloven, anvendes det faktiske  

 anskaffelsestidspunkt.
Ved opgørelsen af tillæggene efter  

 ejendomsavancebeskatningslovens § 5 og aktieavancebeskatningslovens § 5, stk.  

 6, og § 6, stk. 9, anses den pågældende ejendom eller den pågældende aktie  

 dog som erhvervet ved begyndelsen af det indkomstår, der ligger til grund for  

 skatteansættelsen for overgangsskatteåret.
 Stk. 3. Opgørelsen af tab eller fortjeneste efter  

 ejendomsavancebeskatningsloven, aktieavancebeskatningsloven eller  

 kursgevinstloven sker uden hensyn til stk. 1 og stk. 2, 2. pkt., når  

 foreningen også forud for overgangen til beskatning efter § 1, stk. 1, nr. 5,  

 har været skattepligtig af fortjeneste ved afståelse af de pågældende aktiver  

 eller ved hel eller delvis indfrielse af de pågældende forpligtelser.
Stk. 4. De beløb, der anvendes som anskaffelses- eller afståelsessummer  

 ved opgørelse af fortjeneste efter ejendomsavancebeskatningsloven, omregnes  

 til kontantværdier efter de herom fastsatte regler.« § 2 I lov om beskatning af fonde, visse foreninger og institutter m.v.  

 (fondsbeskatningsloven), jf. lovbekendtgørelse nr. 528 af 2. august 1989,  

 foretages følgende ændringer:
 1. § 7 affattes således:
»§ 7. De i § 1, nr. 4, nævnte institutter m.v. kan i den efter § 3  

 opgjorte indkomst fradrage hensættelser til en restgældsreguleringsfond, jf.  

 § 23 g, stk. 1, i bekendtgørelse nr. 571 af 15. august 1989 af lov om  

 realkreditinstitutter og § 4 b i bekendtgørelse nr. 699 af 5. november 1987  

 af lov om et finansieringsinstitut for landbrug m.v., som ændret ved lov nr.  

 373 af 6. juli 1988. Låntagernes bidrag til fonden og indbetalinger fra  

 Finansieringsfonden af 1963 til fonden samt afkastet af fondens midler skal  

 ikke medregnes ved opgørelsen af instituttets skattepligtige indkomst opgjort  

 efter § 3.« 2. I § 11 ændres »50 pct.« til: »40 pct.« § 3 I lov om realrenteafgift af visse pensionskapitaler m.v., jf.  

 lovbekendtgørelse nr. 762 af 12. december 1988, ændres i § 6, stk. 3,  

 »50 pct.« til: »40 pct.« § 4 I lov om omkostningsdækning af udgifter til sagkyndig bistand i  

 skattesager, jf. lovbekendtgørelse nr. 518 af 8. august 1986, affattes §  

 3, stk. 3, 1. pkt., således:
»Betalte udgifter dækkes med 50 pct. for personer, dødsboer og  

 investeringsforeninger som nævnt i selskabsskattelovens § 1, stk. 1, nr. 5 a,  

 og 40 pct. for selskaber, andre foreninger og fonde m.v.« § 5 I lov om investeringsfonds, jf. lovbekendtgørelse nr. 760 af 12. december  

 1988, som ændret ved lov nr. 388 af 7. juni 1989, foretages følgende  

 ændringer:
 1. § 2 affattes således:
 »§ 2. Berettiget til at foretage henlæggelse til investeringsfond er  

 skattepligtige personer, der driver selvstændig erhvervsvirksomhed, jf. dog  

 stk. 2 og 3.
 Stk. 2. Henlæggelse til investeringsfond kan ikke foretages af dødsboer.
Stk. 3. Henlæggelse til investeringsfond kan heller ikke foretages af  

 vekselerere, bankierer og finansierings- og investeringsvirksomheder.« 2. I § 5, stk. 1, ændres »stk. 6« til: »stk.  

 5«.
 3. § 5, stk. 3, ophæves.
 Stk. 4-7 bliver herefter stk. 3-6.
4. I § 5, stk. 4, der bliver stk. 3, udgår »henholdsvis 50  

 pct.« 5. § 8, stk. 1, 2. pkt., affattes således:
»I de i § 5, stk. 2, nævnte tilfælde hæves dog kun 70 pct. af  

 forlodsafskrivningen.« 6. I § 11, stk. 2, ændres »§ 5, stk. 7,» til: »§ 5,  

 stk. 6,».
 7. I § 17, stk. 1, udgår »henholdsvis 50 pct.«, og  

 »jf. § 5, stk. 2-3,» ændres til: »jf. § 5, stk. 2,», og  

 »jf. § 5, stk. 4,» ændres til: »jf. § 5, stk. 3,».
§ 6 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, indsættes  

 i § 5, stk. 4, som nyt nr. 5:
 »5. forsikringsselskaber omfattet af lov om  

 forsikringsvirksomhed,».
 Nr. 5-7 bliver herefter nr. 6-8.
§ 7 I lov om arbejdsmarkedsbidrag, jf. lovbekendtgørelse nr. 795 af 15.  

 december 1988, foretages følgende ændringer:
 1. I § 14, stk. 1, indsættes efter »opgørelsesperiode«:  

 »efter denne lov og afgiften for samme opgørelsesperiode efter lov om  

 lønsumsafgift for virksomheder inden for den finansielle sektor«.
 2. I § 16 indsættes som stk. 2:
»Stk. 2. For virksomheder, der har forkortet opgørelsesperiode efter  

 § 10, stk. 1, i lov om lønsumsafgift for virksomheder inden for den  

 finansielle sektor, forkortes opgørelsesperioden efter denne lov  

 tilsvarende.« § 8 Stk. 1. Loven træder i kraft dagen efter bekendtgørelsen i Lovtidende og  

 har virkning fra og med skatteåret 1991-92, jf. dog stk. 2-6.
 Stk. 2. Fradrag for henlæggelser til sikkerhedsfonds efter § 13, stk. 2,  

 2. pkt., i bekendtgørelse nr. 593 af 30. september 1988 af lov om  

 indkomstbeskatning af aktieselskaber m.v. (selskabsskat) kan for skatteåret  

 1990-91 ikke foretages i det omfang, den skattepligtige indkomst eller summen  

 af sambeskattede selskabers skattepligtige indkomster herved bliver negativ.  

 For tidligere skatteår gælder 1. pkt. tilsvarende, såfremt selskabet ikke har  

 indgivet selvangivelse.
 Stk. 3. § 1, nr. 1 og 7, har virkning fra og med skatteåret 1992-93.
 Stk. 4. § 3 har virkning fra og med afgiftsåret 1990.
 Stk. 5. § 5, nr. 5, har virkning for henlæggelser for henlæggelsesåret  

 1990 og senere år.
 Stk. 6. § 7 har virkning fra og med 1. juli 1990.
Oprindeligt fremsat forslag § 1 I lov om indkomstbeskatning af aktieselskaber m.v. (Selskabsskat), jf.  

 lovbekendtgørelse nr. 593 af 30. september 1988, foretages følgende  

 ændringer:
 1. § 1, stk. 1, nr. 5, affattes således:
 »5) gensidige forsikringsforeninger, der ikke er omfattet af kapitel  

 21 i lov om forsikringsvirksomhed,».
 2. § 13, stk. 2, affattes således:
 »Stk. 2. Forsikringsselskaber kan ved opgørelsen af den  

 skattepligtige indkomst fradrage beløb, der hensættes til dækning af  

 forpligtelserne over for de forsikrede (præmiehensættelser,  

 livsforsikringshensættelser, erstatningshensættelser, udjævningshensættelser  

 og bonusudjævningshensættelser).«.
 3. I § 17, stk. 1, § 17 B, stk. 1, § 18, stk. 1 og § 21 ændres  

 »50 pct.« til: »40 pct.«.
 4. I § 19 ændres »20 pct.« til: »16 pct.«.
 5. § 20 affattes således:
 » § 20. Indkomstskatten for de i § 1, stk. 1, nr. 5, nævnte  

 gensidige forsikringsforeninger samt de i § 1, stk. 1, nr. 6, nævnte  

 foreninger m.v. udgør 40 pct. af den skattepligtige indkomst.
 Stk. 2. Indkomstskatten for de i § 1, stk. 1, nr. 5a nævnte  

 investeringsforeninger udgør 50 pct. af den skattepligtige indkomst.«.
 6. Efter § 35 I indsættes:
»§ 35 J.
For gensidige forsikringsforeninger, der overgår til  

 beskatning efter § 1, stk. 1, nr. 5, finder reglerne i § 5 C, stk. 2, og  

 fondsbeskatningslovens §§ 16-19 tilsvarende anvendelse.
§ 35 K.
Ved opgørelse af tab eller fortjeneste efter  

 ejendomsavancebeskatningsloven, aktieavancebeskatningsloven eller  

 kursgevinstloven for gensidige forsikringsforeninger, der er overgået til  

 beskatning efter § 1, stk. 1, nr. 5, gælder 2.-8. punktum samt stk. 2-4, når  

 aktivet eller gælden er erhvervet henholdsvis påtaget forud for det  

 indkomstår, der ligger til grund for skatteansættelsen for  

 overgangsskatteåret.
For fast ejendom træder ejendomsværdien ved den seneste  

 vurdering forud for overgangsskatteåret i stedet for anskaffelsessummen.  

 Foreningen kan dog vælge at lægge anskaffelsessummen til grund.
For aktier  

 træder kursværdien ved begyndelsen af det indkomstår, der ligger til grund  

 for skatteansættelsen for overgangsskatteåret i stedet for  

 anskaffelsessummen.
Foreningen kan dog vælge at lægge anskaffelsessummen til  

 grund.
For fordringer og gæld træder kursværdien ved begyndelsen af det  

 indkomstår, der ligger til grund for skatteansættelsen for  

 overgangsskatteåret i stedet for anskaffelsessummen henholdsvis værdien ved  

 gældens påtagelse.
Foreningen kan dog vælge at lægge sidstnævnte værdier til  

 grund.
Valget skal træffes samlet for samtlige fordringer og forpligtelser  

 under eet.
Stk. 2. Ved afgørelsen af, i hvilket omfang tab kan fradrages eller  

 fortjeneste skal beskattes efter ejendomsavancebeskatningsloven,  

 aktieavancebeskatningsloven eller kursgevinstloven, anvendes det faktiske  

 anskaffelsestidspunkt.
Ved opgørelsen af tillæggene efter  

 ejendomsavancebeskatningslovens § 5 og aktieavancebeskatningslovens § 5, stk.  

 6, og § 6, stk. 9, anses den pågældende ejendom eller den pågældende aktie  

 dog som erhvervet ved begyndelsen af det indkomstår, der ligger til grund for  

 skatteansættelsen for overgangsskatteåret.
 Stk. 3. Opgørelsen af tab eller fortjeneste efter  

 ejendomsavancebeskatningsloven, aktieavancebeskatningsloven eller  

 kursgevinstloven sker uden hensyn til stk. 1 og stk. 2, 2. pkt., når  

 foreningen også forud for overgangen til beskatning efter § 1, stk. 1, nr. 5,  

 har været skattepligtig af fortjeneste ved afståelse af de pågældende aktiver  

 eller ved hel eller delvis indfrielse af de pågældende forpligtelser.
 Stk. 4. De beløb, der anvendes som anskaffelses- eller afståelsessummer  

 ved opgørelse af fortjeneste efter ejendomsavancebeskatningsloven, omregnes  

 til kontantværdier efter de herom fastsatte regler.«.
§ 2 I lov om beskatning af fonde, visse foreninger og institutter m.v.  

 (Fondsbeskatningsloven), jf. lovbekendtgørelse nr. 528 af 2. august 1989,  

 foretages følgende ændringer:
 1. § 7 affattes således:
 »§ 7. De i § 1, nr. 4, nævnte institutter m.v. kan i den efter § 3  

 opgjorte indkomst fradrage hensættelser til en restgældsreguleringsfond, jf.  

 § 23 g, stk. 1, i bekendtgørelse nr. 571 af 15. august 1989 af lov om  

 realkreditinstitutter og § 4 b i bekendtgørelse nr. 699 af 5. november 1987  

 af lov om et finansieringsinstitut for landbrug m.v., som ændret ved lov nr.  

 373 af 6. juli 1988. Låntagernes bidrag til fonden og indbetalinger fra  

 Finansieringsfonden af 1963 til fonden samt afkastet af fondens midler skal  

 ikke medregnes ved opgørelsen af instituttets skattepligtige indkomst opgjort  

 efter § 3.«.
 2. I § 11 ændres »50 pct.« til: »40 pct.«.
§ 3 I lov om realrenteafgift af visse pensionskapitaler m.v.  

 (realrenteafgiftsloven), jf. lovbekendtgørelse nr. 762 af 12. december 1988,  

 ændres i § 6, stk. 3, »50 pct.« til: »40 pct.«.
§ 4 I lov nr. 233 af 23. maj 1984 om omkostningsdækning af udgifter til  

 sagkyndig bistand i skattesager, som ændret ved § 2 i lov nr. 192 af 9. april  

 1986, affattes § 3, stk. 3, 1. pkt., således:
 »Betalte udgifter dækkes med 50 pct. for personer, dødsboer og  

 investeringsforeninger, som nævnt i selskabsskattelovens § 1, stk. 1, nr. 5  

 a, og 40 pct. for selskaber, andre foreninger og fonde m.v.«.
§ 5 I lov om investeringsfonds, jf. lovbekendtgørelse nr. 760 af 12. december  

 1988, som ændret ved lov nr. 388 af 7. juni 1989, foretages følgende  

 ændringer:
 1. § 2 affattes således:
 »§ 2. Berettiget til at foretage henlæggelse til investeringsfond er  

 skattepligtige personer, der driver selvstændig erhvervsvirksomhed, jf. dog  

 stk. 2 og 3.
 Stk. 2. Henlæggelse til investeringsfond kan ikke foretages af dødsboer.
 Stk. 3. Henlæggelse til investeringsfond kan heller ikke foretages af  

 vekselerere, bankierer, finansierings- og investeringsvirksomheder.«.
 2. I § 5, stk. 1, ændres »stk. 6« til: »stk.  

 5«.
 3. § 5, stk. 3, ophæves.
 Stk. 4-7 bliver herefter stk. 3-6.
 4. I § 5, stk. 4, der bliver stk. 3, udgår: »henholdsvis 50  

 pct.«.
 5. § 8, stk. 1, 2. pkt., affattes således:
 »I de i § 5, stk. 2, nævnte tilfælde hæves dog kun 70 pct. af  

 forlodsafskrivningen.«.
 6. I § 11, stk. 2, ændres »§ 5, stk. 7,» til: »§ 5,  

 stk. 6,».
 7. I § 17, stk. 1, udgår »henholdsvis 50 pct.« og  

 »jf. § 5, stk. 2-3,» ændres til: »jf. § 5, stk. 2,» og  

 »jf. § 5, stk. 4,» ændres til: »jf. § 5, stk. 3,».
§ 6 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, indsættes  

 i § 5, stk. 4, som nyt nr. 5:
 »5. forsikringsselskaber omfattet af lov om  

 forsikringsvirksomhed,».
 Nr. 5-7 bliver herefter nr. 6-8.
§ 7 I lov om arbejdsmarkedsbidrag, jf. lovbekendtgørelse nr. 795 af 15.  

 december 1988, foretages følgende ændringer:
 1. I § 14, stk. 1, indsættes efter »opgørelsesperiode«:  

 »efter denne lov og afgiften for samme opgørelsesperiode efter lov om  

 lønsumsafgift for virksomheder inden for den finansielle sektor«.
 2. I § 16 indsættes som stk. 2:
 »Stk. 2. For virksomheder, der har forkortet opgørelsesperiode efter  

 § 10, stk. 1, i lov om lønsumsafgift for virksomheder inden for den  

 finansielle sektor, forkortes opgørelsesperioden efter denne lov  

 tilsvarende.«.
§ 8 Stk. 1. Loven træder i kraft dagen efter bekendtgørelsen i Lovtidende og  

 har virkning fra og med skatteåret 1991-92, jf. dog stk. 2-6.
Stk. 2. Fradrag for henlæggelser til sikkerhedsfonds efter § 13, stk. 2,  

 2. pkt., i bekendtgørelse nr. 593 af 30. september 1988 af lov om  

 indkomstbeskatning af aktieselskaber m.v. (Selskabsskat) kan for skatteåret  

 1990-91 ikke foretages i det omfang, den skattepligtige indkomst herved  

 bliver negativ.
For tidligere skatteår gælder 1. pkt. tilsvarende, såfremt  

 selskabet ikke har indgivet selvangivelse.
 Stk. 3. § 1, nr. 1 og 6, har virkning fra og med skatteåret 1992-93.
 Stk. 4. § 3 har virkning fra og med afgiftsåret 1990.
 Stk. 5. § 5, nr. 5, har virkning for henlæggelser for henlæggelsesåret  

 1990 og senere år.
 Stk. 6. § 7 har virkning fra og med 1. juli 1990.
Bemærkninger til lovforslaget Almindelige bemærkninger I.
Indledning Forslaget går ud på med virkning for indkomståret 1990 (skatteåret  

 1991-92) at omlægge dele af selskabsbeskatningen m.v. med henblik på samlet  

 at styrke dansk erhvervslivs konkurrenceevne over for udlandet.
 Dette skal ske ved:
- en nedsættelse af skatteprocenten for selskaber, foreninger og fonde  

 m.v. fra 50 til 40 - en ophævelse af adgangen til investeringsfondshenlæggelse for selskaber  

 m.v. og - en ændret beskatning af forsikringsselskaber og realkreditinstitutter  

 m.v.
Desuden foreslås, at der indføres en lønsumsafgift for virksomheder inden  

 for den finansielle sektor.
Dette sker ved et samtidig hermed fremsat  

 lovforslag.
 Nedsættelsen af selskabsskatten til 40 pct. vil styrke dansk erhvervslivs  

 position i EF's indre marked og tilskynde virksomheder til at lokalisere sig  

 i Danmark.
 Ophævelsen af adgangen for selskaber m.v. til at henlægge til  

 investeringsfonds skal ses som et led i finansieringen af den foreslåede  

 nedsættelse af selskabsskatten.
Den ændrede beskatning af forsikringsselskaber og realkreditinstitutter  

 omfatter afskaffelse af disse virksomheders skattefri henlæggelser til  

 henholdsvis sikkerhedsfonds og lovpligtige reservefonds.
Herved bringes  

 beskatningen af disse virksomheder på linie med beskatningen af andre  

 finansielle virksomheder.
Desuden skal gensidige forsikringsforeninger, der i  

 dag reelt er skattefrie, beskattes på linie med andre forsikringsselskaber.  

 Dette skal ske fra og med indkomståret 1991.
II.
Forslagets nærmere indhold Nedsættelse af selskabsskatteprocenten m.v.
 Efter forslaget nedsættes den procent, hvormed skatten beregnes for  

 selskaber m.v. fra 50 til 40. Den nedsatte skatteprocent skal efter forslaget  

 være gældende for aktieselskaber, anpartsselskaber og andre selskaber,  

 sparekasser, Statsanstalten for Livsforsikring, brugsforeninger, gensidige  

 forsikringsforeninger, samt andre foreninger og institutioner m.v.  

 Skatteprocenten for akkumulerende investeringsforeninger foreslås dog  

 opretholdt uændret på 50 pct. for at modvirke skattetænkning.
 Skatteprocenten nedsættes desuden for udenlandske selskaber og foreninger,  

 der er skattepligtige efter selskabsskattelovens § 2, stk. 1, litra a, b og  

 f.
 Endvidere foreslås skatteprocenten for de af selskabsskattelovens § 1,  

 stk. 1, nr. 3 a og 4, omfattede indkøbs-, produktions- og salgsforeninger,  

 der beskattes på grundlag af en procentdel af foreningernes formue, nedsat  

 fra 20 til 16. Dette svarer til en forholdsmæssig nedsættelse af  

 selskabsskattesatsen fra 50 til 40.
 Endelig foreslås beskatningsprocenten for fonde, visse foreninger og  

 institutter m.v. ligeledes nedsat fra 50 til 40.
 Som følge af den omtalte nedsættelse af skatteprocenten indeholder  

 forslaget nogle konsekvensændringer til realrenteafgiftsloven og  

 omkostningsdækningsloven.
 Ophævelse af adgangen til investeringsfondshenlæggelse for selskaber m.v.
 Som led i finansieringen af den foreslåede nedsættelse af selskabsskatten  

 til 40 pct. foreslås adgangen for selskaber, foreninger, institutioner m.v.  

 til at henlægge til investeringsfonds ophævet med virkning fra og med  

 indkomståret 1990. Det vil samtidig betyde en forenkling.
 Ændret beskatning af forsikringsselskaber, realkreditinstitutter m.v.
Forsikringsselskaber og realkreditinstitutter m.v. er i skattelovgivningen  

 tillagt særlige fradragsmuligheder.
Således har forsikringsselskaberne en  

 særlig adgang til at foretage fradrag for henlæggelser til sikkerhedsfonds.  

 Realkreditinstitutterne kan foretage fradrag for henlæggelser til de  

 lovpligtige reservefonds.
Som et led i finansieringen af den foreslåede nedsættelse af  

 selskabsskatteprocenten foreslås det, at disse særlige fradragsmuligheder  

 ophæves.
Der er tale om fradrag for henlæggelse til egenkapital, som andre  

 selskaber ikke har, og ophævelsen vil derfor bl.a. indebære, at  

 forsikringsselskaberne og realkreditinstitutterne ligestilles med andre  

 virksomheder inden for den finansielle sektor.
 Gensidige forsikringsforeninger, der alene forsikrer medlemmerne, er  

 undergivet regler, der reelt betyder, at foreningerne er skattefri.
 Det foreslås at indføre almindelig aktieselskabsbeskatning for alle de  

 foreninger, der er undergivet fuldt tilsyn, således at der som udgangspunkt  

 er ensartede beskatningsregler for alle forsikringsselskaber.
 Endelig indeholder lovforslaget en tilpasning af selskabsskatteloven og  

 ligningsloven under hensyntagen til nogle ændringer i lov om  

 forsikringsvirksomhed.
III.
Provenumæssige virkninger Nedsættelse af selskabsskatteprocenten m.v.
Nedsættelsen af skatteprocenterne for selskaber, foreninger og fonde m.v.  

 skønnes at medføre et samlet provenutab på omkring 3,3 mia. kr. årligt  

 beregnet med udgangspunkt i provenuet i selskabsskatten m.v. for indkomståret  

 1987. Kommunernes andel skønnes at udgøre ca 400 mill. kr. årligt.
På de  

 øvrige elementer i lovforslaget skønnes kommunernes provenugevinst til godt  

 250 mill. kr. årligt.
Angående ændringen af bestemmelsen i realrenteafgiftslovens § 6, stk. 3,  

 jf. lovforslagets § 3, bemærkes, at der er tale om en værnsregel, der har  

 betydning, når afgiftssatsen er højere end skatteprocenten efter  

 selskabsskatteloven.
Den omhandlede ændring indebærer en tilpasning af  

 værnsreglen til den lavere selskabsskattesats og har derfor ingen selvstændig  

 provenumæssig betydning.
 Nedsættelsen af omkostningsdækningsprocenten fra 50 til 40, jf. forslagets  

 § 4, skønnes at medføre en mindre provenugevinst.
 Afskaffelse af investeringsfondsordningen for selskaber m.v.
 I regnskabsåret 1988-89 henlagde selskaber m.v. et beløb på ca. 3,5 mia.  

 kr. til investeringsfonds.
I nedenstående oversigt er skønnet over provenugevinsten ved at afskaffe  

 adgangen for selskaber til at henlægge til investeringsfonds.
Skønnet er  

 behæftet med betydelig usikkerhed.
Provenugevinst ved afskaffelse af adgangen for selskaber m.v. til at henlægge til investeringsfonds.
Afskaffelsen af investeringsfondsordningen for selskaber m.v. medfører et  

 umiddelbart provenu på ca. 1,4 mia. kr.
Forslaget medfører imidlertid ikke,  

 at selskabernes samlede fradragsret set over en årrække formindskes.  

 Selskaberne kan i stedet anvende de almindelige afskrivningsregler, og ved  

 uændret investeringsomfang vil det fradrag, selskaberne efter gældende regler  

 opnår ved henlæggelse til investeringsfonds, gradvist blive erstattet af et  

 tilsvarende fradrag som følge af større afskrivninger efter  

 afskrivningsloven.
Provenugevinsten ved afskaffelse af  

 investeringsfondsordningen for selskaber vil derfor gradvist aftage.
Ændret beskatning af forsikringsselskaber Den foreslåede almindelige selskabsbeskatning af gensidige  

 forsikringsforeninger fra indkomståret 1991 (skatteåret 1992-93) skønnes at  

 medføre et årligt merprovenu i størrelsesordenen 250 mill.kr., hvoraf ca. 30  

 mill.kr. vil tilfalde kommunerne.
Skønnet bygger på overskuddet hos de  

 pågældende foreninger de seneste år.
Ophævelsen af fradragsretten for henlæggelser til sikkerhedsfonds skønnes  

 for skadesforsikringsselskaber at medføre en provenugevinst i  

 størrelsesordenen 650 mill.kr. årligt, hvoraf ca. 80 mill.kr. vil tilfalde  

 kommunerne.
Skønnet bygger på henlæggelserne til sikkerhedsfonds i  

 skadesforsikringsselskaberne de sidste år.
For livsforsikringsselskaber vil bortfaldet af fradragsretten for  

 henlæggelser til sikkerhedsfonds kun medføre meget beskedne provenuændringer,  

 idet en udvidet selskabsbeskatning vil blive modsvaret af et mindre grundlag  

 for realrenteafgift.
Da realrenteafgiftssatsen i de kommende år ventes stort  

 set at svare til selskabsskattesatsen på 40 pct., vil nettovirkningen af  

 forslaget være beskeden for livsforsikringsselskaber.
Ophævelse af fradragsret for realkreditinstitutters henlæggelse til  

 reservefonds Realkreditinstitutter beskattes efter gældende regler efter  

 fondsbeskatningsloven.
Der er heri givet fradragsret for  

 reservefondshenlæggelser, når reserverne i realkreditinstitutterne er mindre  

 end de lovmæssige eller vedtægtsmæssige krav.
Den foreslåede ophævelse af  

 denne fradragsret vil medføre en provenugevinst.
Da reserverne i de fleste  

 realkreditinstitutter imidlertid opfylder de hidtil gældende krav, fremkommer  

 der i forhold hertil på kort sigt alene et merprovenu på skønsmæssigt 50  

 mill. kr., hvoraf godt 5 mill. kr. tilfalder kommunerne.
På længere sigt vil provenugevinsten vokse, efterhånden som flere  

 institutter får behov for at foretage henlæggelser for at opfylde  

 reservekravene.
Det er ikke muligt mere præcist at angive, hvornår dette vil  

 ske og i hvilket omfang, da det afhænger af en række usikre faktorer såsom  

 væksten i udlånene og institutternes tab.
 I det omfang de skærpede reservekrav i boligministerens forslag til ny  

 realkreditlov (L 26) under gældende skatteregler ville medføre større fradrag  

 til reservefondshenlæggelser i realkreditinstitutterne, neutraliseres  

 provenuvirkningen heraf ved nærværende lovforslag.
IV.Administrative virkninger Afskaffelsen af investeringsfondsordningen for selskaber m.v. indebærer,  

 at skattemyndighedernes arbejdsbyrde ved administrationen af reglerne om  

 investeringsfonds mindskes.
 Skatteministeriet skønner, at forenklingen efter en indkøringsperiode vil  

 indebære årlige statslige besparelser på 10 årsværk og årlige kommunale  

 besparelser på 40 årsværk.
 Angående den ændrede beskatning af forsikringsselskaber,  

 realkreditinstitutter m.v. indebærer lovforslaget bl.a., at  

 forsikringsselskaber ikke længere vil kunne neutralisere en påtænkt  

 ligningsmæssig forhøjelse gennem øgede henlæggelser til sikkerhedsfonds.  

 Denne ændring skaber antagelig behov for en vis forøgelse af den  

 ligningsmæssige indsats på området.
 De bestemmelser, hvorved fuldt gensidige forsikringsforeninger inddrages  

 under sædvanlig selskabsbeskatning, må formodes at kræve en begrænset, øget  

 indsats i forbindelse med ligningen og revisionen af de berørte foreninger.
Det er aftalt med kommunerne, at der een gang om året gennemføres  

 forhandlinger mellem kommunerne og Skatteministeriet med henblik på at opgøre  

 og udmønte de kommunale rationaliseringsgevinster ved det forløbne års  

 regelforenklinger i bloktilskuds- og personalereduktioner.
Et eventuelt  

 kommunalt merforbrug som følge af lovændringer modregnes i de beregnede  

 rationaliseringsgevinster. Ændringer i det kommunale personaleforbrug som  

 følge af nærværende lovforslag vil blive endeligt fastlagt i forbindelse med  

 disse forhandlinger.
Bemærkninger til de enkelte bestemmelser Til § 1 Til nr. 1 Bestemmelsen i selskabsskattelovens § 1, stk. 1, nr. 5, omfatter efter  

 gældende regler alene de gensidige forsikringsforeninger, som også overtager  

 forsikringer uden forpligtelse til deltagelse i det gensidige ansvar.
Disse  

 forsikringsforeninger er undergivet almindelig aktieselskabsbeskatning.
I modsætning hertil er gensidige forsikringsforeninger, der alene  

 forsikrer medlemmerne, skattepligtige efter bestemmelsen i  

 selskabsskattelovens § 1, stk. 1, nr. 6. Dette indebærer, at foreningen alene  

 er skattepligtig af erhvervsmæssig virksomhed, og efter bestemmelsen i  

 selskabsskattelovens § 1, stk. 4, er leverancer til medlemmer ikke omfattet  

 heraf.
Disse gensidige forsikringsforeninger er således i realiteten  

 skattefri.
 Det foreslås at ændre § 1, stk. 1, nr. 5, således at den som udgangspunkt  

 omfatter alle gensidige forsikringsforeninger.
 Forslaget indebærer, at alle gensidige forsikringsforeninger som  

 udgangspunkt skal være skattepligtige af deres overskud, således at der er  

 ensartede regler for alle forsikringsselskaber.
Små gensidige forsikringsselskaber kan være fritaget for tilsyn eller være  

 underlagt begrænset tilsyn, når de opfylder visse kriterier, som er nærmere  

 angivet i kapitel 21 i lov om forsikringsvirksomhed.
Finanstilsynet har for  

 tiden 4 gensidige forsikringsselskaber med en samlet præmieindtægt på ca. 1  

 mill. kr. under begrænset tilsyn efter disse regler.
Antallet af små  

 gensidige forsikringsforeninger, der efter lovens regler helt er fritaget for  

 tilsyn, er ukendt.
I alt 100 gensidige selskaber er for tiden undergivet  

 fuldt tilsyn.
Fælles for de gensidige forsikringsforeninger, der er undergivet begrænset  

 tilsyn, eller som slet ikke er undergivet tilsyn, er, at der er tale om meget  

 små, oftest lokale foreninger.
På denne baggrund kan det forekomme mindre  

 hensigtsmæssigt, at disse foreninger undergives aktieselskabsbeskatning.
Det foreslås derfor, at beskatningen efter § 1, stk. 1, nr. 5, kun  

 omfatter de forsikringsforeninger, der er undergivet fuldt tilsyn.
De  

 foreninger, der i henhold til kapitel 21 i lov om forsikringsvirksomhed enten  

 er undergivet begrænset tilsyn, eller som slet ikke er undergivet tilsyn, vil  

 være skattepligtige efter § 1, stk. 1, nr. 6.
 En del af forsikringsforeningerne har forskudt indkomstår, og for disse  

 foreninger kan det til skatteåret 1991-92 knyttede indkomstår være påbegyndt  

 helt tilbage til den 2. april 1989.
 På denne baggrund er det fastsat, at indførelsen af  

 aktieselskabsbeskatning for forsikringsforeningerne først skal have virkning  

 fra og med skatteåret 1992-93, jf. forslagets § 8, stk. 3.
Til nr. 2 Uanset at de fleste forsikringsvirksomheder er underlagt normal  

 beskatning, har selskaberne i praksis store muligheder for at foretage  

 henlæggelser med skattemæssig virkning og dermed minimere skattebetalingen.
 Med hjemmel i § 13, stk. 2, 2. pkt. kan forsikringsselskaberne således  

 foretage fradrag for henlæggelser til sikkerhedsfonds.
Sikkerhedsfonden er en frivillig reserve, der udgør en del af selskabets  

 egenkapital.
Reserven modsvarer således ikke forpligtelser over for de  

 forsikrede.
Den eneste betingelse for henlæggelse med fradragsvirkning er en  

 vedtægtsmæssig klausul om, at beløbet kun kan anvendes til fordel for de  

 forsikrede.
Der er ingen begrænsninger i henlæggelsesadgangen og ingen  

 betingelser om, at beløbet rent faktisk anvendes til fordel for de forsikrede  

 og ikke i stedet blot akkumuleres.
 Idet fradraget for henlæggelser til sikkerhedsfonds er et særligt fradrag,  

 som andre lignende virksomheder ikke har, og idet det må anses for at være i  

 strid med de normale skattemæssige principper, at et selskab har adgang til  

 skattemæssigt fradrag for henlæggelse til egenkapital, foreslås det, at dette  

 fradrag ophæves med virkning fra og med indkomståret 1990 (skatteåret  

 1991-92).
 Forslaget vil ligestille forsikringsselskaberne med andre selskaber  

 herunder bl.a. selskaberne i den finansielle sektor.
 Adgangen til hensættelser til præmiereserver, skadesreserver og bonusfonde  

 i § 13, stk. 2, 1. pkt., foreslås opretholdt.
 Præmiereserverne skal dække forpligtelser til at udrede erstatninger for  

 fremtidige erstatningsbegivenheder, mens skadesreserverne skal dække  

 forpligtelserne til at udrede erstatninger for allerede indtrufne  

 skadesbegivenheder.
 Bonusfonde forekommer i livsforsikringsselskaber og er beløb, som  

 selskabet har hensat til fremtidig fordeling som bonus til  

 forsikringstagerne.
 Hensættelserne til disse reserver er til dækning af beløb, som selskabet  

 skønsmæssigt skylder forsikringstagerne i henhold til de indgåede aftaler, og  

 der er således ikke tale om, at de udgør en del af selskabets egenkapital.
 Ved lov nr. 325 af 24. maj 1989 er der sket en ændring af lov om  

 forsikringsvirksomhed. Ændringen indebærer bl.a. en modernisering af  

 forsikringsselskabernes regnskabsregler, således at de i systematik og  

 indhold svarer til årsregnskabsloven.
Ved ændringen er begreberne »reserver« og »fonds«  

 blevet erstattet af begrebet »hensættelser«.
Nærværende lovforslag  

 indeholder på denne baggrund en ændret formulering af selskabsskattelovens §  

 13, stk. 2, 1. pkt., således at denne bestemmelse tilpasses den nye  

 terminologi.
Finanstilsynet udsteder endvidere bekendtgørelser, der fastsætter  

 udformningen af de mere detaljerede regnskabskrav.
I denne forbindelse er det  

 hensigten at foretage en yderligere opdeling af de forsikringsmæssige  

 hensættelser, således at der udover præmiehensættelser (præmiereserver) og  

 erstatningshensættelser (erstatningsreserver) skal angives hvilke beløb, der  

 hensættes til udjævning af de årlige erstatningsudgifter.
Disse udjævningshensættelser var tidligere indeholdt i præmie- og  

 erstatningsreserverne, idet det må antages, at forsikringsselskaberne ved  

 fastsættelsen af disse skønsmæssige reserver tog hensyn til de forventede  

 udsving.
En opdeling, således at disse hensættelser gives en særskilt post,  

 er foretaget for at give et mere retvisende billede af forsikringsdriften.
Ved nærværende lovforslag er der også taget højde for den nye opdeling.  

 Ved lovforslaget gives der således fradrag for præmiehensættelser,  

 livsforsikringshensættelser, erstatningshensættelser, udjævningshensættelser  

 og bonusudjævningshensættelser.
Alle disse hensættelser er foretaget til  

 dækning af forpligtelser over for de forsikrede.
Der er ikke tale om en  

 udvidelse af fradragsadgangen.
Særligt med hensyn til  

 udjævningshensættelserne fastsættes det i Finanstilsynets bekendtgørelse, at  

 disse hensættelser ikke må overstige det beløb, som er nødvendigt.
Det er  

 Finanstilsynet, der påser overholdelsen af disse bestemmelser, men  

 skattemyndighederne er dog også berettiget til at gribe ind i de tilfælde,  

 hvor der er tale om en urigtig opgørelse af indkomsten.
Til nr. 3 og 5 Det foreslås at nedsætte selskabsskatteprocenten fra 50 til 40. Omfattet  

 af nedsættelsen er herefter aktieselskaber, anpartsselskaber og andre  

 selskaber, sparekasser, Statsanstalten for Livsforsikring, brugsforeninger,  

 gensidige forsikringsforeninger, samt andre foreninger og institutioner m.v.,  

 jf. selskabsskattelovens § 1, stk. 1, nr. 1, 2, 2 a, 2 b, 3, 5 og 6.
Derimod foreslås beskatningsprocenten på 50 opretholdt uændret for  

 akkumulerende investeringforeninger, jf. selskabsskattelovens § 1, stk. 1,  

 nr. 5 a.
Dette skal ses på baggrund af, at en nedsættelse af skatteprocenten  

 til 40 for investeringsforeningerne ville kunne give anledning til  

 skattetænkning som følge af spændet mellem beskatningen af kapitalafkast hos  

 henholdsvis personer og akkumulerende investeringsforeninger.
Til nr. 4 Efter forslagets nr. 4 nedsættes beskatningsprocenten for de indkøbs-,  

 produktions- og salgsforeninger, der beskattes på grundlag af en procentdel  

 af foreningens formue, og som er omfattet af selskabsskattelovens § 1, stk.  

 1, nr. 3 a og 4. Beskatningsprocenten foreslås nedsat fra 20 til 16, hvilket  

 svarer til en forholdsmæssig nedsættelse af selskabsskattesatsen fra 50 til  

 40.
Til nr. 6 Det foreslås, at reglerne i selskabsskattelovens § 5 C, stk. 2, og  

 fondsbeskatningslovens §§ 16-19 skal finde tilsvarende anvendelse ved de  

 gensidige forsikringsforeningers overgang til ændret beskatningsform.
De gensidige forsikringsforeninger, der hidtil har været omfattet af  

 selskabsskattelovens § 1, stk. 1, nr. 6, har efter bestemmelsen i  

 selskabsskattelovens § 9, stk. 1, haft mulighed for at fradrage udgifter, som  

 vedrører indkomstkilder, hvis indtægter er skattepligtige.
Dette vil sige  

 udgifter, som knytter sig til den erhvervsmæssige virksomhed.
Foreningerne  

 har også med hjemmel i denne bestemmelse haft mulighed for at foretage  

 afskrivninger på bygninger, driftsmidler m.v., der har tilknytning til den  

 erhvervsmæssige virksomhed.
 Henvisningen i den foreslåede § 35 J til selskabsskattelovens § 5 C, stk.  

 2, indebærer, at foreningerne ved overgangen til den ændrede beskatning  

 succederer i anskaffelsessummerne og anskaffelsestidspunkterne for disse  

 formuegoder.
Overgangen til beskatning efter selskabsskattelovens § 1, stk. 1, nr. 5,  

 bevirker, at de gensidige forsikringsforeninger bliver skattepligtige af alle  

 aktiviteter.
Samtidig hermed får de også afskrivningsret på alle  

 erhvervsaktiver, der er afskrivningsberettigede efter afskrivningsreglerne.
 Henvisningen til fondsbeskatningslovens §§ 16-19 betyder, at det er  

 overgangsreglerne i disse bestemmelser, der skal finde anvendelse ved  

 afgørelsen af, hvorledes afskrivningerne skal foretages på de aktiver, der  

 hidtil ikke har kunnet afskrives på.
Ved den foreslåede § 35 K fastsættes overgangsregler for opgørelse af  

 fortjeneste og tab efter ejendomsavancebeskatningsloven,  

 aktieavancebeskatningsloven og kursgevinstloven.
Overgangsreglerne regulerer  

 beskatningen i en situation, hvor en gensidig forsikringsforening efter  

 overgangen til fuld skattepligt skal beskattes af gevinster eller tab på fast  

 ejendom, aktier eller fordringer eller skal beskattes af gevinst eller tab på  

 gæld, som er erhvervet henholdsvis påtaget forud for overgangen til fuld  

 skattepligt.
Overgangsreglerne sikrer, at hvis fortjenesten på førnævnte  

 aktiver og gæld ikke har været omfattet af skattepligt forud for den fulde  

 skattepligts indtræden, vil foreningen alene kunne blive beskattet af den  

 fortjeneste, der vedrører perioden efter den fulde skattepligts  

 indtræden.
Dette sikres ved, at værdien ved overgangen til fuld skattepligts  

 indtræden træder i stedet for anskaffelsessummen, når fortjeneste eller tab  

 senere skal opgøres.
Foreningen får dog mulighed for at vælge at anvende  

 anskaffelsesummen, hvilket vil være fordelagtigt, hvis værdien af et aktiv på  

 overgangstidspunktet skulle være faldet i forhold til anskaffelsessummen.
Til § 2 Til nr. 1 Ved forslagets § 2 ophæves den hjemmel, der hidtil har været i  

 fondsbeskatningslovens § 7, stk. 1, for realkreditinstitutter m.v. til at  

 foretage fradrag for henlæggelser til fyldestgørelse af de minimumskrav til  

 reserver, der er fastsat i lovgivningen eller i vedtægter, der er godkendt af  

 en offentlig tilsynsførende myndighed.
 I lighed med forsikringsselskabernes fradrag for henlæggelser til  

 sikkerhedsfonds er der tale om et særligt fradrag for henlæggelser til  

 egenkapital, som andre finansielle virksomheder ikke har.
 På denne baggrund og som led i den generelle fradragssanering foreslås  

 det, at også dette særlige fradrag ophæves.
 Ophævelsen af fradragsadgangen skal efter forslaget have virkning fra og  

 med indkomståret 1990 (skatteåret 1991-92).
 Fradrag for hensættelser til en restgældsreguleringsfond, der blev indsat  

 i forbindelse med forliget om landbrugets refinansiering, foreslås opretholdt  

 for alle institutter m.v.
Til nr. 2 Det foreslås, at skatteprocenten for fonde, visse foreninger og  

 institutter m.v. nedsættes fra 50 til 40 svarende til nedsættelsen af  

 selskabsskatteprocenten.
Til § 3 Efter de gældende regler er skattepligtige livsforsikringsselskaber,  

 herunder Statsanstalten for Livsforsikring, og skattepligtige hjælpe- og  

 understøttelsesfonde indkomstskattepligtige efter selskabsskatteloven og  

 samtidig afgiftspligtige efter reglerne i realrenteafgiftsloven.
Efter  

 selskabsskatteloven skal selskaberne dog ikke beskattes af den del af  

 indkomsten, der anvendes til forsikringsformål, hvorfor disse beløb kan  

 fradrages ved opgørelsen af den skattepligtige indkomst.
De indkomster, der  

 er skattepligtige, indgår samtidig i afgiftsgrundlaget efter  

 realrenteafgiftsloven.
 Realrenteafgiftsloven indeholder derfor i § 6, stk. 1 og 2, nogle  

 bestemmelser, der tager sigte på, at der ikke både skal betales skat efter  

 selskabsskatteloven og realrenteafgift af det samme afkast.
 Dette sker ved, at der indrømmes et fradrag i realrenteafgiftsgrundlaget  

 under hensyn til den del af den skattepligtige indkomst, der vedrører det  

 afgiftspligtige afkast.
 Realrenteafgiftsloven indeholder imidlertid i § 6, stk. 3, en værnsregel,  

 der tilsigter at modvirke, at de skattepligtige livsforsikringsselskaber og  

 hjælpe- og understøttelsesfonde gennem en øget betaling af skat efter  

 selskabsskatteloven søger at nedbringe afgiftsgrundlaget, når afgiftssatsen  

 overstiger skatteprocenten på 50 i selskabsskatteloven.
 Som følge af nedsættelsen af denne skatteprocent fra 50 til 40 foreslås  

 procenten i § 6, stk. 3, tilsvarende nedsat fra 50 til 40.
Til § 4 Udgifter til sagkyndig bistand i skatteretssager dækkes efter  

 omkostningsdækningsloven.
Efter gældende regler dækkes betalte udgifter med 50 pct.
Det udbetalte  

 beløb medregnes ikke ved opgørelsen af den skattepligtige indkomst.
Som følge af, at skatteprocenten for selskaber, foreninger og fonde m.v.  

 foreslås nedsat fra 50 til 40, og som følge af den hidtil nære sammenhæng  

 mellem disse skatteprocenter og omkostningsdækningsprocenten, foreslås denne  

 nu nedsat til 40 pct. for selskaber, foreninger og fonde m.v.
Den gældende  

 omkostningsdækningsprocent for akkumulerende investeringsforeninger foreslås  

 dog opretholdt under hensyn til, at beskatningsprocenten for disse foreninger  

 ikke foreslås nedsat.
Til § 5 For selskaber, foreninger og institutioner m.v. foreslås adgangen til at  

 foretage henlæggelser til investeringsfonds afskaffet med virkning for  

 indkomståret 1990 og senere indkomstår.
 For henlæggelser foretaget af selskaber m.v. i tidligere indkomstår,  

 finder investeringsfondsloven fortsat anvendelse.
Til § 6 Der er tale om en mindre konsekvensændring.
 Forsikringsselskaberne er ikke omfattet af årsregnskabslovens regler og  

 efter den gældende bestemmelse i ligningslovens § 5, stk. 4, er der herefter  

 ikke noget tvungent krav om periodisering af renter i skattemæssig henseende.
Ved lov nr. 325 af 24. maj 1989 om ændring af lov om forsikringsvirksomhed  

 er forsikringsselskaberne blevet undergivet tilsvarende regler om  

 periodisering som efter årsregnskabsloven.
På denne baggrund er det  

 naturligt, at der også i skattemæssig henseende er krav om periodisering af  

 renter.
Til § 7 Til nr. 1 Efter den gældende regel i arbejdsmarkedsbidragslovens § 14, stk. 1, kan  

 indbetaling af bidragsbeløb under 50 kr. undlades.
Af hensyn til told- og  

 skatteforvaltningens administration vil det være mest praktisk at integrere  

 opkrævningen af arbejdsmarkedsbidrag og lønsumsafgift.
 Det foreslås derfor, at § 14, stk. 1, affattes således, at virksomhederne  

 kan undlade at indbetale bidrags- og afgiftsbeløb, der tilsammen udgør under  

 50 kr.
Til nr. 2 Det bør sikres, at virksomheder, der er pålagt forkortet opgørelsesperiode  

 efter lov om lønsumsafgift for virksomheder inden for den finansielle sektor,  

 kan pålægges forkortet opgørelsesperiode efter arbejdsmarkedsbidragsloven,  

 selv om de ikke har forbrudt sig mod loven.
Dette er også en forudsætning  

 for, at virksomheden kan angive arbejdsmarkedbidrag på samme angivelse som  

 lønsumsafgiften.
 Der foreslås derfor i § 16, stk. 2, indsat en bestemmelse om, at  

 virksomheder, der har forkortet opgørelsesperiode efter § 10, stk. 1, i lov  

 om lønsumsafgift for virksomheder inden for den finansielle sektor, skal have  

 samme opgørelsesperiode efter arbejdsmarkedsbidragsloven.
Til § 8 Det foreslås, at loven har virkning fra og med skatteåret 1991-92.
 Reglen i stk. 2 er en værnsregel, der skal hindre, at  

 forsikringsselskaberne for indkomståret 1989 eller tidligere år overfører  

 beløb fra de frie selskabsreserver til sikkerhedsfonden, således at der opnås  

 et fremførelsesberettiget underskud.
 Indførelsen af almindelig aktieselskabsbeskatning for de gensidige  

 forsikringsforeninger, jf. § 1, nr. 1 og 6, skal først have virkning fra og  

 med skatteåret 1992-93.
 § 3 foreslås at have virkning fra og med afgiftsåret 1990.
Den foreslåede bestemmelse i § 8, stk. 5, indebærer, at for henlæggelser  

 foretaget af selskaber, foreninger og institutioner m.v. forbliver  

 bestemmelsen i investeringsfondslovens § 8, stk. 1, 2. pkt., gældende i den  

 ved lovbekendtgørelse nr. 760 af 12. december 1988 anførte affattelse.
Det  

 betyder, at når selskaber m.v. ønsker at anvende deres  

 investeringsfondshenlæggelser, så hæves på kontoen som hidtil alene et beløb  

 på 50 pct. af forlodsafskrivningen.
Hertil svarer, at indskuddet på kontoen i  

 sin tid ved henlæggelsens foretagelse kun har andraget 50 pct. af  

 henlæggelsesbeløbet.
 § 7 foreslås at have virkning fra og med 1. juli 1990. Samme  

 ikrafttrædelsesdato er foreslået for lov om lønsumsafgift for virksomheder  

 inden for den finansielle sektor.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstbeskatning af aktieselskaber m.v. (Selskabsskat), jf.  

 lovbekendtgørelse nr. 593 af 30. september 1988, foretages følgende  

 ændringer:
 1. § 1, stk. 1, nr. 5, affattes således:
 »5) gensidige forsikringsforeninger, der ikke er omfattet af kapitel  

 21 i lov om forsikringsvirksomhed,».
 § 1. Skattepligtigt i henhold til denne lov påhviler her i landet  

 hjemmehørende:
 1)-4) . . .
5) gensidige forsikringsforeninger, som også overtager forsikringer uden  

 forpligtelse til deltagelse i det gensidige ansvar, 5a) . . .
 6) andre foreninger, korporationer, stiftelser, legater og selvejende  

 institutioner, jf. dog § 3, for så vidt foreningen m.v. ikke er omfattet af  

 lov om beskatning af fonde, visse foreninger og institutter m.v.  

 Skattepligten omfatter alene indtægt ved erhvervsmæssig virksomhed.
 Stk. 2. . . .
Stk. 3. Som indtægt ved erhvervsmæssig virksomhed for de i stk. 1, nr. 6,  

 omhandlede foreninger m.v. betragtes indtægt ved næringsvirksomhed eller  

 anden forretningsvirksomhed, herunder indtægt ved drift, udlejning eller  

 bortforpagtning af fast ejendom.
I tilfælde, hvor der er tillagt en forening  

 m.v. en ret til andel i overskuddet af en erhvervsvirksomhed, som ikke drives  

 af den pågældende forening selv, betragtes den heraf flydende indtægt  

 ligeledes som erhvervsmæssig indtægt for foreningen m.v.; dette gælder dog  

 ikke for hjælpe- og understøttelsesfonds for de i en virksomhed ansatte eller  

 tidligere ansatte funktionærer og arbejdere eller deres pårørende.
 Stk. 4. Overskud, som de i stk. 1, nr. 6, nævnte foreninger m.v. indvinder  

 ved leverancer til medlemmer, betragtes ikke som indvundet ved erhvervsmæssig  

 virksomhed.
 2. § 13, stk. 2, affattes således:
 »Stk. 2. Forsikringsselskaber kan ved opgørelsen af den  

 skattepligtige indkomst fradrage beløb, der hensættes til dækning af  

 forpligtelserne over for de forsikrede (præmiehensættelser,  

 livsforsikringshensættelser, erstatningshensættelser, udjævningshensættelser  

 og bonusudjævningshensættelser).«.
 § 13. Stk. 1. . . .
Stk. 2. Forsikringsselskaber kan ved opgørelsen af den skattepligtige  

 indkomst fradrage beløb, der henlægges til dækning af de over for de  

 forsikrede indgåede forpligtelser (præmiereserve og skadesreserve) eller til  

 bonusfonds.
Endvidere kan fradrages beløb, der af nævnte selskaber henlægges  

 til sikkerhedsfonds, såfremt det i selskabets vedtægter er fastsat, at  

 sikkerhedsfondens midler alene kan anvendes til styrkelse af præmiereserven  

 eller på anden måde til fordel for de forsikrede.
 Stk. 3. . . .
 3. I § 17, stk. 1, § 17 B, stk. 1, § 18, stk. 1, og § 21 ændres  

 »50 pct.« til: »40 pct.«.
 § 17. Indkomstskatten for de i § 1, stk. 1, nr. 1, 2 og 2 b, nævnte  

 aktieselskaber m.v. udgør 50 pct. af den skattepligtige indkomst.
 Stk. 2-4. . . .
§ 17 B.
Indkomstskatten for de i § 1, stk. 1, nr. 2 a, nævnte  

 skattepligtige sparekasser udgør 50 pct. af den skattepligtige indkomst.
 Stk. 2-3. . . .
 § 18. Indkomstskatten for de i § 1, stk. 1, nr. 3, nævnte skattepligtige  

 foreninger udgør 50 pct. af den skattepligtige indkomst.
 Stk. 2-3. . . .
 § 21. Indkomstskatten for de i § 2, stk. 1, litra a), b) og f), nævnte  

 udenlandske selskaber og foreninger udgør 50 pct. af den skattepligtige  

 indkomst.
 4. I § 19 ændres »20 pct.« til: »16 pct.«.
 § 19. Indkomstskatten for de i § 1, stk. 1, nr. 3 a og 4, nævnte  

 indkøbsforeninger og produktions- og salgsforeninger udgør 20 pct. af den  

 skattepligtige indkomst.
 5. § 20 affattes således:
 »§ 20. Indkomstskatten for de i § 1, stk. 1, nr. 5, nævnte gensidige  

 forsikringsforeninger samt de i § 1, stk. 1, nr. 6, nævnte foreninger m.v.  

 udgør 40 pct. af den skattepligtige indkomst.
 Stk. 2. Indkomstskatten for de i § 1, stk. 1, nr. 5 a nævnte  

 investeringsforeninger udgør 50 pct. af den skattepligtige indkomst.«.
 § 20. Indkomstskatten for de i § 1, stk. 1, nr. 5, nævnte gensidige  

 forsikringsforeninger, de i § 1, stk. 1, nr. 5 a, nævnte  

 investeringsforeninger samt de i § 1, stk. 1, nr. 6, nævnte foreninger m.v.  

 udgør 50 pct. af den skattepligtige indkomst.
 6. Efter § 35 I indsættes:
»§ 35 J.
For gensidige forsikringsforeninger, der overgår til  

 beskatning efter § 1, stk. 1, nr. 5, finder reglerne i § 5 C, stk. 2, og  

 fondsbeskatningslovens §§ 16-21 tilsvarende anvendelse.
§ 35 K.
Ved opgørelse af tab eller fortjeneste efter  

 ejendomsavancebeskatningsloven, aktieavancebeskatningsloven eller  

 kursgevinstloven for gensidige forsikringsforeninger, der er overgået til  

 beskatning efter § 1, stk. 1, nr. 5, gælder 2.-8. punktum samt stk. 2-4, når  

 aktivet eller gælden er erhvervet henholdsvis påtaget forud for det  

 indkomstår, der ligger til grund for skatteansættelsen for  

 overgangsskatteåret.
For fast ejendom træder ejendomsværdien ved den seneste  

 vurdering forud for overgangsskatteåret i stedet for anskaffelsessummen.  

 Foreningen kan dog vælge at lægge anskaffelsessummen til grund.
For aktier  

 træder kursværdien ved begyndelsen af det indkomstår, der ligger til grund  

 for skatteansættelsen for overgangsskatteåret i stedet for  

 anskaffelsessummen.
Foreningen kan dog vælge at lægge anskaffelsessummen til  

 grund.
For fordringer og gæld træder kursværdien ved begyndelsen af det  

 indkomstår, der ligger til grund for skatteansættelsen for  

 overgangsskatteåret i stedet for anskaffelsessummen henholdsvis værdien ved  

 gældens påtagelse.
Foreningen kan dog vælge at lægge sidstnævnte værdier til  

 grund.
Valget skal træffes samlet for samtlige fordringer og forpligtelser  

 under eet.
Stk. 2. Ved afgørelsen af, i hvilket omfang tab kan fradrages eller  

 fortjeneste skal beskattes efter ejendomsavancebeskatningsloven,  

 aktieavancebeskatningsloven eller kursgevinstloven, anvendes det faktiske  

 anskaffelsestidspunkt.
Ved opgørelsen af tillæggene efter  

 ejendomsavancebeskatningslovens § 5 og aktieavancebeskatningslovens § 5, stk.  

 6, og § 6, stk. 9, anses den pågældende ejendom eller den pågældende aktie  

 dog som erhvervet ved begyndelsen af det indkomstår, der ligger til grund for  

 skatteansættelsen for overgangsskatteåret.
 Stk. 3. Opgørelsen af tab eller fortjeneste efter  

 ejendomsavancebeskatningsloven, aktieavancebeskatningsloven eller  

 kursgevinstloven sker uden hensyn til stk. 1 og stk. 2, 2. pkt., når  

 foreningen også forud for overgangen til beskatning efter § 1, stk. 1, nr. 5,  

 har været skattepligtig af fortjeneste ved afståelse af de pågældende aktiver  

 eller ved hel eller delvis indfrielse af de pågældende forpligtelser.
 Stk. 4. De beløb, der anvendes som anskaffelses- eller afståelsessummer  

 ved opgørelse af fortjeneste efter ejendomsavancebeskatningsloven, omregnes  

 til kontantværdier efter de herom fastsatte regler.«.
§ 2 I lov om beskatning af fonde, visse foreninger og institutter m.v.  

 (Fondsbeskatningsloven), jf. lovbekendtgørelse nr. 528 af 2. august 1989,  

 foretages følgende ændringer:
 1. § 7 affattes således:
 »§ 7. De i § 1, nr. 4, nævnte institutter m.v. kan i den efter § 3  

 opgjorte indkomst fradrage hensættelser til en restgældsreguleringsfond, jf.  

 § 23 g, stk. 1, i bekendtgørelse nr. 571 af 15. august 1989 af lov om  

 realkreditinstitutter og § 4 b i bekendtgørelse nr. 699 af 5. november 1987  

 af lov om et finansieringsinstitut for landbrug m.v., som ændret ved lov nr.  

 373 af 6. juli 1988. Låntagernes bidrag til fonden og indbetalinger fra  

 Finansieringsfonden af 1963 til fonden samt afkastet af fondens midler skal  

 ikke medregnes ved opgørelsen af instituttets skattepligtige indkomst opgjort  

 efter § 3.«.
 § 7. Institutter m.v. som nævnt i § 1, nr. 4, kan i den efter § 3 opgjorte  

 indkomst foretage fradrag for hensættelser til fyldestgørelse af de  

 minimumskrav til reserver, der er fastsat i den særlige lovgivning, der  

 regulerer de pågældende institutter, eller som er fastsat i vedtægter, der er  

 godkendt af en offentlig tilsynsførende myndighed.
Stk. 2. De i § 1, nr. 4, nævnte institutter m.v. kan endvidere i den efter  

 § 3 opgjorte indkomst fradrage hensættelser til en restgældsreguleringsfond,  

 jf. § 23 g, stk. 1, i lov om realkreditinstitutter og § 4 b i lov om et  

 finansieringsinstitut for landbrug m.v.
Låntagernes bidrag til fonden og  

 indbetalinger fra Finansieringsfonden af 1963 til fonden samt afkastet af  

 fondens midler skal ikke medregnes ved opgørelse af instituttets  

 skattepligtige indkomst opgjort efter § 3.
 2. I § 11 ændres »50 pct.« til: »40 pct.«.
 § 11. Indkomstskatten udgør 50 pct. af den skattepligtige indkomst.
 Stk. 2. . . .
§ 3 I lov om realrenteafgift af visse pensionskapitaler m.v.  

 (realrenteafgiftsloven), jf. lovbekendtgørelse nr. 762 af 12. december 1988,  

 ændres i § 6, stk. 3, »50 pct.« til: »40 pct.«.
§ 6. For skattepligtige livsforsikringsselskaber herunder Statsanstalten  

 for Livsforsikring, nedsættes afgiftsgrundlaget med en procentdel af den  

 skattepligtige indkomst for det indkomstår, der svarer til afgiftsåret.
Denne  

 procentdel udgør forholdet mellem på den ene side det afgiftspligtige  

 formueafkast efter § 3, stk. 1, og § 3 a og på den anden side summen af det  

 nævnte formueafkast og det afgiftsfri formueafkast efter § 3, stk. 3, ganget  

 med 100. Afkastet som nævnt i § 3, stk. 3, opgøres efter  

 selskabsskattelovgivningens regler.
Stk. 2. For skattepligtige hjælpe- og understøttelsesfonde som nævnt i §  

 2, stk. 1, nr. 8, nedsættes afgiftsgrundlaget med en procentdel af den  

 skattepligtige indkomst for det indkomstår, der svarer til afgiftsåret.
Denne  

 procentdel udgør forholdet mellem på den ene side det afgiftspligtige  

 formueafkast efter § 3, stk. 1, nr. 5, og på den anden side summen af det  

 nævnte formueafkast og det afgiftsfri formueafkast efter § 3, stk. 3, nr. 10  

 og 11, ganget med 100. Afkastet som nævnt i § 3, stk. 3, nr. 10 og 11,  

 opgøres efter selskabsskattelovgivningens regler.
 Stk. 3. I år, hvor afgiftssatsen efter § 10 overstiger 50 pct., kan den  

 skattepligtige indkomst ved beregningen efter stk. 1 og 2 ikke indgå med et  

 større beløb end gennemsnittet af de skattepligtige indkomster i de  

 forudgående tre indkomstår.
§ 4 I lov nr. 233 af 23. maj 1984 om omkostningsdækning af udgifter til  

 sagkyndig bistand i skattesager, som ændret ved § 2 i lov nr. 192 af 9. april  

 1986, affattes § 3, stk. 3, 1. pkt., således:
 »Betalte udgifter dækkkes med 50 pct. for personer, dødsboer og  

 investeringsforeninger, som nævnt i selskabsskattelovens § 1, stk. 1, nr. 5  

 a, og 40 pct. for selskaber, andre foreninger og fonde m.v.«.
 § 3. Stk. 1-2. . . .
Stk. 3. Betalte udgifter dækkes med 50 pct.
Det udbetalte beløb medregnes  

 ikke ved opgørelsen af den skattepligige indkomst.
 Stk. 4-6. . . .
§ 5 I lov om investeringsfonds, jf. lovbekendtgørelse nr. 760 af 12. december  

 1988, som ændret ved lov nr. 388 af 7. juni 1989, foretages følgende  

 ændringer:
 1. § 2 affattes således:
 »§ 2. Berettiget til at foretage henlæggelse til investeringsfond er  

 skattepligtige personer, der driver selvstændig erhvervsvirksomhed, jf. dog  

 stk. 2 og 3.
 Stk. 2. Henlæggelse til investeringsfond kan ikke foretages af dødsboer.
 Stk. 3. Henlæggelse til investeringsfond kan heller ikke foretages af  

 vekselerere, bankierer, finansierings- og investeringsvirksomheder.«.
 § 2. Berettiget til at foretage henlæggelse til investeringsfond er  

 skattepligtige personer, selskaber, foreninger, institutioner m.v., der  

 driver selvstændig erhvervsvirksomhed, jf. dog stk. 2 og 3.
 Stk. 2. Henlæggelse til investeringsfond kan dog ikke foretages af  

 dødsboer samt indkøbsforeninger og produktions- og salgsforeninger.
 Stk. 3. Henlæggelse til investeringsfond kan heller ikke foretages af  

 følgende virksomheder og personer:
 1. Banker, sparekasser, andelskasser, vekselerere, bankierer,  

 finansierings- og investeringsvirksomheder.
 2. Forsikringsselskaber.
 2. I § 5, stk. 1, ændres »stk. 6« til: »stk.  

 5«.
 3. § 5, stk. 3, ophæves.
 Stk. 4-7 bliver herefter stk. 3-6.
 4. I § 5, stk. 4, der bliver stk. 3, udgår: »henholdsvis 50  

 pct.«.
§ 5. Efter henlæggelsesårets udløb, men inden udløbet af fristen for  

 indgivelse af selvangivelse for henlæggelsesåret skal på særlig konto i et af  

 de to pengeinstitutter, der er nævnt i stk. 6, indsættes et beløb lig den  

 foretagne henlæggelse.
Når særlige omstændigheder taler derfor, kan  

 skatteministeren dog godkende investeringsfondshenlæggelsen, selv om indskud  

 foretages for sent.
 Stk. 2. For skattepligtige personer, der skal føre regnskab i henhold til  

 bogføringsloven eller skattekontrolloven, eller som uden at have pligt dertil  

 fører et regnskab, der vedlægges selvangivelsen, skal indskuddet på særlig  

 konto kun andrage 70 pct. af henlæggelsen til investeringsfond.
 Stk. 3. For selskaber, foreninger og institutioner m.v., der skal føre  

 regnskab i henhold til bogføringsloven, skal indskuddet på særlig konto kun  

 andrage 50 pct. af henlæggelsen til investeringsfond.
 Stk. 4. Indskud på særlig konto af kun 70 pct. henholdsvis 50 pct. af  

 henlæggelsen er betinget af, at de pågældende regnskaber efter  

 skattemyndighedernes skøn kan danne grundlag for skatteansættelsen.
 Stk. 5. Den særlige konto betegnes »konto for investeringsfond«  

 og skal bære påtegning om den skattepligtiges navn, adresse og eventuelle  

 personnummer eller CIR-nummer samt om virksomhedens regnskabsår og om  

 henlæggelsesåret.
 Stk. 6. Konto for investeringsfond kan oprettes i danske banker,  

 sparekasser og andelskasser.
Stk. 7. Indskud på en konto kan dog helt eller delvis undlades, når den  

 skattepligtige inden udløbet af fristen efter stk. 1 for at foretage indskud  

 opfylder betingelserne i § 8 for at hæve beløb af samme størrelse.  

 Skatteministeren kan fastsætte nærmere regler, hvorefter den skattepligtige  

 skal afgive oplysninger og dokumentation for, at betingelserne i § 8 er  

 opfyldt.
Beløb, der er omfattet af 1. pkt., behandles efter reglerne om  

 indskud.
 5. § 8, stk. 1, 2. pkt., affattes således:
 »I de i § 5, stk. 2, nævnte tilfælde hæves dog kun 70 pct. af  

 forlodsafskrivningen.«.
§ 8. Når en skattepligtig ønsker helt eller delvis at anvende en  

 henlæggelse til investeringsfond, hæves et til forlodsafskrivningen svarende  

 beløb på kontoen efter § 5. I de i § 5, stk. 2 og 3, nævnte tilfælde hæves  

 dog kun 70 pct. henholdsvis 50 pct. af forlodsafskrivningen.
Pengeinstituttet  

 må dog først udbetale midlerne, når det har modtaget et udfyldt skema fra den  

 skattepligtige.
Skatteministeren fastsætter de nærmere regler om dette skema.
 Stk. 2. . . .
 6. I § 11, stk. 2, ændres »§ 5, stk. 7,» til: »§ 5,  

 stk. 6,».
 § 11. Stk. 1. . . .
 Stk. 2. I forskrifter, der udstedes i medfør af § 5, stk. 7, § 9, stk. 3,  

 § 10, stk. 1, eller § 18, kan der fastsættes straf af bøde for den, der  

 forsætligt eller groft uagtsomt overtræder bestemmelser i forskrifterne.
 Stk. 3-4. . . .
 7. I § 17, stk. 1, udgår »henholdsvis 50 pct.« og  

 »jf. § 5, stk. 2-3,» ændres til: »jf. § 5, stk. 2,» og  

 »jf. § 5, stk. 4,» ændres til: »jf. § 5, stk. 3,».
 § 17. Er indskud på konto for investeringsfond foretaget med 70 pct.  

 henholdsvis 50 pct. af henlæggelsen, jf. § 5, stk. 2-3, og statuerer  

 Ligningskommissionen, at det aflagte regnskab ikke kan danne grundlag for  

 skatteansættelsen, jf. § 5, stk. 4, indrømmes fradrag for  

 investeringsfondshenlæggelse med et beløb lig indskuddet på kontoen.
 Stk. 2-3. . . .
§ 6 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, indsættes  

 i § 5, stk. 4, som nyt nr. 5:
 »5. forsikringselskaber omfattet af lov om  

 forsikringsvirksomhed,».
 Nr. 5-7 bliver herefter nr. 6-8.
 § 5. Renteudgifter vedrørende gæld fradrages ved opgørelsen af den  

 skattepligtige indkomst i det indkomstår, hvori renten forfalder til  

 betaling, jf. dog stk. 2, 5, 6, 7 og 8. Det samme gælder for udgifter til  

 løbende provisioner eller præmier for lån, som den skattepligtige optager, og  

 for præmier og lignende løbende ydelser for kaution for den skattepligtiges  

 gæld, jf. § 8, stk. 3, litra a og b.
Stk. 2-3. - - - Stk. 4. Følgende selskaber m.v. fordeler renteudgifter og renteindtægter  

 på den i stk. 5 nævnte måde:
1. selskaber omfattet af lov om visse selskabers aflæggelse af årsregnskab  

 m.v., 2. banker, 3. sparekasser, 4. selskaber omfattet af lov om visse kreditinstitutter, 5. investeringsforeninger, der er skattepligtige efter reglerne i  

 selskabsskattelovens § 1, nr. 5 a, 6. fonde omfattet af lov om erhvervsdrivende fonde og 7. institutioner som nævnt i lov om beskatning af fonde, visse foreninger  

 og institutter m.v. § 1, nr. 4.
 Tilsvarende gælder personer, der er hovedaktionærer eller  

 hovedanpartshavere i selskaber som nævnt i 1. pkt., og som har mellemregning  

 med disse.
Stk. 5. Ligningsrådet kan tillade, at fradraget for de i stk. 1 nævnte  

 renteudgifter m.v. fordeles over den periode, renteudgiften m.v. vedrører,  

 når den skattepligtiges renteindtægter tilsvarende fordeles over den periode,  

 renteindtægten vedrører.
Er den i 1. pkt. nævnte fordeling af indtægter og  

 udgifter anvendt ved indkomst- og formueopgørelsen, skal samme fordeling  

 anvendes i senere indkomstår, medmindre Ligningsrådet tillader reglerne i  

 stk. 1 anvendt.
Ligningsrådet kan fastsætte nærmere vilkår for tilladelser  

 efter 1. og 2. pkt.
Stk. 6-8. - - - § 7 I lov om arbejdsmarkedsbidrag, jf. lovbekendtgørelse nr. 795 af 15.  

 december 1988, foretages følgende ændringer:
 1. I § 14, stk. 1, indsættes efter »opgørelsesperiode«:  

 »efter denne lov og afgiften for samme opgørelsesperiode efter lov om  

 lønsumsafgift for virksomheder inden for den finansielle sektor«.
 § 14. Udgør bidraget for en opgørelsesperiode under 50 kr., kan  

 indbetaling af beløbet undlades.
 Stk. 2-3. . . .
 2. I § 16 indsættes som stk. 2:
 »Stk. 2. For virksomheder, der har forkortet opgørelsesperiode efter  

 § 10, stk. 1, i lov om lønsumsafgift for virksomheder inden for den  

 finansielle sektor, forkortes opgørelsesperioden efter denne lov  

 tilsvarende.«.
§ 16. Såfremt en virksomhed gentagne gange ikke har indbetalt bidraget  

 rettidigt, kan toldvæsenet forkorte perioden for opgørelse af bidraget samt  

 fristen for angivelse og indbetaling af bidraget.
Det samme gælder:
 1) Virksomheder, der har forkortet afregningsperiode efter  

 merværdiafgiftslovens § 22 a, stk. 2.
 2) Såfremt virksomheden eller dens indehaver:
a) ved udlæg er fundet ude af stand til at betale sin gæld, b) har standset sine betalinger, c) er under frivillig akkord eller likvidation, d) er under konkursbehandling eller e) der er åbnet forhandling om tvangsakkord.
 3) Såfremt virksomhedsindehaverens dødsbo behandles efter skiftelovens  

 kapitel III.
Efter 2. behandling den 12. december 1989 § 1 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 593 af 30. september 1988, foretages følgende  

 ændringer:
 1. § 1, stk. 1, nr. 5, affattes således:
 »5) gensidige forsikringsforeninger, der ikke er omfattet af kapitel  

 21 i lov om forsikringsvirksomhed,».
 2. § 13, stk. 2, affattes således:
»Stk. 2. Forsikringsselskaber kan ved opgørelsen af den  

 skattepligtige indkomst fradrage beløb, der hensættes til dækning af  

 forpligtelserne over for de forsikrede (præmiehensættelser,  

 livsforsikringshensættelser, erstatningshensættelser, udjævningshensættelser  

 og bonusudjævningshensættelser).« 3. I § 17, stk. 1, § 17 B, stk. 1, § 18, stk. 1, og § 21  

 ændres »50 pct.« til: »40 pct.« 4. I § 19 ændres »20 pct.« til: »16 pct.« 5. § 20 affattes således:
 » § 20. Indkomstskatten for de i § 1, stk. 1, nr. 5, nævnte  

 gensidige forsikringsforeninger samt de i § 1, stk. 1, nr. 6, nævnte  

 foreninger m.v. udgør 40 pct. af den skattepligtige indkomst.
Stk. 2. Indkomstskatten for de i § 1, stk. 1, nr. 5 a, nævnte  

 investeringsforeninger udgør 50 pct. af den skattepligtige indkomst.« 6. I § 31, stk. 3, indsættes efter nr. 4 som nyt nummer:
»5) Gensidige forsikringsforeninger som nævnt i § 1, stk. 1, nr.  

 5.« Nr. 5 bliver herefter nr. 6.
 7. Efter § 35 I indsættes:
»§ 35 J.
For gensidige forsikringsforeninger, der overgår til  

 beskatning efter § 1, stk. 1, nr. 5, finder reglerne i § 5 C, stk. 2, og  

 fondsbeskatningslovens §§ 16-19 tilsvarende anvendelse.
§ 35 K.
Ved opgørelse af tab eller fortjeneste efter  

 ejendomsavancebeskatningsloven, aktieavancebeskatningsloven eller  

 kursgevinstloven for gensidige forsikringsforeninger, der er overgået til  

 beskatning efter § 1, stk. 1, nr. 5, gælder 2.-8. punktum samt stk. 2-4, når  

 aktivet eller gælden er erhvervet henholdsvis påtaget forud for det  

 indkomstår, der ligger til grund for skatteansættelsen for  

 overgangsskatteåret.
For fast ejendom træder ejendomsværdien ved den seneste  

 vurdering forud for overgangsskatteåret i stedet for anskaffelsessummen.  

 Foreningen kan dog vælge at lægge anskaffelsessummen til grund.
For aktier  

 træder kursværdien ved begyndelsen af det indkomstår, der ligger til grund  

 for skatteansættelsen for overgangsskatteåret, i stedet for  

 anskaffelsessummen.
Foreningen kan dog vælge at lægge anskaffelsessummen til  

 grund.
For fordringer og gæld træder kursværdien ved begyndelsen af det  

 indkomstår, der ligger til grund for skatteansættelsen for  

 overgangsskatteåret, i stedet for anskaffelsessummen henholdsvis værdien ved  

 gældens påtagelse.
Foreningen kan dog vælge at lægge sidstnævnte værdier til  

 grund.
Valget skal træffes samlet for samtlige fordringer og forpligtelser  

 under eet.
Stk. 2. Ved afgørelsen af, i hvilket omfang tab kan fradrages eller  

 fortjeneste skal beskattes efter ejendomsavancebeskatningsloven,  

 aktieavancebeskatningsloven eller kursgevinstloven, anvendes det faktiske  

 anskaffelsestidspunkt.
Ved opgørelsen af tillæggene efter  

 ejendomsavancebeskatningslovens § 5 og aktieavancebeskatningslovens § 5, stk.  

 6, og § 6, stk. 9, anses den pågældende ejendom eller den pågældende aktie  

 dog som erhvervet ved begyndelsen af det indkomstår, der ligger til grund for  

 skatteansættelsen for overgangsskatteåret.
 Stk. 3. Opgørelsen af tab eller fortjeneste efter  

 ejendomsavancebeskatningsloven, aktieavancebeskatningsloven eller  

 kursgevinstloven sker uden hensyn til stk. 1 og stk. 2, 2. pkt., når  

 foreningen også forud for overgangen til beskatning efter § 1, stk. 1, nr. 5,  

 har været skattepligtig af fortjeneste ved afståelse af de pågældende aktiver  

 eller ved hel eller delvis indfrielse af de pågældende forpligtelser.
Stk. 4. De beløb, der anvendes som anskaffelses- eller afståelsessummer  

 ved opgørelse af fortjeneste efter ejendomsavancebeskatningsloven, omregnes  

 til kontantværdier efter de herom fastsatte regler.« § 2 I lov om beskatning af fonde, visse foreninger og institutter m.v.  

 (fondsbeskatningsloven), jf. lovbekendtgørelse nr. 528 af 2. august 1989,  

 foretages følgende ændringer:
 1. § 7 affattes således:
»§ 7. De i § 1, nr. 4, nævnte institutter m.v. kan i den efter § 3  

 opgjorte indkomst fradrage hensættelser til en restgældsreguleringsfond, jf.  

 § 23 g, stk. 1, i bekendtgørelse nr. 571 af 15. august 1989 af lov om  

 realkreditinstitutter og § 4 b i bekendtgørelse nr. 699 af 5. november 1987  

 af lov om et finansieringsinstitut for landbrug m.v., som ændret ved lov nr.  

 373 af 6. juli 1988. Låntagernes bidrag til fonden og indbetalinger fra  

 Finansieringsfonden af 1963 til fonden samt afkastet af fondens midler skal  

 ikke medregnes ved opgørelsen af instituttets skattepligtige indkomst opgjort  

 efter § 3.« 2. I § 11 ændres »50 pct.« til: »40 pct.« § 3 I lov om realrenteafgift af visse pensionskapitaler m.v., jf.  

 lovbekendtgørelse nr. 762 af 12. december 1988, ændres i § 6, stk. 3,  

 »50 pct.« til: »40 pct.« § 4 I lov om omkostningsdækning af udgifter til sagkyndig bistand i  

 skattesager, jf. lovbekendtgørelse nr. 518 af 8. august 1986, affattes §  

 3, stk. 3, 1. pkt., således:
»Betalte udgifter dækkes med 50 pct. for personer, dødsboer og  

 investeringsforeninger som nævnt i selskabsskattelovens § 1, stk. 1, nr. 5 a,  

 og 40 pct. for selskaber, andre foreninger og fonde m.v.« § 5 I lov om investeringsfonds, jf. lovbekendtgørelse nr. 760 af 12. december  

 1988, som ændret ved lov nr. 388 af 7. juni 1989, foretages følgende  

 ændringer:
 1. § 2 affattes således:
 »§ 2. Berettiget til at foretage henlæggelse til investeringsfond er  

 skattepligtige personer, der driver selvstændig erhvervsvirksomhed, jf. dog  

 stk. 2 og 3.
 Stk. 2. Henlæggelse til investeringsfond kan ikke foretages af dødsboer.
Stk. 3. Henlæggelse til investeringsfond kan heller ikke foretages af  

 vekselerere, bankierer og finansierings- og investeringsvirksomheder.« 2. I § 5, stk. 1, ændres »stk. 6« til: »stk.  

 5«.
 3. § 5, stk. 3, ophæves.
 Stk. 4-7 bliver herefter stk. 3-6.
4. I § 5, stk. 4, der bliver stk. 3, udgår »henholdsvis 50  

 pct.« 5. § 8, stk. 1, 2. pkt., affattes således:
»I de i § 5, stk. 2, nævnte tilfælde hæves dog kun 70 pct. af  

 forlodsafskrivningen.« 6. I § 11, stk. 2, ændres »§ 5, stk. 7,» til: »§ 5,  

 stk. 6,».
 7. I § 17, stk. 1, udgår »henholdsvis 50 pct.«, og  

 »jf. § 5, stk. 2-3,» ændres til: »jf. § 5, stk. 2,», og  

 »jf. § 5, stk. 4,» ændres til: »jf. § 5, stk. 3,».
§ 6 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, indsættes  

 i § 5, stk. 4, som nyt nr. 5:
 »5. forsikringsselskaber omfattet af lov om  

 forsikringsvirksomhed,».
 Nr. 5-7 bliver herefter nr. 6-8.
§ 7 I lov om arbejdsmarkedsbidrag, jf. lovbekendtgørelse nr. 795 af 15.  

 december 1988, foretages følgende ændringer:
 1. I § 14, stk. 1, indsættes efter »opgørelsesperiode«:  

 »efter denne lov og afgiften for samme opgørelsesperiode efter lov om  

 lønsumsafgift for virksomheder inden for den finansielle sektor«.
 2. I § 16 indsættes som stk. 2:
»Stk. 2. For virksomheder, der har forkortet opgørelsesperiode efter  

 § 10, stk. 1, i lov om lønsumsafgift for virksomheder inden for den  

 finansielle sektor, forkortes opgørelsesperioden efter denne lov  

 tilsvarende.« § 8 Stk. 1. Loven træder i kraft dagen efter bekendtgørelsen i Lovtidende og  

 har virkning fra og med skatteåret 1991-92, jf. dog stk. 2-6.
 Stk. 2. Fradrag for henlæggelser til sikkerhedsfonds efter § 13, stk. 2,  

 2. pkt., i bekendtgørelse nr. 593 af 30. september 1988 af lov om  

 indkomstbeskatning af aktieselskaber m.v. (selskabsskat) kan for skatteåret  

 1990-91 ikke foretages i det omfang, den skattepligtige indkomst eller summen  

 af sambeskattede selskabers skattepligtige indkomster herved bliver negativ.  

 For tidligere skatteår gælder 1. pkt. tilsvarende, såfremt selskabet ikke har  

 indgivet selvangivelse.
 Stk. 3. § 1, nr. 1 og 7, har virkning fra og med skatteåret 1992-93.
 Stk. 4. § 3 har virkning fra og med afgiftsåret 1990.
 Stk. 5. § 5, nr. 5, har virkning for henlæggelser for henlæggelsesåret  

 1990 og senere år.
 Stk. 6. § 7 har virkning fra og med 1. juli 1990.
