 Med virkning fra den 1. maj 1981 er det hidtidige krav i styrelseslovens §  

 59 om tilsynsmyndighedens samtykke til kommunale ejendomsdispositioner  

 ophævet.
 Det retlige grundlag for kommunernes ejendomsdispositioner er herefter  

 almindelige kommunalretlige grundsætninger, herunder at enkeltpersoner eller  

 virksomheder ikke vilkårligt begunstiges.
Indenrigsministeriet er vidende om, at mange kommuner for tiden har  

 vanskeligheder med at afhænde kommunalt byggemodnede grunde.
I denne  

 forbindelse skal man henlede opmærksomheden på at afhændelse vil kunne ske  

 til markedspris, uanset at denne er mindre end den bogførte værdi og der  

 således fremkommer et regnskabsmæssigt underskud.
Det vil under de herskende markedsforhold kunne være det mest økonomiske  

 af sælge, selv om dette må ske med regnskabsmæssigt tab.
Dels kan den høje  

 rente gøre tabet større, hvis man udsætter salget, dels er der en  

 samfundsmæssig gevist i at stimulere erhvervs- og boligbyggeriet i kommunen,  

 idet det både gavner beskæftigelsen og kan medvirke til at forkorte en  

 eventuel boligkø.
 Indenrigsministeriet vil på denne baggrund navnlig finde det nærliggende,  

 at kommunalbestyrelsen overvejer at sælge byggemodnede grunde til den pris,  

 der kan fås for tiden, hvis der er udsigt til, at grundene vil blive bebygget  

 i den nærmeste fremtid.
