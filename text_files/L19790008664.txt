 Ved kgl. resolution af 4. april 1978 har Danmark ratificeret den af Den  

 internationale Arbejdskonference i Geneve i 1975 vedtagne konvention nr. 141  

 om lnadbrugsorganisationer og deres rolle i den økonomiske og sociale  

 udvikling.
 Konventionen har følgende ordlyd:
KONVENTION nr. 141 om landbrugsorganisationer og deres rolle i den økonomiske og  

 sociale udvikling Den internationale Arbejdsorganisations generalkonference, der er blevet  

 sammenkaldt i Geneve af Det internationale Arbejdsbureaus styrelsesråd og som  

 den 4. juni 1975 er trådt sammen til sin 60. samling, og som erkender, at landbrugsmæssigt beskæftigedes betydning i verden gør det  

 presserende at inddrage dem i det økonomiske og sociale udviklingsarbejde,  

 hvis deres arbejds- og levevilkår skal kunne forberedes varigt og effektivt,  

 og som har bemærket sig, at jorden og arbejdskraften i mange lande, navnlig i  

 udviklingslandene, udnyttes i et helt utilstrækkeligt omfang, og at dette  

 nødvendiggør, at man på enhver måde tilskynder landbrugsmæssigt beskæftigede  

 til at oprette frie og levedygtige organisationer, som kan beskytte og fremme  

 deres medlemmers interesser og sikre deres effektive bidrag til de økonomiske  

 og sociale udvikling, og som finder, at sådanne organisationer kan og bør medvirke til afhjælpning  

 af den vedvarende mangel på levnedsmidler i forskellige dele af verden, og som erkender, at jordreformen i mange udviklingslande er en væsentlig  

 faktor til forbedring af landbrugsmæssigt beskæftigedes arbejds- og  

 levevilkår, og at disse landbrugsmæssigt beskæftigedes organisationer derfor  

 aktivt bør medvirke til og deltage i gennemførelsen af denne reform, og som henviser til bestemmelserne i bestående ILO-konventioner og  

 -henstillinger, navnlig konvention om landbrugsmæssigt beskæftigedes  

 forenings- og organisationsret af 1921,konvention om foreningsfrihed og  

 beskyttelse af retten til at organisere sig af 1948 og konvention om retten  

 til at organisere sig og føre kollektive forhandlinger af 1949, som bekræfter  

 alle arbejderes, også landbrugsmæssigt beskæftigedes, ret til at oprette frie  

 og uafhængige organisationer, samt bestemmelserne i mangfoldige  

 ILO-konventioner og -henstillinger, der finder anvendelse på landbrugsmæssigt  

 beskæftigede og som blandt andet kræver, at arbejderorganisationerne deltager  

 i deres gennemførelse, og som har bemærket sig den interesse, som både FN og de særlige  

 organisationer, især ILO og FAO, har udvist for jordreformer og udviklingen i  

 landdistrikter, og som endvidere har bemærket sig, at følgende normer er udarbejdet i  

 samarbejde med FAO. og at der - for at undgå overlapning - med henblik på at  

 fremme og sikre gennemførelsen af disse normer vil finde et løbende  

 samarbejde sted med denne organisation og med FN, og som er blevet enig om vedtagelsen af visse forslag med hensyn til  

 landbrugsorganisationer og deres rolle i den økonomiske og sociale udvikling,  

 hvilket spørgsmål er opført som 4. punkt på mødets dagsorden, og som har vedtaget, at disse forslag skal tage form af en international  

 konvention, vedtager i dag den 23. juni 1975 følgende konvention, der betegnes  

 konventionen om landbrugsorganisationer af 1975:
Artikel 1 Denne konvention finder anvendelse på alle former for  

 landbrugsorganisationer, også organisationer, som ikke er begrænset til  

 landbrugsmæssigt beskæftigede, men som repræsenterer dem.
Artikel 2 1. I denne konvention betyder udtrykket  

 »landbrugsmæssigt beskæftigede« enhver, som i et landdistrikt er  

 beskæftiget ved landbrug, håndværk eller et dermed beslægtet erhverv, hvad  

 enten han er arbejdstager eller, under iagttagelse af bestemmelserne i stk.  

 2, selvstændig erhvervsdrivende, f.eks. forpagter, herunder forpagter med  

 andel i afgrøden, eller mindre landbruger.
 2. Denne konvention finder kun anvendelse på sådanne  

 forpagtere, herunder forpagtere med andel i afgrøden, og mindre landbrugere,  

 som hovedsagelig ernærer sig ved landbrug, som selv dyrker jorden kun med  

 bistand af deres familie eller lejlighedsvis med bistand af fremmed  

 arbejdskraft, og som ikke:
Artikel 3 1. Alle kategorier af landbrugsmæssigt beskæftigede,  

 hvad enten det drejer sig om arbejdstagere eller selvstændige  

 erhvervsdrivende, har uden forudgående tilladelse ret til at oprette og,  

 under iagttagelse af den pågældende organisations vedtægter, tilslutte sig  

 organisationer efter eget valg.
 2. Principperne om foreningsfrihed skal respekteres  

 fuldtud; landbrugsorganisationer skal være uafhængige og af frivillig  

 karakter og må ikke udsættes for nogen indblanding, tvang eller  

 undertrykkelse.
 3. Landbrugsorganisationernes adgang til at opnå  

 status som juridisk person kan ikke underkastes sådanne betingelser, som  

 ville indskrænke gennemførelsen af de i stk. 1 og 2 indeholdte bestemmelser.
 4. Under deres udøvelse af de i denne artikel  

 fastsatte rettigheder skal landbrugsmæssigt beskæftigede og deres  

 organisationer, i lighed med andre personer eller organiserede  

 sammenslutninger, overholde landets love.
 5. Den nationale lovgivning må hverken være udformet  

 eller administreres på en sådan måde, at den indskrænker de i denne artikel  

 omhandlede garantier.
Artikel 4 Et mål for den nationale politik for udvikling i landdistrikterne skal  

 være at lette oprettelse og styrkelse på frivillig basis af stærke og  

 uafhængige landbrugsorganisationer som et effektivt middel til at sikre  

 landbrugsmæssigt beskæftigedes deltagelse i den økonomiske og sociale  

 udvikling og i de dermed forbundne fordele, uden forskelsbehandling, således  

 som dette begreb er defineret i konventionen om forskelsbehandling med hensyn  

 til beskæftigelse og erhverv af 1958.
Artikel 5 1. For at sætte landbrugsorganisationerne i stand til  

 at udfylde deres rolle i den økonomiske og sociale udvikling skal enhver  

 medlemsstat, som ratificerer denne konvention, vedtage og gennemføre en  

 politik, der tager sigte på en aktiv støtte af disse organisationer, specielt  

 med henblik på at fjerne hindringer for deres oprettelse, udvikling og  

 gennemførelse af deres lovlige virksomhed, samt sådan diskrimination af  

 landbrugsorganisationer eller deres medlemmer, som måtte finde sted ved  

 lovgivning og administrative forskrifter.
 2. Enhver medlemsstat, som ratificerer denne  

 konvention, skal sikre, at national lovgivning eller administrative  

 forskrifter ikke, i betragtning af de specielle forhold, der gør sig gældende  

 indenfor landbrugssektoren, hæmmer oprettelse og udvikling af  

 landbrugsorganisationer.
Artikel 6 Der skal træffes foranstaltninger til i videst muligt omfang at udbrede  

 forståelse af nødvendigheden af at fremme udviklingen af  

 landbrugsorganisationer og af det bidrag, de kan yde til en forbedring af  

 beskæftigelsesmulighederne og de almindelige arbejds- og levevilkår i  

 landdistrikterne samt til en forøgelse af nationalindkomsten og en bedre  

 fordeling af den.
Artikel 7 De officielle ratifikationer af denne konvention skal sendes til Det  

 internationale Arbejdsbureaus generaldirektør til indregistrering.
Artikel 8 1. Denne konvention er kun bindende for de medlemmer  

 af Den internationale Arbejdsorganisation, hvis ratifikationer er  

 indregistreret hos generaldirektøren.
 2. Den træder i kraft 1 år efter den dato, da to  

 medlemsstaters ratifikation er blevet indregistreret hos generaldirektøren.
 3. Derefter træder konventionen i kraft for enhver  

 medlemsstat 1 år efter, at dens ratifikation er blevet indregistreret.
Artikel 9 1. En medlemsstat, som har ratificeret denne  

 konvention, kan opsige den efter 10 års forløb efter datoen for konventionens  

 første ikrafttræden ved afgivelse af en erklæring, der sendes til Det  

 internationale Arbejdsburesus generaldirektør til indregistrering.
Opsigelsen  

 træder først i kraft 1 år efter datoen for indregistreringen.
 2. Enhver medlemsstat, som har ratificeret denne  

 konvention, og som ikke inden 1 år efter udløbet af den i stk. 1 omhandlede  

 10 års-periode benytter sig af den hjemlede opsigelsesret, er forpligtet i  

 yderligere 10 år og kan derefter opsige konventionen ved udløbet af hver 10  

 års-periode under de i denne artikel fastsatte betingelser.
Artikel 10 1. Det internationale Arbejdsbureaus generaldirektør  

 skal underrette alle Den internationale Arbejdsorganisations medlemmer om  

 indregistreringen af de ratifikationer og opsigelser, han modtager fra  

 organisationens medlemmer.
 2. Samtidig med at generaldirektøren underretter  

 organisationens medlemmer om indregistreringen af ratifikation nr. 2, skal  

 han gøre dem opmærksom på konventionens ikrafttrædelsesdato.
Artikel 11 Det internationale Arbejdsbureaus generaldirektør skal i medfør af artikel  

 102 i De forenede Nationers pagt sende udførlige oplysninger om de  

 ratifikationer og opsigelser, han har indregistreret i henhold til  

 bestemmelserne i de foregående artikler, til De forenede Nationers  

 generalsekretær til indregistrering.
Artikel 12 Når Det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af denne konvention og overveje ønskeligheden af at sætte  

 spørgsmålet om en hel eller delvis ændring af den på konferencens dagsorden.
Artikel 13 1. Dersom generalkonferencen vedtager en ny  

 konvention, der helt eller delvis ændrer denne konvention, skal, med mindre  

 andet måtte være bestemt i den nye konvention, a) en medlemsstats  

 ratifikation af den nye, ændrede konvention ipso jure medføre  

 øjeblikkelig opsigelse af denne konvention uanset bestemmelserne i artikel 9,  

 såfremt og så snart den nye, ændrede konvention træder i kraft; 2. Denne konvention skal under alle omstændigheder  

 forblive i kraft i den foreliggende form og med det foreliggende indhold for  

 de medlemsstater, der har ratificeret den, men som ikke har ratificeret den  

 ændrede konvention.
Artikel 14 De engelske og franske gengivelser af denne konventions tekst har samme  

 gyldighed.
 Ovenstående er konventionens autentiske tekst, behørigt vedtaget af Den  

 internationale Arbejdsorganisations generalkonference under dens 60. møde,  

 der blev afholdt i Geneve og erklæret afsluttet den 25. juni 1975.
 Til bekræftelse heraf har vi undertegnet denne konvention i dag den 26.  

 juni 1975.
 Konventionen trådte i kraft den 24. november 1977.
 Danmarks ratifikationsinstrument deponeres hos ILO den 6. juni 1978,  

 hvorefter konventionen i medfør af artikel 8, stk. 3, trådte i kraft for  

 Danmarks vedkommende den 6. juni 1979.
 Ved deponeringen af sit ratifikationsinstrument afgav Danmark erklæring  

 om, at konventionen ikke vil finde anvendelse for Færøerne og Grønland.
 Konventionen er foruden af Danmark ratificeret af:
 Cuba, Cypern, Ecuador, Finland, Indien, Mexico, Nederlandene, Norge,  

 Schweiz, Spanien, Storbritannien og Sverige.
