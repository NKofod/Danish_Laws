 I medfør af § 11, stk. 1, og § 15, stk. 3, i lov om priser og avancer, jf.  

 lovbekendtgørelse nr. 109 af 11. marts 1986, fastsættes:
§ 1 Bestemmelserne gælder for annonce- og reklamebureauer ved formidling af  

 annoncer og reklamer til provisionsgivende media.
§ 2 Bureauer, der udfører arbejde som anført i § 1, skal til annoncøren  

 udfærdige faktura herfor i overensstemmelse med bestemmelserne i §§ 3 og 4,  

 med mindre det samlede fakturabeløb for indrykningen af annonce/reklameordren  

 er under 5.000 kr. excl. moms.
Stk. 2.  Bestemmelserne kan fraviges, såfremt der mellem  

 bureauet og annoncøren er aftalt en anden afregningsform.
Sådan aftale skal  

 være indgået senest ved annoncens/reklamens bestilling og skal foreligge i  

 skriftlig form eller på anden måde kunne dokumenteres.
Det skal fremgå af  

 aftalen, at der sker en fravigelse af faktureringsbestemmelserne i §§ 3 og 4.
§ 3 Fakturaen skal indeholde oplysninger om:
 1. Indrykningsdato(er) og medie(r) for  

 annoncen/reklamen.
 2. Prisberegning for annoncen/reklamen, jf. § 4.
§ 4 Bureauet viderefakturerer til annoncøren det fra mediet til bureauet  

 beregnede fakturabeløb excl. moms med fradrag af bureauprovision.
Endvidere  

 fratrækkes rabatter og lignende, der direkte vedrører kunden.
 Stk. 2.  Bureauets vederlag for formidlingen faktureres  

 særskilt.
 Stk. 3.  Såfremt der er andre ydelser i forbindelse med  

 formidlingen, f.eks. mediarådgivning e.l., faktureres eller anføres disse  

 særskilt.
§ 5 Overtrædelse af bestemmelserne straffes med bøde.
§ 6 Bekendtgørelsen træder i kraft den 1. januar 1989.
 Monopoltilsynet, den 3. oktober 1988.
