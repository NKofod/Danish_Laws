 I henhold til § 10, stk. 1, a, i lov om godkendelse af handelsskoler,  

 tekniske skoler og maskinmester- og maskinistskoler og tilskud m.v. til disse  

 skoler, jfr. lovbekendtgørelse nr. 187 af 9. april 1981, fastsættes:
Uddannelsens formål og struktur § 1.  Formålet med pædagogikum er, at kandidater med  

 baggrund i deres faglige forudsætninger får det teoretiske og praktiske  

 pædagogiske grundlag for at arbejde som lærer ved en teknisk skole.
De skal  

 opnå færdighed i at planlægge, gennemføre og evaluere undervisning og i at  

 anvende pædagogisk teori som led i dette arbejde.
§ 2.  Uddannelsen består af teoretisk pædagogikum og  

 praktisk pædagogikum.
Teoretisk pædagogikum består af et kursus i teoretisk  

 pædagogik.
Praktisk pædagogikum består af et kursus i praktisk undervisning.
 § 3.  Statens erhvervspædagogiske Læreruddannelse har  

 ansvaret for at tilrettelægge og gennemføre teoretisk pædagogikum og for  

 afholdelsen af den teoretisk pædagogiske prøve og prøven i praktisk  

 undervisningsfærdighed.
 Stk. 2.  Undervisningsministeriet, direktoratet for  

 erhvervsuddannelserne, fastsætter de nærmere regler herom og om  

 gennemførelsen af praktisk pædagogikum på de tekniske skoler.
§ 4.  Prøverne skal være bestået inden 2 år efter  

 begyndelsen af uddannelsen.
For lærere, der er ansat ved de tekniske skoler,  

 skal prøverne være bestået inden for prøvetiden.
§ 5.  En kandidat erhverver pædagogikum een gang  

 for alle for samtlige undervisningsfag ved at bestå pædagogikum, på  

 baggrund af - faglige kvalifikationer i 1 eller 2 undervisningsfag efter direktoratets  

 bestemmelse, - den teoretisk pædagogiske prøve, - undervisningspraktik med vejledning i faget/fagene og - prøve i praktisk undervisningsfærdighed i et af fagene efter kandidatens  

 valg.
 Stk. 2.  En kandidat, der har faglige kvalifikationer i  

 andre undervisningsfag, har efter direktoratets bestemmelse adgang til at få  

 en supplerende pædagogisk vejledning i disse fag.
 Stk. 3.  Direktoratet afgør, hvilke fag der kan  

 betragtes som undervisningsfag.
 § 6.  Kandidater, der har bestået  

 handelsfaglærereksamen, sidestilles med kandidater med pædagogikum for lærere  

 ved tekniske skoler.
 Stk. 2.  Direktoratet bestemmer, hvilke andre  

 pædagogiske uddannelser der helt eller delvis kan sidestilles med pædagogikum  

 for lærere ved tekniske skoler.
Teoretisk pædagogikum Uddannelsen § 7.  Kursus i teoretisk pædagogik har et omfang af  

 ca. 400 timer og omfatter følgende fag:
1. Pædagogik 2. Psykologi 3. Undervisningslære.
 Stk. 2.  Direktoratet fastsætter det nærmere indhold af  

 uddannelsen.
Den teoretisk pædagogiske prøve § 8.  Kursus i teoretisk pædagogik afsluttes med en  

 mundtlig prøve.
Prøven tager sit udgangspunkt i et forsvar af en skriftlig  

 opgave.
 Stk. 2.  Det er en forudsætning for at indstille sig til  

 prøven, at kandidaten har erhvervet sig de faglige kvalifikationer i  

 undervisningsfaget/undervisningsfagene, der kræves i henhold til de til  

 enhver tid gældende regler, og har gennemgået teoretisk pædagogikum.
 Stk. 3.  Prøven bedømmes af eksaminator og 1 censor.
 Stk. 4.  Statens erhvervspædagogiske Læreruddannelse  

 udpeger eksaminator blandt underviserne ved den teoretisk pædagogiske  

 uddannelse og censor blandt de censorer, som direktoratet har beskikket, jfr.  

 § 15.
Stk. 5.  Ved bedømmelsen af prøven benyttes 13-skalaen,  

 jfr. bekendtgørelse om karaktergivning ved de højere  

 uddannelsesinstitutioner.
Kandidaten opnår på grundlag af bedømmelsen  

 Bestået/ikke bestået.
Eksaminator og censor meddeler alene, om kandidaten har  

 bestået eller ikke har bestået prøven.
Stk. 6.  En kandidat kan højst indstille sig 3 gange til  

 prøven.
Ved hver ny indstilling skal kandidaten udarbejde en ny skriftlig  

 opgave.
 Stk. 7.  Direktoratet fastsætter nærmere retningslinier  

 for prøven.
Praktisk pædagogikum Undervisningspraktik med vejledning § 9.  Kursus i praktisk undervisning gennemføres på en  

 teknisk skole under vejledning af en lærer.
Kurset tilrettelægges med henblik  

 på, at der opnås et samspil med den teoretiske del af uddannelsen.  

 Vejledningen har et omfang af 80 timer og omfatter:
 1. Orientering om de tekniske skolers organisation,  

 uddannelser og elevklientel.
 2. Undervisningsfagets/undervisningsfagenes didaktik  

 og metodik samt praktiske øvelser heri.
 Stk. 2.  Kandidaten får vejledning i det/de  

 undervisningsfag, hvori vedkommende har den faglige kompetence.
Prøven i praktisk undervisningsfærdighed § 10.  Kursus i praktisk undervisning afsluttes med en  

 prøve.
Prøven består i, at kandidaten gennemfører et selvstændigt  

 tilrettelagt undervisningsforløb på normalt en lektion med et hold elever i  

 det/et af de undervisningsfag, hvori kandidaten har fået vejledning, jfr. §  

 5, stk. 1.
 § 11.  Adgang til at indstille sig til prøven i  

 praktisk undervisningsfærdighed har den, der har bestået den teoretisk  

 pædagogiske prøve, og som har gennemgået kursus i praktisk undervisning.
 § 12.  Til at bedømme prøven i undervisningsfærdighed  

 udpeger Statens erhvervspædagogiske Læreruddannelse en af kandidatens  

 vejledere og en af de censorer, som direktoratet har beskikket, jfr. § 15.
Stk. 2.  Ved prøven gives der bedømmelsen Bestået/ikke  

 bestået.
Det er censor, der på grundlag af en begrundet indstilling fra  

 vejlederen afgør, om kandidaten har bestået prøven.
 Stk. 3.  En kandidat, som ikke består prøven, kan først  

 indstille sig til en ny prøve efter yderligere et antal vejledningstimer.  

 Kandidaten har ret til at få en ny vejleder.
 Stk. 4.  En kandidat kan højst indstille sig 3 gange til  

 prøven i praktisk undervisningsfærdighed.
 Stk. 5.  Direktoratet fastsætter nærmere retningslinier  

 for prøven.
 § 13.  Statens erhvervspædagogiske Læreruddannelse  

 udsteder et bevis for bestået pædagogikum, når kandidaten har bestået prøven  

 i praktisk undervisningsfærdighed.
 Stk. 2.  Beviset skal indeholde oplysning om,  

 hvilket/hvilke undervisningsfag pædagogikum har omfattet, jfr. § 5, stk. 1 og  

 stk. 3, og § 8, stk. 2.
Eksamenskommission for pædagogikum § 14.  Direktoratet for erhvervsuddannelserne  

 nedsætter en eksamenskommission og beskikker for 3 år ad gangen  

 eksamenskommissionens formand og 6 andre medlemmer.
 Stk. 2.  Af de 6 medlemmer udpeges 2 af Dansk Teknisk  

 Lærerforening og 4 af direktoratet, heraf 2 efter indstilling fra Statens  

 erhvervspædagogiske Læreruddannelse.
 § 15.  Eksamenskommissionen afgiver indstilling til  

 direktoratet om beskikkelse af censorer ved prøverne og foranlediger, at det  

 nødvendige antal skriftlige opgaver bliver udarbejdet og godkendt, jfr. § 8.
 Stk. 2.  Direktoratet beskikker censorerne for 3 år ad  

 gangen.
Andre bestemmelser § 16.  Kandidaten kan indanke afgørelser i henhold til  

 § 8, stk. 5, og § 12, stk. 2, for eksamenskommissionen.
 § 17.  Direktoratet for erhvervsuddannelserne kan  

 efter indstilling fra Statens erhvervspædagogiske Læreruddannelse som forsøg  

 godkende afvigelser fra bestemmelserne i §§ 8, 10, 11 og 12, hvis de er  

 forenelige med fastholdelsen af uddannelsens formål.
 § 18.  Bekendtgørelsen træder i kraft den 1. juli  

 1982.
 Stk. 2.  Kandidater, som før 1. juli 1982 har gennemgået  

 den godkendte pædagogiske uddannelse for lærere ved de tekniske skoler og har  

 bestået denne uddannelses prøver, sidestilles med kandidater med pædagogikum  

 efter denne bekendtgørelse.
 Stk. 3.  Kandidater, der er begyndt på den pædagogiske  

 uddannelse for lærere ved tekniske skoler før 1. juli 1982, kan indtil 2 år  

 efter bekendtgørelsens ikrafttræden afslutte den pædagogiske uddannelse efter  

 de hidtidige retningslinier.
