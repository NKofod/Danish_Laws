 Regulativets Omraade.
§ 1 Nærværende Regulativ gælder for Fiskeriet i Gjødstrup Sø.
 Retten til Fiskeri i denne Sø tilkommer i Henhold til Lov om  

 Ferskvandsfiskeri af 31. Marts 1931, § 1 og ifølge Højesteretsdom af 25.  

 April 1911 udelukkende Ejerne af Søbredderne.
 Bestemmelser om fiskeriet.
§ 2 Fredningstiden for Gedde og Aborre bortfalder, jfr.
Lov om  

 Ferskvandsfiskeri af 31. Marts 1931, § 16.
§ 3 Enhver Lodsejer har med de af den gældende Lovgivning og nærværende  

 Regulativ følgende Indskrænkninger Ret til personlig og ved sin Husstand at  

 drive Fiskeri paa sin egen Sølod.
Denne Ret kan Lodsejeren lade overgaa til  

 en anden Lodsejer efter forud derom til Opsynet given Meddelelse, jfr. dog §  

 1, 2. Stk. i Lov om Ferskvandsfiskeri af 31. Marts 1931. Alle andre har kun  

 Ret til at fiske indenfor Regulativets Omraade, naar de har løst Fiskekort.
Fiskekort kan udstedes med Gyldighed for Tiden 1. Maj til 30. September  

 eller en Del af denne Periode, og de giver kun ret til Fiskeri med Medetøj,  

 Blink og lignende.
Prisen for Dagskort, Ugekort, Maanedskort og Sæsonkort  

 fastsættes af Generalforsamlingen.
Indtægten tilfalder Foreningens Kasse.
§ 4 Det skal være enhver Lodsejer tilladt at have Ro- eller Sejlbaade til Brug  

 ved Fiskeriet paa hans egen Sølod og til Lystsejlads over hele Søen.
 Opsyn.
§ 5 Paa den aarlige Generalforsamling vælges en Opsynsmand, hvis Valg  

 forelægges Fiskeridirektøren til Godkendelse.
Opsynsmanden sorterer under  

 Fiskeridirektøren, fra hvem han modtager Instruks for Tilsynstjenesten og  

 forsynes med et Fiskeriskilt.
Opsynsmanden kan kun afskediges ved en  

 Generalforsamlingsbeslutning jfr. dog § 21, 3. Stk. i Lov om  

 Ferskvandsfiskeri af 31. Marts. 1931. Bestyrelsen kan suspendere Opsynsmanden  

 og konstituere en anden i hans Sted; giver en Generalforsamling Bestyrelsen  

 Medhold i den foretagne Suspension, har Opsynsmanden intet Krav paa Vederlag  

 for Tiden efter Suspensionen.
§ 6 Opsynsmanden har indenfor det i § 1 angivne Omraade nøje at paase  

 Overholdelsen af den til enhver Tid gældende Lov om Ferskvandsfiskeri og  

 nærværende Regulativ, og i Henhold til den ham for dette Tilsyn meddelte  

 Instruks at paatale enhver til hans Kundskab kommende Overtrædelse.
§ 7 Opsynsmanden lønnes med Halvdelen af den Bødesum, der ved hans Virksomhed  

 tilfalder Foreningens Kasse.
 Foreningens indre forhold.
Den ved nærværende Regulativs Vedtagelse opstaaede Fiskeriforening  

 benævnes Fiskeriforeningen for Gjødstrup Sø. Medlem af Foreningen er enhver  

 Lodsejer, der er fiskeriberettiget i det i § 1 nævnte Vandomraade.
Ingen  

 anden kan være Medlem.
§ 9 Foreningen ledes af en Bestyrelse, bestaaende af 3 Medlemmer af  

 Foreningen, disse vælges paa den ordinære Generalforsamling med simpel  

 Majoritet for to Aar ad Gangen, saaledes at der de ulige Aar afgaar et  

 Bestyrelsesmedlem, de lige Aar to; hvem der afgaar første Gang afgøres ved  

 Lodtrækning.
Genvalg kan finde sted.
Bestyrelsen bidrager sit til, at  

 nærværende Regulativ efterkommes; den varetager Foreningens Tarv udadtil og  

 handler under Ansvar for Generalforsamlingen.
Bestyrelsen vælger af sin Midte  

 for et Aar ad Gangen en Formand og Kasserer.
Naar Bestyrelsen er valgt, skal der ske Indberetning til Ministeriet for  

 Søfart og Fiskeri, om hvem der er valgt til Medlemmer af Bestyrelsen, ligesom  

 der skal gøres Indberetning til Ministeriet om senere stedfundne Ændringer i  

 Bestyrelsens Sammensætning.
Dersom Regulativets Bestemmelser om Valg af  

 Bestyrelse ikke overholdes, kan Ministeren for Søfart og Fiskeri, hvis der  

 ikke inden 6 Maaneder efter derom fremsat Henstilling fra Ministeriet for  

 Søfart og Fiskeri vælges en Bestyrelse, efter Fristens Udløb ophæve  

 Regulativet, hvilket ved Ministeren for Søfart og Fiskeris Foranstaltning  

 bringes til almindelig Kundskab for alle vedkommende.
§ 10 Paa den ordinære generalforsamling vælges første Gang to Revisorer, af  

 hvilke efter Lodtrækning den ene afgaar efter et Aars Forløb; iøvrigt vælges  

 der hvert Aar en Revisor med en toaarig Funktionstid.
Genvalg kan finde sted.
§ 11 Ordinær Generalforsamling afholdes hvert Aar i Februar Maaned og  

 sammenkaldes af Formanden med 8 Dages Varsel skriftlig eller ved Ombud.  

 Ekstraordinær Generalforsamling bekendtgøres paa samme Maade som den ordinære  

 og sammenkaldes af Formanden efter Anledning.
Der tilstilles  

 Fiskeridirektøren Meddelelse om Indkaldelse til Generalforsamling tilligemed  

 Dagsorden for Mødet.
Fiskeridirektøren har Ret til personlig eller ved  

 Stedfortræder at overvære Generalforsamlingen og deltage i Forhandlingerne,  

 men han har ingen Stemmeret.
§ 12 Enhver lovlig indvarslet Generalforsamling er beslutningsdygtig (skriftlig  

 Fuldmagt er gyldig) og tager sine Beslutninger med simpel Majoritet, jfr. dog  

 § 20 i Lov om Ferskvandsfiskeri af 31. Marts 1931.
§ 13 Foreningens Regnskab, der føres for kalenderaaret, skal afleveres til  

 Revision senest 14 Dage før den ordinære Generalforsamling, og Revisorerne  

 skal inden denne meddele Regnskabet deres Revisionspaategning.
Regnskabet  

 skal fremlægges til Godkendelse paa Generalforsamlingen.
§ 14 Foreningens midler (Bøder, Fiskekort) forvaltes af Bestyrelsen, der er  

 solidarisk ansvarlig for disse.
Foreningens Medlemmer er Parthavere i  

 Midlerne i Forhold til Udstrækningen af deres Bred eller, om Lodderne  

 afmaales paa en af Fiskeridirektøren godkendt Maade, i Forhold til Størrelsen  

 af deres Sølod.
En Udbetaling til Medlemmerne af Foreningens Midler kan kun  

 vedtages paa den ordinære Generalforsamling og kun efter et paa Dagsordenen  

 bekendtgjort Forslag af Bestyrelsen.
-------------- Foranstaaende i Henhold til § 19 Nr. 317 om Ferskvandsfiskeri af 2. Juni  

 1917 udarbejdede Regulativ stadfæstes herved paany i Medfør af Lov Nr. 94 af  

 31. Marts 1931 efter at Regulativet er ændret i Overensstemmelse med denne  

 Lov.
 Det ændrede Regulativ træder i Kraft den 9. August 1931.
 MINISTERIET FOR SØFART OG FISKERI, DEN  

 5. AUGUST 1931.
 P.M.V.
F.V.
MORTENSEN /P.
Stahlschmidt.
