Bekendtgørelse om ændring af bekendtgørelse om dyreejeres anvendelse af lægemidler til dyr samt offentlig kontrol og fødevarevirksomheders egenkontrol med restkoncentrationer § 1 I bekendtgørelse nr. 780 af 24. juni 2010 om dyreejeres anvendelse af lægemidler til dyr samt offentlig kontrol og fødevarevirksomheders egenkontrol med restkoncentrationer foretages følgende ændringer:
 1. § 6 affattes således:
 »§ 6. Dyreejeren må kun opbevare receptpligtige lægemidler, som af dyrlæge, apotek eller anden virksomhed, der er godkendt af Lægemiddelstyrelsen til forhandling af lægemidler, er forsynet med en etiket.
Stk. 2. Hvis et lægemiddels etiket er placeret på en yderemballage, skal lægemidlet og yderemballagen opbevares samlet.
Etiketten må ikke ødelægges eller fjernes.« 2. I § 8, stk. 2, ændres »jf. dog stk. 3-4 og stk. 6« til »jf. dog stk. 3 og 4«.
 3. § 8, stk. 3, affattes således:
»Stk. 3. Undtaget fra stk. 2 er besætningsansvarlige, som har modtaget autorisation fra Fødevarestyrelsen til at behandle køer, der lider af kælvningsfeber og/eller tilbageholdt efterbyrd med infektion, hvis der foreligger en besætningsdiagnose for den pågældende sygdom.« 4. § 8, stk. 4 og 5, ophæves.
Stk. 6 bliver herefter stk. 4.
 5. § 9, stk. 2, affattes således:
»Stk. 2. Den besætningsansvarlige må kun lade andre ansatte behandle køer, der lider af kælvningsfeber og/eller tilbageholdt efterbyrd med infektion, hvis de pågældende har modtaget autorisation fra Fødevarestyrelsen dertil.« 6. § 9, stk. 3, ophæves.
Stk. 4 bliver herefter stk. 3.
 7. § 13 affattes således:
»§ 13. Ved udlevering eller ordinering af receptpligtige lægemidler til produktionsdyr skal den besætningsansvarlige underskrive den af dyrlægen udleverede anvisning ved dyrlægens besøg.« 8. I § 34, stk. 1, nr. 1, ændres »§ 9, stk. 1-3« til: »§ 9, stk. 1 og 2«.
§ 2 Bekendtgørelsen træder i kraft den 1. september 2010.
