 Bekendtgørelse om pligt til  

 indberetning af bivirkninger  

 ved nye lægemidler m.m.
 I medfør af lægemiddellovens § 19, stk. 4, og  

 § 44, stk. 2, jf. lovbekendtgørelse nr. 656 af 28. juli  

 1995, som ændret ved § 2 i lov nr. 1228 af 27. december 1996 og  

 lov nr. 1043 af 23. december 1998, fastsættes:
§ 1. Denne bekendtgørelse  

 omfatter 1)	lægemidler, som er godkendt ved en  

 markedsføringstilladelse fra Lægemiddelstyrelsen eller  

 Europa-Kommissionen, jf. lægemiddellovens § 13, 2)	homøopatiske lægemidler og 3)	lægemidler, der anvendes som følge af en  

 udleveringstilladelse, jf. lægemiddellovens § 25,  

 stk. 2.
 Stk. 2. Bekendtgørelsen omfatter ikke lægemidler,  

 der er underkastet en klinisk afprøvning, som er anmeldt til  

 Lægemiddelstyrelsen i medfør af lægemiddellovens  

 § 24.
 § 2. Ved en bivirkning forstås en skadelig  

 og utilsigtet reaktion, som indtræder ved normal dosering af  

 lægemidlet med henblik på forebyggelse, diagnosticering eller  

 behandling af sygdom eller til ændring af fysiologiske funktioner.
 § 3. Læger, tandlæger og  

 dyrlæger skal til Lægemiddelstyrelsen indberette alle formodede  

 bivirkninger hos patienter eller dyr, de har i behandling.
Stk. 2. Pligten til at indberette bivirkninger ved et  

 lægemiddel, der er omfattet af § 1, stk. 1, nr. 1,  

 ophører to år efter godkendelsen af lægemidlet.
En  

 fortegnelse over de lægemidler, som er omfattet af indberetningspligten  

 efter 1. pkt., offentliggøres på Lægemiddelstyrelsens  

 hjemmeside på Internettet.
Fortegnelsen kan desuden rekvireres ved  

 henvendelse til Lægemiddelstyrelsen.
 Stk. 3. Indberetning skal foretages på et særligt  

 skema, der fås ved henvendelse til Lægemiddelstyrelsen.
 § 4. Læger, tandlæger, dyrlæger  

 og andet autoriseret sundhedspersonale kan til Lægemiddelstyrelsen  

 indberette observerede bivirkninger, som ikke er omfattet af  

 indberetningspligten i § 3.
 Stk. 2. Indberetning foretages på et særligt  

 skema, som fås ved henvendelse til Lægemiddelstyrelsen.
 § 5. Med bøde straffes den, der  

 overtræder § 3, stk. 1.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 6. Bekendtgørelsen træder i kraft  

 den 1. januar 2001.
