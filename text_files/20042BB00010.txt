Fremsat den 10. marts 2005 af Frode Sørensen (S),  

 Morten Bødskov (S),  

 Per Kaalund (S) og Lissa Mathiasen (S) Forslag til folketingsbeslutning om  

 ændring af forsikringsaftaleloven, så forsikringstagerne har ret til at  

 opsige  

 deres forsikring med 1 måneds varsel uafhængigt af  

  

 hovedforfaldsdatoen Folketinget pålægger regeringen at fremsætte et lovforslag om  

 ændring af forsikringsaftaleloven, så forsikringstagerne fremover har ret til  

 at opsige alle deres forsikringer med 1 måneds varsel uafhængigt af  

 hovedforfaldsdatoen  

 mod betaling af et engangsgebyr, der kun dækker  

 administrationsomkostningerne.
Bemærkninger til forslaget Beslutningsforslaget er en uændret fremsættelse af beslutningsforslag  

 nr.
B 62 fra folketingsåret 2004-05, 1. samling.
Der henvises til  

 Folketingstidende  

 2004-05, 1. samling, tillæg A side 4970 og 4973.
Hidtil har de fleste forsikringer kun kunnet opsiges med 1  

 måneds varsel før hovedforfaldsdatoen.
Det har betydet en stavnsbinding af  

 kunderne, der har ledt til begrænset mobilitet og konkurrence på  

 forsikringsområdet.
Efter behandling i Folketinget af forslag til lov om ændring af  

 lov om forsikringsaftaler, lov om erstatningsansvar og lov om kreditaftaler.  

 (Nye regler i forsikringsaftaleloven om begrundelsespligt, lempelsesregel ved  

 afgivelse af urigtige oplysninger, præmiebetaling, vejledning om  

 acontobetaling  

 og direkte krav ved skadevolders konkurs m.v. samt ændring af rentesatsen i  

 visse formueretlige love) i foråret 2003 blev det besluttet, at  

 forsikringsselskaberne per 1. juli 2004 skulle tilbyde deres kunder et  

 produkt  

 med 1 måneds opsigelsesvarsel, jf. lovforslag nr.
L 169 (2002-03). Der  

 henvises  

 til Folketingstidende 2002-03, forhandlingerne side 5924, 10091 og 10510,  

 tillæg  

 A side 4362 og 4407 og tillæg B side 1631. Det er sikret som offentligretlig  

 regel i § 57 i lov om finansiel virksomhed, som hører under Økonomi- og  

 Erhvervsministeriet.
Under behandling af lovforslag nr.
L 169 kom justitsministeren  

 med følgende løfte som svar på spm. 6 fra Retsudvalget:
»Som det også fremgår af lovforslagets bemærkninger og  

 besvarelsen af de tidligere spørgsmål, er jeg imidlertid indstillet på at  

 fremsætte et lovforslag om adgangen for forsikringstageren til at opsige  

 forsikringen i forsikringstiden, hvis det  mod forventning  viser  

 sig, at der  

 ikke inden for den tidshorisont på 1 år, som er oplyst af Forsikring &  

 Pension, sker en tilfredsstillende udvikling på forsikringsmarkedet.« En ny redegørelse fra brancheforeningen Forsikring & Pension  

 (jf.
Retsudvalget 2003-04, alm. del  bilag 1205) synliggør  

 konsekvenserne af  

 lovændringen og forsikringsselskabernes egen administration af ordningen.
I  

 langt de fleste tilfælde har forsikringsselskaberne blot skabt et ekstra  

 produkt  

 med 1 måneds varsel.
Der er dog to forhold, som ikke fremgår af rapporten,  

 men  

 som er afgørende for, at hverken mobilitet eller øget konkurrence opnås med  

 de  

 gældende regler:
1.  

 	  

 I princippet er det kun  

 nye kunder, som kan benytte sig af de korte varsler med det samme.
For alle  

 andre kunder gælder det, at de først kan benytte sig af den nye ordning 1  

 måned  

 før hovedforfaldsdatoen.
Det betyder, at hele den danske  

 forsikringsportefølje  

 stadig er bundet af de gamle regler, og det forhindrer mobiliteten.
2.  

 	  

 De kunder, hvis  

 selskaber kræver en præmieforøgelse på 6-8 pct. for forsikringer med kortere  

 opsigelser, betaler en pris, der langt overstiger de omkostninger, som er  

 forbundet med selve opsigelsen.
Det er en merpris svarende til ca. 1.000 kr.  

 ekstra om året blot for at sikre sig muligheden for at opsige en forsikring  

 med  

 kort varsel.
Den betydelige omkostning gør det naturligvis lidet attraktivt  

 for  

 kunderne at skifte forsikringsselskab før hovedforfald.
Forsikringsselskaberne begrunder blandt andet den høje pris med  

 de administrative omkostninger, der er forbundet med, at kunderne skifter  

 selskab.
Det giver ingen mening, da alle forsikringsselskaber benytter sig af  

 det samme elektroniske netværk (EDI), hvorfor selskaberne ikke har store  

 udgifter forbundet med at administrere et skift.
Det kan maksimalt beløbe sig  

 til 50-100 kr.
Tværtimod er det som regel det selskab, som modtager kunden,  

 der  

 har de største udgifter (bl.a. kontrol af kundens oplysninger).
 Den høje pris begrundes også med, at kunderne vil spekulere i  

 sæsonudsvingene i den forsikringsmæssige risiko (f.eks. at risikoen for at  

 køre  

 galt i ens bil er højere om vinteren end om sommeren). Dette er imidlertid  

 ikke  

 muligt, da alle ca. 150 selskaber i Danmark har samme sæsonudsving.
Derfor vil en kunde, der skifter selskab, ikke opnå nogen  

 sæsonmæssig gevinst.
Kunden kan naturligvis opnå en gevinst ved at skifte,  

 men  

 det sker typisk, fordi et andet selskab evner at køre med lavere omkostninger  

 og derfor kan tilbyde en lavere pris.
Det har dog intet med risiko at gøre.
I  

 stedet handler det om, at selskaberne er bange for at miste deres kunder i  

 utide, hvorfor de pålægger kunden en form for loyalitetsrisikopris.
Det konkluderes yderligere i redegørelsen, at forsikringstagerne  

 ikke er interesserede i den nye ordning.
Men når selskaberne fastholder  

 kunderne i, at de kun kan skifte fra de gamle regler 1 måned før  

 hovedforfald,  

 og at selskaberne samtidig opkræver en betragtelig merpris for at benytte  

 produktet,  

 har det stor negativ indvirkning på incitamentet til at skifte selskab.
Med branchens redegørelse og den aktuelle situation på  

 forsikringsmarkedet kan man spørge sig selv, om individets valgfrihed er  

 sikret.
Desuden må det give stof til eftertanke, om intentionen med § 57 i  

 lov  

 om finansiel virksomhed, nemlig at øge mobiliteten og skærpe konkurrencen på  

 forsikringsmarkedet er imødekommet.
 Til dette kan der kun svares nej.
Spøgsmålet er, om det eksisterende regelsæt vil sikre  

 valgfrihed, mobilitet og konkurrence i fremtiden.
Hertil må svaret også være  

 nej.
Historien har indtil nu, og især det seneste år, bevist, at ingen andre  

 aktiviteter,  

 det være sig i form af politiske opfordringer, henstillinger, presseomtale  

 eller markedsføring, kan få branchen til at ændre adfærd og sikre den  

 nødvendige mobilitet og konkurrence.
Branchen er tydeligvis ikke selv  

 interesseret i dette.
Derfor må loven ændres, så forsikringstageren har ret til at  

 opsige sine forsikringer.
Det vil kræve, at der i forsikringsaftalelovens §  

 31  

 tilføjes følgende:
 1.  

 	  

 Alle kunder skal til  

 enhver tid have ret til at kunne opsige deres forsikringer med 1 måneds  

 varsel  

 uden at være afhængige af en hovedforfaldsdato eller et tilsvarende krav.
 2.  

 	  

 Denne ret skal træde i  

 kraft med øjeblikkelig virkning for alle kunder.
3.  

 	  

 Omkostningen ved at  

 skifte selskab må kun opkræves som et engangsgebyr i forbindelse med selve  

 skiftet.
Omkostningen skal stå mål med de administrative udgifter.
En sådan lovændring vil betyde, at selskaberne indbyrdes er  

 tvunget til at føre en mere aggressiv kamp for at tiltrække nye kunder og  

 bevare de eksisterende.
Det vil resultere i mere mobilitet og konkurrence og  

 en  

 pris til fordel for forbrugerne.
Ovenstående ændring bør ikke gælde  

 livsforsikring,  

 ejerskifteforsikring samt forsikring, som dækker en særlig opstået risiko,  

 der  

 kun strækker sig over et begrænset tidsrum, når forsikringsaftalen indgås for  

 en aftalt periode af højst 1 måned (korttidsforsikring). Opsigelsesadgangen  

 bør  

 ikke gælde ejerskifteforsikringer i henhold til lov om forbrugerbeskyttelse  

 ved  

 erhvervelse af fast ejendom m.v., der i henhold til lovgivningen herom  

 normalt  

 tegnes for 5 år ad gangen med betaling af hele præmien på en gang, samt  

 livsforsikringer, hvor der gælder særlige regler om bortfald af selskabets  

 ansvar, og hvor forsikringstageren, efter at den første præmie er betalt,  

 ikke  

 er forpligtet til at holde forsikringen ved lige gennem betaling af de senere  

 præmier.
Det forventes, at en ændring af forsikringslovens § 31 vil  

 medføre betydelige besparelser for den enkelte husstand.
Konkurrencestyrelsen  

 har ved flere lejligheder vurderet, at danske forsikringstagere betaler mere  

 end  

 20 pct. for meget for deres forsikringer sammenlignet med udlandet.
Den  

 gennemsnitlige  

 forsikringsudgift pr. husstand pr. år er ca. 10.000 kr.
Skærpes konkurrencen,  

 vil blot en 10-procents-prisforbedring betyde en besparelse på ca. 1.000 kr.  

 netto  

 pr. familie.
 Som virkeligheden er nu, hvor forsikringsselskaberne fastholder  

 kunderne på de gamle opsigelsesvarsler, og hvor omkostningen ved brug af den  

 korte opsigelse langt overstiger det rimelige, vil der aldrig kunne skabes  

 gunstige betingelser for mere mobilitet og konkurrence mellem selskaberne.
Justitsministeriet har afholdt et møde med Forsikring & Pension,  

 som efterfølgende har sendt et brev til Justitsministeriet.
Justitsministeren  

 oplyser i det til udvalget fremsendte materiale, at hun på nuværende  

 tidspunkt  

 ikke finder grundlag for at overveje yderligere lovændringer ud fra  

 konkurrencemæssige  

 hensyn, jf.
Retsudvalget alm. del  bilag 107 (folketingsåret 2004-05,  

 1.  

 samling).
Skriftlig fremsættelse Frode Sørensen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af forsikringsaftaleloven, så  

 forsikringstagerne har ret til at opsige deres forsikring med 1 måneds varsel  

 uafhængigt af  

  

 hovedforfaldsdatoen.
(Beslutningsforslag nr.
B 10).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
