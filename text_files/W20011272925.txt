 Sundhedsstyrelsen indberettede tandlæge A´s  diagnosticering og  

 behandling af patientens karies.
Indberetning af mangelfuld  

 kariesbehandling Patientklagenævnet fandt grundlag for at kritisere tandlægen  

 for hans behandling af patienten.
Det var nævnets opfattelse, at de røntgenbilleder, som blev  

 taget af tandlæge B, viste, at der var fyldningskrævende karies i  

 et større antal tænder.
Da der ikke forelå nogen  

 røntgenbilleder i tandlæge A's journalmateriale, var det  

 vanskeligt efterfølgende at dokumentere udviklingsforløbet af  

 de omtalte kariesprocesser.
Det fremgik dog af de røntgenbilleder, som  

 blev optaget fra maj til august 1999 af tandlæge B, at 5 af  

 kariesangrebene et år efter sidste undersøgelse hos  

 tandlæge A var så store, at de måtte have været  

 tydelige ved den sidste kliniske undersøgelse hos tandlæge A den  

 20. juli 1998. Der sås desuden, især i venstre side, kariesangreb  

 svarende til tændernes flader mod tandmellemrummene.
Sådanne  

 angreb kan være svære at erkende ved en almindelig klinisk  

 undersøgelse, men ville have været tydelige på  

 røntgenbilleder med henblik på diagnostik af karies og  

 parodontitis (bite-wing røntgenoptagelser).
Nævnet fandt, at det i det konkrete tilfælde var kritisabelt,  

 at tandlægen ikke fandt anledning til at tage sådanne  

 røntgenbilleder.
Nævnet lagde vægt på, at der i den  

 periode, hvor patienten blev behandlet af tandlæge A, ikke blev  

 foretaget fyldningsbehandling, og at der ikke blev taget nogen  

 røntgenbilleder.
Tandlæge A indhentede desuden ikke  

 journalmateriale fra patientens tidligere tandlæge med henblik på  

 at få et overblik over tidligere sygdomsforekomst.
 Nævnet oplyste, at formålet med at gå til  

 regelmæssig undersøgelse og kontrol hos en tandlæge er at  

 forebygge og behandle tandsygdomme så tidligt som muligt.  

 Tandlægens patienter kan med rette forvente, at tandlægen  

 undersøger omhyggeligt og informerer om de fund, der bliver gjort, og  

 at mulige behandlinger bliver foreslået.
