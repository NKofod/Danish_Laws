Bekendtgørelse om ændring af bekendtgørelse om typegodkendelsesordning for minirenseanlæg1) (Ændring af slamvolumen og ophævelse af sunset-klausul) § 1 I bekendtgørelse nr. 1444 af 11. december 2007 om typegodkendelse af minirenseanlæg foretages følgende ændringer:
 1. § 28, stk. 2, affattes således:
»Minirenseanlægget inklusive bundfældningstank skal have et slamlager med et volumen på minimum et års slamproduktion beregnet ud fra anlæggets kapacitet.« 2. I § 38, stk. 1, udgår:
»og ophæves automatisk den 1. april 2012, medmindre andet bestemmes inden denne dato, jf.
Justitsministeriets skrivelse af 28. februar 2002 om en forsøgsordning om anvendelse af automatiske ophørsklausuler i visse bekendtgørelser på miljø- og arbejdsmiljøområdet« § 2 Bekendtgørelsen træder i kraft den1. januar 2011.
§ 3 Typegodkendelser udstedt før denne bekendtgørelses ikrafttræden er gyldige indtil den i godkendelsen fastsatte udløbsdato.
Miljøministeriet, den 15. december 2010 Karen Ellemann / Helle Pilsgaard 1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet) som ændret ved 98/48/EF.
