(Til rektorerne for samtlige  

 gymnasieskoler, studenterkursus og Statens kursus til højere  

 forberedelseseksamen, amtsråd samt kommunalbestyrelserne i København og på  

 Frederiksberg) Det meddeles herved, at der den 1. april 1981 i henhold til § 45, stk. 1,  

 i lov om tjenestemænd i staten, folkeskolen og folkekirken er indgået aftale  

 mellem finansministeriet og Akademikernes Centralorganisation om ændring af  

 aftale af 29. januar 1971 om tjenestetiden for tjenestemandsansatte lærere og  

 rektorer ved statslige og kommunale gymnasieskoler og studenterkursus med  

 senere ændringer.
 Den nye aftale, der har virkning fra den 1. august 1981, er optaget som  

 bilag til dette cirkulære.
 Aftalen bygger på, at i henhold til § 7 i lov nr. 129 af 29. marts 1979 om  

 forlængelse af kollektive overenskomster og aftaler m.v. skal der for blandt  

 andet tjenestemænd, der ikke er omfattet af ferieloven, jfr. lovens § 2, stk.  

 1, nr. 1, foretages ændringer af de gældende regler og aftaler svarende til  

 de pr. 1. september 1979 gennemførte ændringer i lov om ferie om forlængelse  

 af ferien.
 Denne ændring sker som en ændring af tjenestetidsaftalens §§ 1-6, idet der  

 gives en reduktion i undervisningstiden svarende til 0,022 time pr. ugentlig  

 løntime.
A.
Aftalen omfatter herefter:
 1. Tjenestemandsansatte rektorer, studielektorer,  

 lektorer, adjunkter, gymnasielærere og gymnasieoverlærere ved statslige,  

 amtskommunale, kommunale og private gymnasieskoler, studenterkursus og kursus  

 til højere forberedelseseksamen, for de private gymnasieskolers og  

 studenterkursers vedkommende rektorer og lærere, der er medlemmer af  

 pensionskassen af 1925 for de private eksamensskoler.
 2. Overenskomstansatte adjunkter og lektorer ved de  

 under pkt. 1. nævnte skoler og kursus.
 3. Overenskomstansatte gymnasiemagistre ansat med  

 nedsat timetal og kvotaløn herefter i henhold til det særlige  

 »kvotacirkulære«, for tiden undervisningsministeriets cirkulære af  

 6. juni 1979 om konvertering af timelærerstillinger og overtimer til faste  

 stillinger.
 4. Årsvikarer ved de under 1 nævnte skoler og kurser  

 ansat i henhold til afsnit B i undervisningsministeriets cirkulære af 20.  

 april 1966 om ansættelse af cand. mag. er og scient. er m.fl. som vikarer i  

 gymnasieskolen.
 5. Timelærere A, B og C ansat i henhold til  

 undervisningsministeriets cirkulære af 6. september 1973 om ansættelses- og  

 aflønningsforhold for timelærere og visse vikarer i gymnasieskolen og kursus  

 til højere forberedelseseksamen.
 6. Pædagogikumkandidater der gennemgår  

 praktisk-pædagogisk kursus i undervisningsfærdighed over to semestre samtidig  

 med en fast ansættelse ved en gymnasieskole eller et studenterkursus, jfr.  

 afsnit II i undervisningsministeriets cirkulære af 13. december 1978 om  

 betaling m.v. under gennemgang af det praktisk-pædagogiske kursus i  

 undervisningsfærdighed ved gymnasieskoler, studenterkursus og Statens Kursus  

 til HF i henhold til undervisningsministeriets bekendtgørelse af 25. marts  

 1963 med ændring af 29. maj 1981.
B.
Aftalen omfatter derimod ikke:
 1. Midlertidige vikarer ansat i henhold til afsnit C i  

 ovennævnte cirkulære af 20. april 1966. Til disse lærere udbetales der  

 almindelig feriegodtgørelse, som fra den 1. september 1979 er forhøjet fra 10  

 til 12 1/2%.
 2. Timelærere D ansat efter  

 »timelærercirkulæret« af 6. september 1973.
 3. Vikarer A og C ansat efter samme cirkulære.
 4. Timelærere på undervisningsministeriets gymnasiale  

 suppleringskursus, såfremt ansættelse og aflønning sker efter reglerne i  

 finansministeriets cirkulære af 10. januar 1980 om vederlæggelse m.v. af  

 timelønnet undervisning.
 5. Pædagogikumkandidater der gennemgår  

 praktisk-pædagogisk kursus i undervisningsfærdighed over 6 måneder i henhold  

 til ovennævnte bekendtgørelse af 25. marts 1963 med ændring af 29. maj 1981.
C.
Beregning af feriereduktionen Et af formålene med ordningen er at muliggøre ansættelse af arbejdsledige  

 gymnasiemagistre: i det omfang den forøgede timereduktion ikke gør det muligt  

 at oprette hele stillinger, vil timeresterne som hidtil kunne udbydes til  

 besættelse på kvotavilkår i overensstemmelse med reglerne herom.
I nedenstående eksempler i afsnit D er man gået ud fra dette synspunkt, da  

 det på grund af tidspunktet for aftalens indgåelse og dette cirkulæres  

 fremkomst eventuelt ikke er muligt fuldt ud at imødekomme hensynet til  

 beskæftigelsen, er der i eksemplerne tillige anført lærerens pligtige timetal  

 med tillæg af reduktionen som følge af ferieforlængelsen.
Der er således  

 angivet to beregninger af løntimetallet.
I de sidstnævnte tilfælde vil løntimetallet blive 0,01 højere end i  

 førstnævnte tilfælde, idet der i førstnævnte tilfælde ellers ville blive  

 medregnet reduktion af feriereduktionen, (undtagelsesvis hvor timetallet er  

 af mindre størrelse vil det dog ikke få betydning, jfr. eksempel 4.) Ifølge aftalens § 2, stk. 3, beregnes feriereduktionen på grundlag af  

 løntimetallet uden indregning af selve feriereduktionen.
Lærerens maksimale  

 pligtige ugentlige undervisningstimetal (skematimer + diverse reduktioner)  

 findes herefter på følgende måde:
Pligtigt ugentligt timetal 1,022 For rektorer, studielektorer, adjunkter og lektorer samt for timelærere A  

 og C er den maksimale feriereduktion på 0,022 x 22 = 0,48(4), idet  

 reduktionen beregnes med 2 decimaler.
For gymnasielærere og -/overlærere  

 udgør den maksimale reduktion 0,022 x 27 = 0,59 ugentlig løntime.
D.
Eksempler på beregning af feriereduktionen:
 1. For en adjunkt med fuldt pligtigt timetal og et  

 ugentligt løntimetal på 22 sammensat af 18,8 skematimer og 3,2  

 reduktionstimer bliver det maksimale pligtige ugentlige undervisningstimetal  

 herefter eller 21,53, som med tillæg af feriereduktionen på 21,53 x 0,022 =  

 0,47 giver et samlet løntimetal på 22. Såfremt det er nødvendigt at beregne  

 reduktionen uden mulighed for, at timerne kan anvendes til kvotastillinger  

 m.v. og feriereduktionen ydes af det pligtige timetal på 22, udgør den 22 x  

 0,022 = 0,48, hvilket giver et samlet løntimetal på 22,48 eller efter  

 afrunding 22,50 løntimer.
2. En adjunkt med fuldt pligtigt timetal og et  

 ugentligt løntimetal på 24,50 får reduktionen beregnet på grundlag af de 22  

 løntimer.
Reduktionen udgør som beregnet under eksempel 1. 0,47 løntime.  

 Lærerens samlede løntimetal bliver herefter 21,53 + 0,47 + 2,50 overtimer  

 eller ialt 24,50 løntimer og undervisningstimetallet 21,53. Såfremt  

 feriereduktionen bliver ydet af det fulde pligtige timetal på 22 timer, udgør  

 den som anført 0,48, således at lærerens samlede løntimetal bliver på 22 +  

 0,48 + 2,50 overtimer = 24,98 eller efter afrunding 25 løntimer.
3. En adjunkt med det pligtige ugentlige timetal  

 nedsat til 2/3 og med et løntimetal på 15,50 eller en adjunkt ansat efter  

 kvotacirkulæret med det samme ugentlige timetal får reduktionen beregnet på  

 grundlag af de 15,50 løntimer.
Lærerens maksimale pligtige ugentlige  

 undervisningstimetal bliver herefter 15,50/1.022 = 15,17. Feriereduktionen  

 udgør herefter 15,17 x 0,022 = 0,33 og lærerens samlede løntimetal er 15,50  

 løntimer.
Såfremt feriereduktionen ydes af de 15,50 løntimet, udgør den 15,50  

 x 0,022 = 0,34, og lærerens samlede løntimetal bliver på 15,50 + 0,34 = 15,84  

 eller efter afrunding 16 løntimer.
Havde det faktiske løntimetal i de anførte  

 tilfælde været på 14,38, beregnes feriereduktionen som 14,38 x 0,022 = 0,32.  

 Det samlede løntimetal bliver herefter på 14,38 + 0,32 = 14,70 eller efter  

 afrunding 14,75 løntimer.
4. En gymnasieoverlærer med fuldt pligtigt timetal og  

 et ugentligt løntimetal på 29 efter omregning med 5/22 for læste timer i  

 gymnasiet får reduktionen beregnet på grundlag af 27 løntimer.
Det maksimale  

 pligtige ugentlige undervisningstimetal udgør herefter 27/1.022 = 26,42,  

 hvilket med tillæg af feriereduktion på 26,42 x 0,022 = 0,58 giver et samlet  

 løntimetal på 26,42 + 0,58 + 2 overtimer = 29 løntimer.
Såfremt  

 feriereduktionen ydes af de 27 løntimer, udgør den 27 x 0,022 = 0,59, og  

 lærerens samlede løntimetal bliver herefter 27 + 0,59 + 2 overtimer = 29,59  

 timer eller efter afrunding 29,75 løntimer.
5. For en timelærer C med 12 ugentlige løntimer udgør  

 det maksimale pligtige ugentlige undervisningstimetal i henhold til aftalen  

 12/1.022 = 11,74, som med tillæg af feriereduktion på 11,74 x 0,022 = (0,258  

 afrundet til 0,26) giver et samlet løntimetal på 12 løntimer.
Såfremt  

 feriereduktionen beregnes af de 12 løntimer, udgør den 12 x 0,022 = 0,26(4),  

 og lærerens samlede løntimer bliver på 12 + 0,26 = 12,26 eller efter  

 afrunding 12,50 løntimer.
 Det fremgår af ovenstående, at antallet af skematimer med tillæg af  

 eventuelle timereduktioner og den i dette cirkulære omhandlede reduktion på  

 grund af ferieforlængelsen for den enkelte lærer ikke bør overstige 26  

 ugentlige timer for den pågældende lærer, og man bør tilstræbe, at det ligger  

 tættest muligt over 24 1/2 time, når der er afgivet tilsagn.
For rektorer og lærere, hvis løntimetal er sammensat af undervisningstimer  

 og timereduktion for administrativt arbejde, sker reduktion som følge af  

 ferieforlængelsen alene i undervisningstimerne.
Dette er ensbetydende med, at  

 for en rektor med 7 undervisningstimer (skematimer + eventuel rettereduktion)  

 og 15 administrative timer beregnes det maksimale pligtige ugentlige  

 undervisningstimetal som 22/1.022 - 15 = 6,53 løntimer, som med tillæg af  

 feriereduktion på 0,47 og timereduktion for administrativt arbejde på 15  

 timer giver et samlet løntimetal på 22. Såfremt feriereduktionen beregnes af  

 de 22 løntimer, udgør den 0,48 løntime og rektors samlede løntimetal bliver  

 på 22 + 0,48 = 22,48. De overskydende 0,48 løntimer må herefter afspadseres  

 efter de herom gældende regler.
 P.m.v.
 e.b.
Johan Deichmann Bilag.
 Bilaget er udeladt her.
