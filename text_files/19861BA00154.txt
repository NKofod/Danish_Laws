Nr BSF 154 Forslag til folketingsbeslutning om udvidelse af uddannelseskapaciteten på  

 lærerseminarierne Fremsat af Hanne Thanning Jacobsen (SF) Agerschou (SF) Ingerlise Koefoed  

 (SF) Stillinger (SF) Ebba Strange (SF) den 21. april 1987 Folketinget opfordrer regeringen til at sikre et større antal uddannede lærere ved en udvidelse af optagelseskapaciteten på lærerseminarierne i undervisningsåret 1987-88 med mindst 10 pct.
BEMÆRKNINGER TIL FORSLAGET I 1973 var seminariekapaciteten på 196 spor.
Som en konsekvens af bl.a. det faldende børnetal blev antallet af spor i den efterfølgende 10-års periode nedskåret til 70 spor på landsplan, samtidig med at Th.
Langs Seminarium og Gedved Seminarium blev nedlagt i 1983. Året efter blev yderligere 3 seminarier - Emdrupborg, Hellerup og Ranum - lukket.
I 1982 forudså en prognose fra Undervisningsministeriet en massearbejdsløshed blandt lærere på over 15.000 i 1986, og så sent som i 1984 arbejdedes der ud fra en forudsætning om, at der i 1987 kunne forventes en lærerarbejdsløshed på ca. 10.000, hvorfor optagelseskapaciteten i 1985 nåede et mindstemål med oprettelse af kun 57 hold.
De uddannelsessøgende tog i 80ernes begyndelse prognoserne alvorligt, hvilket gav sig udslag i manglende søgning til uddannelsen.
I 1986 vendte billedet imidlertid, således at det samlede ansøgerantal steg med 35 pct. i forhold til 1985. Det bevirkede, at 400 ansøgere fik afslag på optagelse.
Det fik ministeren til at oprette 60 hold trods en plan om fortsat kun at have 57 hold.
I marts 1987 har Undervisningsministeriet udsendt et notat om beskæftigelse og ledighed blandt langvarigt uddannede.
Af dette notat fremgår det, at arbejdsløshedsprocenten for lærere er faldet fra 3,2 pct. i 1985 til 2,5 pct. i 1986. Det svarer til, at der ud af næsten 82.000 lærere p.t. er ca. 1.200 fuldtidsledige.
Dermed er det gjort klart, at det på trods af prognoserne er lykkedes at opnå noget nær fuld beskæftigelse på området, hvilket bekræftes af, at det i visse egne af landet ikke er muligt at skaffe seminarieuddannede lærere.
Arbejdstidsnedsættelsen pr. 1. januar 1987 får først fuld virkning pr. 1. august 1987. Sammenholdt med den ved overenskomsterne aftalte 2 timers arbejdstidsnedsættelse i den kommende 4-års periode, en naturlig afgang på omkring 800 pr. år, afgang til andre erhverv og ændringer vedrørende indskoling og udskoling vedtaget til ikrafttræden pr. 1. august 1986 tilsiger det en hurtig forøgelse af kapaciteten.
Endelig er forslagsstillerne af den opfattelse, at forslag til folketingsbeslutning om et udviklingsprogram for folkeskolen og skolen som lokalt kulturcenter (B 109), som et flertal af Folketingets partier var positive over for ved 1. behandlingen i februar 1987 (Folketingets forhandlinger sp. 7383), vil kræve yderligere lærerressourcer.
Derfor må det være fuldt forsvarligt at gå i gang med det samme med en udvidelse af uddannelseskapaciteten med mindst 10 pct.
